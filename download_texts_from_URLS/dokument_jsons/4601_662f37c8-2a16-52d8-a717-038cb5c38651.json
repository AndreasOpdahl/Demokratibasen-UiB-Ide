{
  "dokument_id": "662f37c8-2a16-52d8-a717-038cb5c38651",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 49 fra Katrine Berg N\u00f8dtvedt (MDG) om Saltimporttomten. Utvalg for milj\u00f8 og byutvikling\n\n",
  "url": "https://bergen.kommune.no/politikere-utvalg/api/fil/bk360/9623987/Svar-pa-skriftlig-sporsmal-nr-49-fra-Katrine-Berg-Nodtvedt-MDG-om-Saltimporttomten-Utvalg-for-miljo-og-byutvikling-",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor (Arbeidssted) V\u00e5r referanse: 2023/284131-3 Saksbehandler: Malene Nesse Gr\u00f8nningen Fra Dato: 4. januar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 49 fra Katrine Berg N\u00f8dtvedt (MDG) om Saltimporttomten. Utvalg for milj\u00f8 og byutvikling(sett inn teksten fra det inng\u00e5ende dokument) I UMBY sitt m\u00f8te torsdag 7. desember svarte byutviklingsbyr\u00e5den p\u00e5 et forh\u00e5ndsinnsendt muntlig sp\u00f8rsm\u00e5l vedr. Saltimporttomten. Den tomten inng\u00e5r i en plansak hvor byutviklingsbyr\u00e5den er inhabil, sak 71240000 Bergenhus. Gnr. 168, Bnr. 1944 mfl., Lehmkuhlboden. Det er utviklingen av den konkrete tomten byutviklingsbyr\u00e5den er inhabil i. Representanten undrer seg over hvorfor byr\u00e5den svarte p\u00e5 sp\u00f8rsm\u00e5l om tomten, n\u00e5r byr\u00e5den i samme m\u00f8te har opplyst om at hun er inhabil i saken. Videre reiser dette sp\u00f8rsm\u00e5l om byr\u00e5dens rolle i arbeidet med bybanen mot \u00c5sane, herunder blant annet alternative lokasjoner for uttak av stein/masser. Det er representanten sin klare oppfatning at byutviklingsbyr\u00e5den m\u00e5 v\u00e6re inhabil i sp\u00f8rsm\u00e5l knyttet til alternative steder for uttak av stein/masser, som for eksempel Eidsv\u00e5g, n\u00e5r det i dag er Saltimporttomten som er regulert til dette form\u00e5let. En alternativ lokasjon for uttak vil utl\u00f8se store verdier p\u00e5 Saltimporttomten. Videre fremst\u00e5r arbeidet med \u00e5 finne alternativer for Saltimporttomten som politisk initierte og fulgt opp av politisk ledelse, herunder byutviklingsbyr\u00e5den. Representanten lurer derfor p\u00e5 hvordan byr\u00e5det har organisert arbeidet med alternativer til Saltimport, men ogs\u00e5 tilst\u00f8tende problemstillinger knyttet til inhabiliteten og arbeidet med bybanen. Det er mange forhold ved bybanesaken som vil v\u00e6re \u00f8nsket utfall for eierne av Saltimporttomten, som blant annet fremdrift som igjen henger sammen med finansiering. Sp\u00f8rsm\u00e5l til byr\u00e5den: 1. Deler byr\u00e5den representantens syn p\u00e5 at byr\u00e5den er inhabil i \u00e5 svare p\u00e5 og behandle sp\u00f8rsm\u00e5l knyttet til Saltimporttomten? 2. Har byr\u00e5den p\u00e5 noe tidspunkt jobbet for endring av lokasjon for \u00e5 ta ut stein/masser, som f.eks. i Eidsv\u00e5g? 3. Har byr\u00e5den p\u00e5 noe tidspunkt l\u00f8ftet sp\u00f8rsm\u00e5l om alternative lokasjoner for uttak av stein/masser i m\u00f8ter med Vegvesenet, VLFK eller andre interessenter? 4. Deler byr\u00e5den representantens syn p\u00e5 at byr\u00e5den er inhabil i behandle saker og politisk arbeid som har \u00e5 gj\u00f8re med uttak av masser/stein i Eidsv\u00e5g? 5. Har byr\u00e5den f\u00e5tt vurdert sin habilitet knyttet til Eidsv\u00e5g og masseuttak der? 6. Hvis ja p\u00e5 sp\u00f8rsm\u00e5l 5, kan byr\u00e5den dele disse vurderingene? 7. Hvis nei p\u00e5 sp\u00f8rsm\u00e5l 5, vil byr\u00e5den gjennomf\u00f8re slike habilitetsvurderinger i fremtiden p\u00e5 tematikken? 8. Siden endringer i bybanetraseen kan ha konsekvenser for verdirealisering p\u00e5 Saltimporttomten, er byr\u00e5den inhabil i arbeidet med for eksempel kostnadsreduserende tiltak, bompengefinansiering eller andre deler av arbeidet knyttet til realisering av bybanen til \u00c5sane? 9. Hvordan har byr\u00e5det organisert arbeidet med \u00e5 f\u00e5 brukt Eidsv\u00e5g som lokasjon for \u00e5 ta ut stein/masser, all den tid byutviklingsbyr\u00e5den er inhabil i sp\u00f8rsm\u00e5l knyttet til Saltimporttomten? Svar fra byr\u00e5den: 1. Den s\u00e5kalte Saltimporten best\u00e5r av flere bruksnummer og er regulert til rigg- og anleggsomr\u00e5de for Fl\u00f8yfjelltunnelen i reguleringsplan 70670000 Bergenhus Bybanen fra sentrum til \u00c5sane, Fl\u00f8yfjelltunnelen \u2013 rigg- og anleggsomr\u00e5de. Planen er gyldig, men p\u00e5klaget. Klagebehandlingen er ikke avsluttet. Gitt at klagen ikke f\u00f8rer fram, er reguleringsplanen juridisk bindende for framtidig arealbruk for omr\u00e5det, jf. pbl. \u00a7 12-4, f\u00f8rste ledd. Samtidig er det startet opp reguleringsarbeid for Saltimporten, hvor ABO Plan- og arkitektur AS (\u00abABO\u00bb) er plankonsulent. Dette arbeidet startet f\u00f8r byr\u00e5d Kahrs ble byr\u00e5d. Byr\u00e5dens inhabilitet er knyttet til hennes tidligere relasjon til ABO. I saker hvor ABO har en rolle eller interesse i saken, f.eks. plankonsulent, vil hun v\u00e6re inhabil \u00e5 tilrettelegge for eller treffe avgj\u00f8relse etter forvaltningsloven (\u00abfvl\u00bb) \u00a7 6, andre ledd, dersom saken ble p\u00e5begynt f\u00f8r hun fratr\u00e5dte stillingen som styreleder. Habilitetsreglene i forvaltningsloven retter seg mot \u00e5 \u00abtilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak,\u00bb jf. fvl. \u00a7 6, f\u00f8rste ledd. \u00c5 svare ut et sp\u00f8rsm\u00e5l regnes ikke som tilrettelegging i forvaltningslovens forstand. Det er kun tale om \u00e5 gi en saksopplysning i saken, som ikke rammes av habilitetsreglene. 2. Statens vegvesen signaliserte i sin h\u00f8ringsuttale til reguleringsplanene for Bybanen, Fl\u00f8yfjellstunnelen- forlengelse til Eidsv\u00e5g og Fl\u00f8yfjellstunnelen, rigg og anleggsomr\u00e5de (Saltimporten) at de ikke \u00f8nsket \u00e5 ta ut massene ved Saltimporttomten. Byr\u00e5den har hatt dialog med SVV om at det er viktig \u00e5 s\u00e5 raskt som mulig f\u00e5 en avklaring p\u00e5 hvor de alternativt tar ut massene og hvor de skal deponeres/gjenbrukes. For \u00f8vrig vises det til at \u00e5 se etter alternative l\u00f8sninger for rigg- og anleggsomr\u00e5de andre steder, herunder samtaler med andre offentlige instanser, vil v\u00e6re innenfor byr\u00e5dens handlingsrom, i hvert fall fram til arbeidet materialiserer seg i form av en oppstart av planarbeid som tar sikte p\u00e5 en annen l\u00f8sning, som indirekte vil frigj\u00f8re Saltimporttomten til en annen bruk, jf. fvl. \u00a7 6 f\u00f8rste ledd \u00abtilrettelegge\u00bb. 3. Byr\u00e5den har etterspurt et svar fra Statens vegvesen p\u00e5 hvor de tenker \u00e5 lokalisere et uttak for stein/masser, all den tid det er signalisert at de ikke \u00f8nsker \u00e5 bruke Saltimporten. 4. Reguleringsplanen som omhandler forlengelse av Fl\u00f8yfjellstunnelen er vedtatt av bystyret. Dersom Statens vegvesen sin l\u00f8sning er innenfor reguleringsplanen som er vedtatt av bystyret, vil en ha krav p\u00e5 \u00e5 f\u00e5 gjennomf\u00f8re i tr\u00e5d med plan. Dersom vegvesenet finner andre l\u00f8sninger, vil det m\u00e5tte foretas en konkret vurdering av om dette vil p\u00e5virke arealdisponeringen p\u00e5 Saltimporten eller kommer i strid med f\u00f8ringer i planforslaget til grunneier/ABO. Dersom dette blir tilfelle, vil det foretas en vurdering av om det foreligger \u00abs\u00e6regne forhold\u00bb som medf\u00f8rer at byr\u00e5d Kahrs er inhabil, jf. \u00a7 6 andre ledd. 5. Dersom Statens vegvesen sin l\u00f8sning er innenfor reguleringsplanen som er vedtatt av bystyret, vil en ha krav p\u00e5 \u00e5 f\u00e5 gjennomf\u00f8re i tr\u00e5d med plan. Dersom vegvesenet finner andre l\u00f8sninger, vil det m\u00e5tte foretas en konkret vurdering av om dette vil p\u00e5virke arealdisponeringen p\u00e5 Saltimporten eller kommer i strid med f\u00f8ringer i planforslaget til grunneier/ABO. Dersom dette blir tilfelle, vil det foretas en vurdering av om det foreligger \u00abs\u00e6regne forhold\u00bb som medf\u00f8rer at byr\u00e5d Kahrs er inhabil, jf. \u00a7 6 andre ledd. 6. Dersom Statens vegvesen sin l\u00f8sning er innenfor reguleringsplanen som er vedtatt av bystyret, vil en ha krav p\u00e5 \u00e5 f\u00e5 gjennomf\u00f8re i tr\u00e5d med plan. Dersom vegvesenet finner andre l\u00f8sninger, vil det m\u00e5tte foretas en konkret vurdering av om dette vil p\u00e5virke arealdisponeringen p\u00e5 Saltimporten eller kommer i strid med f\u00f8ringer i planforslaget til grunneier/ABO. Dersom dette blir tilfelle, vil det foretas en vurdering av om det foreligger \u00abs\u00e6regne forhold\u00bb som medf\u00f8rer at byr\u00e5d Kahrs er inhabil, jf. \u00a7 6 andre ledd. 7. I tr\u00e5d med gjeldende regelverk, samt kommunens interne rutiner, vurderes habilitet i alle enkeltsaker. Det vil ogs\u00e5 bli gjort i en eventuell sak knyttet til denne tematikken. 8. Eventuelt masseuttak p\u00e5 Saltimporten er i tr\u00e5d med vedtatt reguleringsplan, avgrenset til uttak fra Fl\u00f8yfjellstunnelen. Endringer i bybanetras\u00e9en vil ikke ha konsekvenser for arealbruken. 9. Dersom Statens vegvesen sin l\u00f8sning er innenfor reguleringsplanen som er vedtatt av bystyret, vil en ha krav p\u00e5 \u00e5 f\u00e5 gjennomf\u00f8re i tr\u00e5d med plan. Dersom vegvesenet finner andre l\u00f8sninger, vil det m\u00e5tte foretas en konkret vurdering av om dette vil p\u00e5virke arealdisponeringen p\u00e5 Saltimporten eller kommer i strid med f\u00f8ringer i planforslaget til grunneier/ABO. Dersom dette blir tilfelle, vil det foretas en vurdering av om det foreligger \u00abs\u00e6regne forhold\u00bb som medf\u00f8rer at byr\u00e5d Kahrs er inhabil, jf. \u00a7 6 andre ledd. Christine Kahrs - Byr\u00e5d for byutvikling Dokumentet er godkjent elektronisk. "
}