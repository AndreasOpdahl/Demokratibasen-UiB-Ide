{
  "dokument_id": "20d190b9-3885-5cde-944c-8dc51f2ca901",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Fauzia Hussain-Wiik (AP) om Lokasjon av MO senter i sentrum - Utvalg for helse og sosial - Innsendt: 10.3.2025",
  "url": "https://bergen.kommune.no/politikere-utvalg/api/fil/bk360/12439495/Svar-pa-skriftlig-sporsmal-fra-Fauzia-Hussain-Wiik-AP-om-Lokasjon-av-MO-senter-i-sentrum-Utvalg-for-helse-og-sosial-Innsendt-10-3-2025",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/133599-3 Saksbehandler: Ingerd Lene Nyheim Fra Dato: 7. april 2025 Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l fra Fauzia Hussain-Wiik (AP) om Lokasjon av MO senter i sentrum - Utvalg for helse og sosial - Innsendt: 10.3.2025 Sp\u00f8rsm\u00e5l til byr\u00e5den: Ber om en oversikt over ulike lokasjoner som vurderes for etablering av MO senter i sentrum? Svar fra byr\u00e5den: Etablering av et sentrumsn\u00e6rt MO-senter skal i KVU utredes i tr\u00e5d med handlingsplan mot \u00e5pne rusomr\u00e5der, som ble behandlet i bystyret 29. januar i \u00e5r (sak 7/25). Byr\u00e5det behandlet i m\u00f8tet 13. mars i \u00e5r \u00abGjennomf\u00f8ring av konseptvalgutredninger (KVU)\u00bb sak 1061/25. En konseptvalgutredning (KVU) danner grunnlaget for et mulig investeringsprosjekt, der man redegj\u00f8r for aktuelle konsepter, og hvor man til slutt velger hvilket konsept man skal g\u00e5 videre med i en prosjektutviklingsfase. N\u00e5r en KVU er gjennomf\u00f8rt, legges den frem for behandling i byr\u00e5det, som da velger konseptet som ifm. rullering av H\u00d8P skal foresl\u00e5s prosjektert og gjennomf\u00f8rt. I sak 1061/25 satte byr\u00e5det av 3,5 mill. til \u00e5 starte en konseptvalgutredning av MO-senter i sentrum. Midlene bevilges fra driftsbudsjettet og overf\u00f8res fra sekkepost \u00abGjennomf\u00f8ring av konseptvalgutredninger\u00bb til eget prosjekt under tjenesteomr\u00e5de 04A \u00abTjenester til rustjenester og bostedsl\u00f8se\u00bb. KVU-en skal finne mulige l\u00f8sninger for etablering av et sentrumsn\u00e6rt senter, og vil vurdere ulike lokasjoner. En oversikt vil foreligge n\u00e5r KVU er gjennomf\u00f8rt, og det legges frem en anbefaling for behandling i byr\u00e5det. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}