{
  "dokument_id": "e500eed3-c875-5a3a-afcd-eca7df8462c1",
  "doc_type": "case_attachment",
  "kommune": 4601,
  "tittel": "Uttalelse fra Statsforvalteren i Vestland",
  "url": "https://bergen.kommune.no/politikere-utvalg/api/fil/bk360/9860916/Uttalelse-fra-Statsforvalteren-i-Vestland",
  "tekst": " V\u00e5r dato: V\u00e5r ref: 21.09.2023 2023/12919 Deres dato: Deres ref: 2023/12599 BERGEN KOMMUNE PLAN- OG BYGNINGSETATEN Saksbehandler, innvalgstelefon Postboks 7700 Torgeir Flo, 5557 2146 5020 BERGEN Eirik Brynjelsen 5557 2170 Bergen kommune \u2013 Arna bydel \u2013 uttalelse til s\u00f8knad om dispensasjon p\u00e5 gbnr. 296/1 - Langedalen 60 \u2013 ny bolig og tilbygg til bolig Vi viser til brev fra Bergen kommune 22.08.2023 hvor det bes om uttalelse til 2 s\u00f8knader om dispensasjon for legalisering av 2 boliger p\u00e5 gnr. 296, bnr.1 Langedalen i Arna bydel. If\u00f8lge kommunen krever tiltakene dispensasjon fra kommuneplanens bestemmelser \u00a7 3.1 plankrav og \u00a7 31 LNF-form\u00e5l. Det s\u00f8kes om \u00e5 legalisere to boliger/boenheter p\u00e5 en tomt som ligger i et LNF-omr\u00e5det avsides til i forhold til senterstruktur og kollektivtransport. Boligutbygging her vil bli bilbasert og i strid med Statlige planretningslinjer for samordnet bolig-, areal- og transportplanlegging. N\u00e5r det gjelder tiltakenes konsekvenser for landbruks- og jordverninteresser vil vi peke p\u00e5 f\u00f8lgende: 1. jordvern: tiltakene p\u00e5virker ikke jordbruksarealene p\u00e5 bruket, men er oppf\u00f8rt/gjennomf\u00f8rt p\u00e5 \u00e5pen fastmark. 2. konsekvenser for jordbruksdrift: tiltakene er oppf\u00f8rt i umiddelbar n\u00e6rhet til driftsbygning, og vil i stor grad p\u00e5virke mulighetene for driftstrafikk og -logistikk rundt denne. Dette legger vesentlig begrensning p\u00e5 mulighetene for framtidige, tradisjonelle jordbruksproduksjoner p\u00e5 bruket. Dette vil bli akutt om man f.eks. senere s\u00f8ker \u00e5 skille disse boligene fra hovedbruket. 3. Behov for ekstra v\u00e5ningshus eller k\u00e5rbolig, som forutsetning for dispensasjon: Kommunen m\u00e5 her vurdere om v\u00e5ningshus eller k\u00e5rbolig er \u00abn\u00f8dvendig av hensyn til driften av garden\u00bb (v\u00e5r understreking) etter kriterier i veileder til plan- og bygningsloven Garden som ressurs - Bygge- og anleggstiltak i og i tilknytning til landbruk \u2013 forholdet til plan etter plan- og bygningsloven (KMD/LMD). For Statsforvalteren er det vanskelig \u00e5 se at brukets arealressurser og registrerte jordbruksaktivitet forsvarer ekstra v\u00e5ningshus ut fra disse kriteriene, ikke minst siden eier faktisk ikke driver jorden selv, men det s\u00f8kes produksjonstilskudd for jordbruksarealene av nabobruk. Kommunen kan vurdere om det drives annen produksjon eller publikumsrettet virksomhet av avgj\u00f8rende betydning E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/2 for driften av g\u00e5rden, som reiser behov for ekstra/innleid arbeidskraft p\u00e5 bruket, men Statsforvalter ser dette som lite sannsynlig. 4. Signaleffekten av \u00e5 legalisere oppf\u00f8ring av ikke godkjente bygninger p\u00e5 g\u00e5rdstun i LNF-omr\u00e5de i et pressomr\u00e5de som Bergen, ogs\u00e5 uten at disse m\u00f8ter kriteriene for ekstra v\u00e5ningshus/k\u00e5rbolig, vil v\u00e6re betydelige, og kan i stor grad virke motiverende for andre eiere av g\u00e5rdsbruk i tilsvarende situasjon. P\u00e5 denne bakgrunn stiller Statsforvalteren seg kritisk til at det blir gitt dispensasjon som oms\u00f8kt p\u00e5 gnr. 296, bnr. 1 Langedalen i Arna bydel. Dersom det likevel blir gitt dispensasjon, ber vi kommunen sende vedtaket til Statsforvalteren for klagevurdering. Med hilsen Egil Hauge Torgeir Flo seksjonssjef saksbehandler Dokumentet er elektronisk godkjent "
}