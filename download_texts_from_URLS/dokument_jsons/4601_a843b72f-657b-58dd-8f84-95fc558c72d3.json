{
  "dokument_id": "a843b72f-657b-58dd-8f84-95fc558c72d3",
  "doc_type": "case_attachment",
  "kommune": 4601,
  "tittel": "Avslag datert 09.10.2024",
  "url": "https://bergen.kommune.no/politikere-utvalg/api/fil/bk360/11787170/Avslag-datert-09-10-2024",
  "tekst": " Plan- og bygningsetaten En Til En Arkitekter AS V\u00e5r referanse: BYGG-2024/14650-10 Vaskerelven 8 Saksbehandler: Mohamad Omar Aljoulbek Dato: 09.10.2024 5014 BERGEN AVSLAG P\u00c5 S\u00d8KNAD FOR DELER AV TILTAKET Eiendom : Gnr 162 Bnr 462 Adresse : Edvard Griegs vei 27C Tiltakshaver : Evy Sunniva Stiansen Tiltaket : Bruksendring fra tilleggsdel til hoveddel Vi viser til s\u00f8knad mottatt 28.06.2024 og tilleggsdokumentasjon mottatt 28.08.2024. 1. S\u00f8knaden gjelder: \u2022 Bruksendring av resterende deler av tilleggsdel p\u00e5 loftetasje til hoveddel og innlemmelse av loftetasje med leiligheten i 2.etg og endring av felles trapperom. Total arealet p\u00e5 loftetasje etter endringen er 29,1 kvm BRA. \u2022 Fasadeendring i form av innsetting takvinduer \u25aa Ett takvindu p\u00e5 st\u00f8rrelse 75x90cm mot s\u00f8rvest. \u25aa 2 takvinduer p\u00e5 st\u00f8rrelse 75x90cm og ett p\u00e5 st\u00f8rrelse 50x90 cm mot nord\u00f8st. \u2022 Installering av sprinkleranlegg i loft- og 2.etg. \u2022 Oppf\u00f8ring av sykkel-bod i forhagen mot nord\u00f8st. I forbindelse med dette skal inngangstrappen bearbeides og terrenget senkes. Muren mot gaten skal utbedres og gjerdet skal skiftes. Dette vedtaket gjelder f\u00f8lgende deler av oms\u00f8kte tiltak: \u2022 Oppf\u00f8ring av sykkel-bod i forhagen mot nord\u00f8st. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Det vises til eget vedtak \u00abRammetillatelse for deler av tiltaket, saksnummer: BYGG- 2024/14650-9\u00bb i samme sak som handler om: \u2022 Bruksendring av resterende deler av tilleggsdel p\u00e5 loftetasje til hoveddel og innlemmelse av loftetasje med leiligheten i 2.etg og endring av felles trapperom. Total arealet p\u00e5 loftetasje etter endringen er 29,1 kvm BRA. \u2022 Fasadeendring i form av innsetting takvinduer \u25aa Ett takvindu p\u00e5 st\u00f8rrelse 75x90cm mot s\u00f8rvest. \u25aa 2 takvinduer p\u00e5 st\u00f8rrelse 75x90cm og ett p\u00e5 st\u00f8rrelse 50x90 cm mot nord\u00f8st. \u2022 Installering av sprinkleranlegg i loft- og 2.etg. S\u00f8knad om dispensasjon fra reguleringsplanen ID 70000 i henhold til byggegrense langs veg er ikke behandlet. For vurdering av dispensasjon se punkt 3.7 \u00abDispensasjoner som ikke er behandlet\u00bb 2. VEDTAK S\u00f8knad om tillatelse til oppf\u00f8ring av sykkel-bod i forhagen mot nord\u00f8st avsl\u00e5s, jf. plan- og bygningsloven\u00a7 29-2.Visuelle kvaliteter: 2.1. Godkjenning av tiltaksklasser Tiltaksklasser godkjennes for de enkelte ansvarsomr\u00e5der slik de fremg\u00e5r av gjennomf\u00f8ringsplan mottatt 28.06.2024 3. BEGRUNNELSE FOR VEDTAKET 3.1. Planstatus Saksnummer BYGG-2024/14650 Side 2 av 7 Kommuneplanens arealdel (KPA2018), vedtatt i Bystyret 19.06.2019, viser eiendommen som sentrumsform\u00e5l \u2013 Byfortettingssone BY2 og den ligger innenfor hensynssonene: konsesjonsomr\u00e5de fjernvarme Flesland \u2013 Sentrum, luftkvalitet \u2013 r\u00f8d sone og kulturmilj\u00f8: Danmarksplass-Kronstad. Eiendommen omfattes av reguleringsplan ID 70000, \u00c5RSTAD/BERGENHUS. MIDTRE \u00c5RSTAD, ikrafttredelsesdato 08.07.1938 og er regulert til bolig. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Tilsvarende gjelder varsling av kirkens organer etter KPA \u00a7 6.6.1. 3.3. Ansvar og tiltaksklasser Ansvar og tiltaksklasser fremg\u00e5r av gjennomf\u00f8ringsplan mottatt 28.06.2024. Vi legger denne til grunn i v\u00e5r behandling av s\u00f8knaden. Videre viser vi til plan- og bygningsloven kapittel 23 og byggesaksforskriften kapittel 5 og 12 for det ansvar som p\u00e5ligger tiltakshaver, ansvarlig s\u00f8ker, ansvarlig prosjekterende, ansvarlig utf\u00f8rende og ansvarlig kontrollerende. Vi gj\u00f8r spesielt oppmerksom p\u00e5 at det er ansvarlig s\u00f8ker sitt ansvar \u00e5 samordne de ansvarlige prosjekterende, ansvarlige utf\u00f8rende og ansvarlige kontrollerende, og \u00e5 p\u00e5se at tiltaket er tilstrekkelig belagt med ansvar og kontroll. Det er ogs\u00e5 ansvarlig s\u00f8ker sitt ansvar at det er samsvar mellom mottatte erkl\u00e6ringer om ansvarsrett og gjennomf\u00f8ringsplanen. 3.4. Visuelle kvaliteter Det s\u00f8kes i denne konkrete saken om etablering av en sykkel-bod ved nedlegging av gr\u00f8nt areal i forhagen Saksnummer BYGG-2024/14650 Side 3 av 7 f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. I kommuneplanens arealdel er eiendommen angitt som hensynssone kulturmilj\u00f8 H570_3 Danmarksplass-Kronstad. Vi viser til Kommuneplanens arealdel, vedlegg Utfyllende informasjon til hensynssoner for bevaring av kulturmilj\u00f8 pkt. 7. Danmarksplass-Kronstad: Omr\u00e5det karakteriseres av \u00e5 ha v\u00e6rt del av den tidlige utbyggingen utenfor bykjernen, med hovedtyngde fra 1920- og 1930-tallet. Omr\u00e5det viser utvikling fra byn\u00e6rt jordbruksland til urban utbygging i forbindelse med kommunesammensl\u00e5ing i 1915. Omr\u00e5det best\u00e5r av helhetlig utbygde delomr\u00e5der som hver for seg fremst\u00e5r som enhetlige med tydelig struktur. Bygningsmilj\u00f8ene er en blanding av sosial boligbygging, hageby og villa. Arkitektur og typologi innenfor sonen er typisk for mellomkrigstiden, planlagt etter tydelige reguleringsidealer for sin tid. Danmarksplass er et helhetlig, urbant plangrep i typisk funksjonalistisk stil (arkitekt Ole Landmark), og er av nasjonal interesse som byomr\u00e5de. (NB! Registeret) \u2022 Arkitektur, bebyggelsesstruktur og overordnet sammenheng i kulturmilj\u00f8et skal bevares. \u2022 Eventuelle nye tiltak innenfor sonen skal opprettholde omr\u00e5dets gate- og \u2022 byromsstruktur, bebyggelsesstruktur samt forholde seg til volum og h\u00f8yder p\u00e5 eksisterende bebyggelse. God terrengtilpasning er viktig. \u2022 I plan- og byggesaker som ber\u00f8rer kulturminner eller kulturmilj\u00f8er skal Byantikvaren gi en vurdering av tiltakets konsekvens med hensyn til kulturminneverdi. I forbindelse med ovennevnte punkter ang\u00e5ende byggesaker som ber\u00f8rer kulturminner eller kulturmilj\u00f8er er det innhentet den 27.09.2024 uttalelse fra Byantikvaren med f\u00f8lgende vurdering: Byantikvaren frar\u00e5der tiltak som inneb\u00e6rer nedbygging av gr\u00f8nt- og hagearealer i de verneverdige hagebyene. Det oms\u00f8kte tiltaket, som inneb\u00e6rer oppf\u00f8ring av sykkelbod i forhage, vil komme i sterk konflikt med omr\u00e5dets str\u00f8kskarakter og b\u00e6rende kulturmilj\u00f8verdier. Vi har ingen kommentarer til \u00f8vrige endringer, men frar\u00e5der at det gis tillatelse til etablering av sykkelbod. Vi st\u00f8tter Byantikvarens vurdering vedr\u00f8rende at forhagemilj\u00f8et vil bli vesentlig negativt p\u00e5virket av tiltaket, og eiendommens historiske s\u00e6rpreg vil bli endret. Etablering av sykkel- bod i forhage vil redusere og gjenbygge hagearealet, da det nesten medf\u00f8rer nedlegging av resterende deler av gr\u00f8nt areal i forhagen mot hovedgaten. Forhagene er vesentlig karakteristisk del av hagebystrukturen og sv\u00e6rt s\u00e5rbar for endring, som en gjenbygging vil v\u00e6re. I den aktuelle kulturmilj\u00f8hensynssonen betraktes hager og bebyggelsesstruktur som viktige elementer i hagebyen. Vi legger til at etablering av sykkel-bod vurderes \u00e5 v\u00e6re sv\u00e6rt uheldig p\u00e5 grunn av sinn plassering i forhage. Saksnummer BYGG-2024/14650 Side 4 av 7 Tiltaket vurderes til \u00e5 komme i konflikt med hensynet til ivaretakelse av historiske og kulturelle verdier, samt til ikke \u00e5 inneha tilfredsstillende visuelle kvaliteter i forhold til seg selv og naturlige omgivelser, da hagen knytter seg h\u00f8y kulturmilj\u00f8verdi til eiendommen. Etter v\u00e5r vurdering er ikke bestemmelsene tilstrekkelig ivaretatt for oms\u00f8kte tiltak. 3.5. Forurenset grunn Tiltaket ligger i et omr\u00e5de hvor massene i grunnen kan v\u00e6re forurenset. Ansvarlig s\u00f8ker har ikke fremlagt tiltaksplan, jf. plan- og bygningsloven \u00a7 28-1. 3.6. Andre uttalelser eller vedtak Byantikvaren har gitt uttalelse datert 27. september 2024: Saksnummer BYGG-2024/14650 Side 5 av 7 S\u00f8knaden er sendt Bymilj\u00f8etaten v/vegmyndigheter for uttalelse, det er ikke mottatt noen tilbakemelding. 3.7. Dispensasjoner som ikke er behandlet: Tiltaket kommer i strid med reguleringsplanen ID 70000 i henhold til byggegrense langs veg. Vi stiller oss positive til dispensasjon fra slik dispensasjon etter positiv uttalelse fra Bymilj\u00f8etaten, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne. 3.8. Andre forhold I forbindelse med oms\u00f8kt sykkel-bod er det ogs\u00e5 s\u00f8kt om at inngangstrappen bearbeides og terrenget senkes. Muren mot gaten skal utbedres og gjerdet skal skiftes. Vi er i utgangspunktet positive til de andre tiltakene knyttet til sykkel-boden, men siden det er gitt avslag p\u00e5 annet grunnlag, alts\u00e5 PBL \u00a729-2 visuelle kvaliteter, er det ikke tatt stilling til de nevnte tiltakene. For eventuell framtidig s\u00f8knad om sykkel-bod anbefaler vi at den plasseres i bakhage. Bakhagen er st\u00f8rre enn forhagen, og boden vil i liten grad p\u00e5virke gr\u00f8nnstruktur sammenlignet med forhagen. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Mohamad Omar Aljoulbek Saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til Evy Sunniva Stiansen Edvard Griegs Vei 27 C 5053 BERGEN Saksnummer BYGG-2024/14650 Side 6 av 7 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/14650 Side 7 av 7 "
}