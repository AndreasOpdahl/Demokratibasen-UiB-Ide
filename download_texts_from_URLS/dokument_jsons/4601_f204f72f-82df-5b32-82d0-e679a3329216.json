{
  "dokument_id": "f204f72f-82df-5b32-82d0-e679a3329216",
  "doc_type": "case_attachment",
  "kommune": 4601,
  "tittel": "Uttalelse byantikvaren datert 14.11.2023.PDF",
  "url": "https://bergen.kommune.no/politikere-utvalg/api/fil/bk360/9399968/Uttalelse-byantikvaren-datert-14-11-2023-PDF",
  "tekst": " Byantikvaren Til Intern korrespondanse BKMB - Seksjon forvaltning og samhandling V\u00e5r referanse: 2023/202556-16 (Arbeidssted) v/St\u00e5le \u00d8vreb\u00f8 Saksbehandler: Mette Torslett Dato: 14. november 2023 Fra Byantikvaren Byantikvarens uttalelse, \u00c5rstad - gnr. 158, bnr. 400, S\u00f8ndre Skogveien 35 A. Klage p\u00e5 avslag, s\u00f8knad om utebod. Saken gjelder Vi viser til anmodning om uttale i sak KLAGE-2023/14869 som omhandler klage p\u00e5 avslag p\u00e5 s\u00f8knad om utebod. Vi forst\u00e5r det slik at dette gjelder opprinnelig sak BYGG-2023/12500: 158/400/0/0 S\u00f8ndre Skogveien 35A, dispensasjonss\u00f8knad. Byantikvarens tilbakemelding Byantikvaren frar\u00e5der p\u00e5 prinsipielt grunnlag mot at det \u00e5pnes generelt for etablering av bodbygg med ukjent st\u00f8rrelse, plassering og uttrykk her. Vi registrerer at det i et langt tidsrom er s\u00f8kt og behandlet flere ulike tiltak p\u00e5 eiendommen, og totalen gir et uklart og komplekst bilde av hva som er faktisk status for godkjente tiltak p\u00e5 eiendommen n\u00e5. I lys av at det n\u00e5 foreligger s\u00f8knad om nye tiltak ber vi om at det tas initiativ til et m\u00f8te der man kan f\u00e5 redegjort for de ulike hensyn og behov, samt status for tiltakene. Byantikvaren er innstilt p\u00e5 \u00e5 r\u00e5dgi mot en god l\u00f8sning som er akseptable for alle parter, samtidig som kulturhistoriske verdier blir ivaretatt og videref\u00f8rt. Kulturmilj\u00f8faglig tilbakemelding Vi har tidligere gitt uttale i flere saker som omhandler eiendommen (sak 2018/26330 , bksak 201808112, bksak 201811300, bksak 201332582-10) og senest i saken som gjelder bruksendring bolig m.m. (202012439/11) Dette tiltaket inkluderte ogs\u00e5 nedbygging av hageareal og oppf\u00f8ring av utvendig bodbygg. Her er v\u00e5r anbefaling at: Re-) etablering av balkong med smalt lakkert spilerekkverk i 2. etasje anbefales. Byantikvarens vurdering at alle de \u00f8vrige oms\u00f8kte tiltakene vil komme i konflikt med kulturhistoriske og arkitekturhistoriske verdier, visuelle kvaliteter, samt vedtatte retningslinjer for bebyggelse i planomr\u00e5det. Vi anbefaler at det ikke gis tillatelse til \u00f8vrige deler av tiltaket, og at man eventuelt ser p\u00e5 muligheten av \u00e5 bearbeide prosjektet til \u00e5 v\u00e6re begrenset til \u00e5 inneholde max. to boenheter Dette tiltaket ble det gitt avslag til 12.04.2021 (dok 15) Dispensasjonss\u00f8knaden som forel\u00e5 og som n\u00e5 er p\u00e5klaget omhandlet dispensasjon fra \u00c5rstad KDP Puddefjorden - Damsg\u00e5rdsundet \u00a7 7.1 femte ledd Bebyggelse og byrom, rom for oppbevaring og boder skal sikres innenfor bygningskroppen, og vi forst\u00e5r det slik at det gjelder kun prinsippet om oppf\u00f8ring av utvendig bodbygg. Ingen konkrete tegninger eller beskrivelse av st\u00f8rrelse, plassering og utforming er vedlagt saken. De kulturhistoriske verneverdiene for bygget og omr\u00e5det er vurdert gjennom tidligere uttalelser og er kjente: \u00abS\u00f8ndre Skogvei 35 er f\u00f8rste seksjon i et rekkehus med fire enheter i mur tegnet av arkitekt P. Thaarup-Pedersen i 1931. Rekkehuset er det f\u00f8rste etter trehusbebyggelsen i krysset S\u00f8ndre Skogveien / Firdagaten og markerer begynnelsen p\u00e5 murbebyggelsen som ble oppf\u00f8rt p\u00e5 1930 og - 40 - tallet. Fasade mot nord er lesbar som endevegg med fire sm\u00e5 vinduer. Tilsvarende som endeveggen p\u00e5 murbygningen p\u00e5 motsatt side av S\u00f8ndre Skogveien. Rekkehusene har en enkel hovedform med lite dekor i fasaden. Karakteristisk for denne bygningsrekken er vindu formet som ko\u00f8ye over inngangsd\u00f8ren. Omr\u00e5det ligger innenfor Kdp. Puddefjorden - Damsg\u00e5rdssundet hvor det er retningslinjer for hvilke endringer som tillates for bebyggelsen i omr\u00e5det, under f\u00f8lger et utdrag: \u00abGruppen med rekkehusbebyggelse fra 1930- og 40 \u2013 tallet b\u00f8r f\u00e5 beholde sitt ensartede uttrykk, hagene m\u00e5 ikke utbygges. (v\u00e5r understrektning) Taklandskapet er en viktig del av kulturlandskapet, takvinduer, takterrasser og takarker tillates derfor i utgangspunktet ikke. Arkitektoniske detaljer og s\u00e6regenheter i arkitekturen er som regel konsentrert ved inngangspartiet. Det er derfor viktig at dette f\u00e5r beholde sin opprinnelige form, og ta tilbygg/utbygg/vindfang ikke tillates p\u00e5 fasaden. Tiltak kan tillates p\u00e5 baksiden av husene dersom dette ikke er synlig fra offentlig rom eller gate, og dersom det ikke endrer byggets hovedform og uttrykk.\u00bb I denne konkrete saken er hensynet \u00e5 ta vare p\u00e5 gjenv\u00e6rende hageareal i det kulturhistoriske bygningsmilj\u00f8et. Hagebyidealet et typisk kjennetegn for kulturmilj\u00f8et p\u00e5 Solheim og balanserer samspillet mellom terreng, hus og hage. Med unntak av noen uheldige inngrep i omr\u00e5dets uteoppholdsarealer, er stort sett gr\u00f8ntarealene imellom husrekkene godt bevart. Planmessige f\u00f8ringer for omr\u00e5det tilsier at gr\u00f8ntstruktur og hageareal m\u00e5 ivaretas og ikke utbygges. Nedbygging av hagen vurderes meget uheldige og kommer i strid med intensjonene for omr\u00e5det og ikke minst bebyggelsens kulturminneverdier. Byantikvaren frar\u00e5der derfor p\u00e5 prinsipielt grunnlag mot at det \u00e5pnes generelt for etablering av bodbygg med ukjent st\u00f8rrelse, plassering og uttrykk her. Imidlertid registrer vi at det er nylig innkommet en s\u00f8knad om tillatelse til tiltak som er en revisjon av det opprinnelig oms\u00f8kte tiltaket S\u00f8knad om bruksendring bolig m.m. (Tidligere saksnummer 202012439, nytt saksnummer BYGG-2022/22117) I denne saken oms\u00f8kes det om bla. innvendige endringer, slik som etablering av sportsbod i kjeller, samt fasadeendringer i form av utvendig trapp fra 1. etasje til hageareal. Konklusjon og anbefaling Byantikvaren registrerer at det i et langt tidsrom er s\u00f8kt og behandlet flere ulike tiltak p\u00e5 eiendommen, og totalen gir et uklart og komplekst bilde av hva som er faktisk status for godkjente tiltak p\u00e5 eiendommen n\u00e5. I lys av at det n\u00e5 foreligger s\u00f8knad om nye tiltak ber vi om at det tas initiativ til et m\u00f8te der man kan f\u00e5 redegjort for de ulike hensyn og behov, samt status for tiltakene. Byantikvaren er innstilt p\u00e5 \u00e5 r\u00e5dgi mot en god l\u00f8sning som er akseptable for alle parter, samtidig som kulturhistoriske verdier blir ivaretatt og videref\u00f8rt. Med hilsen Byantikvaren Johanne Gillow - leder Mette Torslett - saksbehandler Dokumentet er godkjent elektronisk. Kopi: "
}