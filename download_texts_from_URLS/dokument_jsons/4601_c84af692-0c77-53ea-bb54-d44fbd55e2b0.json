{
  "dokument_id": "c84af692-0c77-53ea-bb54-d44fbd55e2b0",
  "doc_type": "meeting_minutes",
  "kommune": 4601,
  "tittel": "Protokoll ruspolitisk r\u00e5d 03.09.2024",
  "url": "https://bergen.kommune.no/politikere-utvalg/api/fil/bk360/11153942/Protokoll-ruspolitisk-rad-03-09-2024",
  "tekst": " BERGEN KOMMUNE Protokoll Ruspolitisk r\u00e5d Den 03. sep. 2024 holdt ruspolitisk r\u00e5d m\u00f8te i . Til stede: Roger Ellingsen, Stig Norland. Anne-Pia Lystrup, Christine Sundal, Susanne Remme, Tarjei Alr\u00e6k Halle, Kari Edvardsen Forfall: Tom Faye, Yvonne Helle Inhabilitet: Fra administrasjonen: M\u00f8teleder: Roger Ellingsen Sekret\u00e6r: Rune Tj\u00f8svold M\u00f8tet startet kl. 14:00 og ble hevet kl. 15.30 1 Saksliste Saksnr. Arkivsak Sakstittel Side 34/24 2024/34043-34 Godkjenning av m\u00f8teinnkalling. 3 35/24 2024/34043-35 Godkjenning av protokoll. 3 36/24 2024/34043-36 H\u00f8ring - Handlingsplan mot vold og overgrep i 3 n\u00e6re relasjoner. 37/24 2024/34043-37 Status og fremdrift i Boligprogrammet. 4 38/24 2024/34043-38 H\u00f8ring - NOU 2024: 12 \u2013 H\u00e5ndheving av mindre 5 narkotikaovertredelser. 39/24 2024/34043-39 Byr\u00e5dens kvarter. 7 40/24 2024/34043-40 Eventuelt. 7 2 34/24 Godkjenning av m\u00f8teinnkalling. Ruspolitisk r\u00e5d behandlet saken i m\u00f8tet 03.09.2024 sak 34/24 og fattet f\u00f8lgende vedtak: Innkalling godkjent Forslag til vedtak: M\u00f8teinnkalling godkjent. [Lagre saksprotokoll] [Lagre vedtak] 35/24 Godkjenning av protokoll. Ruspolitisk r\u00e5d behandlet saken i m\u00f8tet 03.09.2024 sak 35/24 og fattet f\u00f8lgende vedtak: Protokoll godkjent. Forslag til vedtak: [Lagre saksprotokoll] [Lagre vedtak] 36/24 H\u00f8ring - Handlingsplan mot vold og overgrep i n\u00e6re relasjoner. Ruspolitisk r\u00e5d behandlet saken i m\u00f8tet 03.09.2024 sak 36/24 og fattet f\u00f8lgende vedtak: Ruspolitisk r\u00e5d avga innspill i tr\u00e5d med r\u00e5dets behandling Ruspolitisk r\u00e5ds behandling Ruspolitisk r\u00e5d har i m\u00f8tet den 3. sept. f\u00e5tt en gjennomgang/presentasjon av Handlingsplan mot vold i n\u00e6re relasjoner. R\u00e5det mener at planen er konsis og treffer godt med de tre fokusomr\u00e5dene som omhandler god forebygging, god oppf\u00f8lging og bistand og og 3 kompetansehevende tiltak som retter seg bredt ut i det kommunale tjenesteapparatet. Ruspolitisk r\u00e5d vil s\u00e6rlig trekke frem betydningen av god oppf\u00f8lging og bistand til voldsutsatte personer. Vi vet fra egen erfaring som personer med bruker- og/eller p\u00e5r\u00f8rendeerfaringer p\u00e5 rusfeltet at det kan v\u00e6re avgj\u00f8rende \u00e5 ha en god alliert i de kommunale tjenestene, en som har faglig kunnskap b\u00e5de om de aktuelle problemstillingene, som har god menneskekunnskap og som har god kjennskap b\u00e5de til det kommunale tjenestetilbudet og til \u00f8vrige aktuelle tjenester/samarbeidspartnere utenfor det kommunale systemet. Vi har erfart at det kan v\u00e6re ganske vanskelig \u00e5 f\u00e5 oversikt over hvem som har ansvar for hva n\u00e5r en s\u00f8ker hjelp og bistand, og en kan lett bli forvirret og oppleve at en ikke blir m\u00f8tt p\u00e5 sine behov eller forst\u00e5tt av dem en m\u00f8ter p\u00e5. Derfor er det viktig at mennesker i kriser f\u00e5r en koordinator som kan m\u00f8te folk p\u00e5 en empatisk m\u00e5te (forst\u00e5 ens situasjon), som er faglig trygg og som kan veilede og ta et klart koordinerende ansvar slik at den hjelpes\u00f8kende f\u00e5r den bistanden en trenger b\u00e5de p\u00e5 kort og p\u00e5 lengre sikt. Det andre forholdet som Ruspolitisk r\u00e5d s\u00e6rlig vil trekke frem omhandler det tjenestetilbudet som rusavhengige personer som utsettes for vold i n\u00e6re relasjoner b\u00f8r tilbys. Rusavhengighet er en sykdom/lidelse som kan sammenlignes med en kronisk tilbakevendende sykdom. Selve rusinntakene kan derfor ses p\u00e5 som en form for selvbehandling av de ubehagene som sykdommen medf\u00f8rer. Det handler om \u00e5 bli \u00abfrisk\u00bb og om \u00e5 holde seg mest mulig \u00abfrisk\u00bb gjennom d\u00f8gnet. Rusmidlene er illegale og omsettes illegalt i avgrensede milj\u00f8er. Slik den illegale rus\u00f8konomien fungerer finnes det mange former for kapital. Foruten penger, stoff og andre verdisaker kan f. eks. vold kan v\u00e6re en kapital. Kj\u00f8nn og kropp kan v\u00e6re en kapital. For flere personer i rusmilj\u00f8ene som er i negative forhold, som utsettes for vold eller utnyttes av andre i bytte/betaling for rusmidler, s\u00e5 er situasjonen ekstra vanskelig. En m\u00e5 ha n\u00e6rhet til selgere som kan fremskaffe den medisinen de trenger for \u00e5 bli friske. Utfordringen er at dette kan v\u00e6re den samme personen som utsetter dem for overgrep. Ruspolitisk r\u00e5d vil derfor understreke at det er avgj\u00f8rende for et krisesentertilbud for personer i aktiv rus, at krisesenteret kan tilby et individuelt tilpasset medikamentelt tilbud. Dette for \u00e5 redusere risikoen for at den voldsutsatte opps\u00f8ker situasjoner som kan medf\u00f8re nye overgrep. Votering: Forslag til vedtak: Orientering tas til etterretning. [Lagre saksprotokoll] [Lagre vedtak] 37/24 Status og fremdrift i Boligprogrammet. Ruspolitisk r\u00e5d behandlet saken i m\u00f8tet 03.09.2024 sak 37/24 og fattet f\u00f8lgende vedtak: Orientering tas til etterretning. Forslag til vedtak: 4 Orientering tas til etterretning [Lagre saksprotokoll] [Lagre vedtak] 38/24 H\u00f8ring - NOU 2024: 12 \u2013 H\u00e5ndheving av mindre narkotikaovertredelser. Ruspolitisk r\u00e5d behandlet saken i m\u00f8tet 03.09.2024 sak 38/24 og fattet f\u00f8lgende vedtak: Ruspolitisk r\u00e5d avgir h\u00f8ringsinnspill i tr\u00e5d med tidligere innspill til byr\u00e5den om Rush\u00e5ndhevingsutvalgets arbeid. Innspillet gis enten til Utvalg for helse og sosial om en n\u00e5r deres m\u00f8te, eller som et eget h\u00f8ringsinnspill til departementet. Ruspolitisk r\u00e5ds behandling Ruspolitisk r\u00e5d i Bergen kommune er et medvirkningsr\u00e5d p\u00e5 linje med lovp\u00e5lagte r\u00e5d som eldrer\u00e5d, r\u00e5d for personer med funksjonsnedsettelse og ungdomsr\u00e5det. R\u00e5det best\u00e5r av personer med bruker- og/eller p\u00e5r\u00f8rendeerfaringer. F\u00f8rst vil Ruspolitisk r\u00e5d gi uttrykk for at helse- og sosialfaglig personell med erfaring fra rusfeltet og personer med brukererfaring ville styrket utvalgets sammensetning. Slik Ruspolitisk r\u00e5d oppfatter at det ville v\u00e6rt en klar fordel med et bredere sammensatt utvalg. Utvalgets arbeid ville profittert p\u00e5 innslag av rusfaglig kunnskap og innsikter i den sosialkognitive konteksten illegalt rusbruk skjer i. R\u00e5dets refleksjoner Er straff som virkemiddel helt nyttel\u00f8st og prinsipielt forkastelig som pedagogisk virkemiddel? Det er vanskelig \u00e5 gi et entydig svar p\u00e5 sp\u00f8rsm\u00e5let. Ruspolitisk r\u00e5d slutter seg til dem som hevder at kriminell er ikke noe du er, det er noe enkelte mennesker blir. Og som noen fortsetter \u00e5 v\u00e6re om det ikke skjer en konstruktive endringer i livet, i samfunnet eller begge deler. En forutsetning for en funksjonell straff m\u00e5 v\u00e6re at straffeutm\u00e5lingen oppleves \u00e5 v\u00e6re forholdsmessig. Om straff skal ha noen som helst mening m\u00e5 den straffed\u00f8mte oppleve - og forst\u00e5 - at den som straffer deg vil deg vel, og at det er fornuftig \u00e5 endre praksis. Regjeringen Solberg sin rusreformen bygget, slik Ruspolitisk r\u00e5d oppfatter det, nettopp p\u00e5 en slik nytteteoretisk tiln\u00e6rming. Her settes nytteverdien \u00f8verst, og reaksjonen begrunnes med de positive fremtidige virkninger som kan oppn\u00e5s. Rusreformen bygger p\u00e5 at erverv, besittelse og bruk av mindre mengder illegale rusmidler skal v\u00e6re ulovlig (norm), men at samfunnets reaksjoner overfor bruk og besittelse av mindre mengder narkotika overf\u00f8res fra justissektoren til helsevesenet (reaksjon). I praksis skal politiet avdekke ulovlige handlinger som mindre alvorlige narkotikakriminalitet, men i stedet for \u00e5 f\u00f8lge saken i straffesporet skal politiet p\u00e5legge lovbryteren \u00e5 m\u00f8te til 5 r\u00e5dgivning ved en kommunal enhet. Dette skal gj\u00f8res ved at lovbryter ilegges en betinget p\u00e5taleunnlatelse om oppm\u00f8te for denne enheten. Denne straffereaksjonen har to hovedfunksjoner. For det f\u00f8rste opprettholder samfunnet normen om at befatning med narkotika er ulovlig. For det andre ivaretar den rusreformens intensjon om \u00e5 overf\u00f8re samfunnets reaksjon p\u00e5 lovbruddet fra domstolene til hjelpeapparatet. Dersom normer i ikke uttrykkes entydige nok, kan imidlertid kriminaliteten \u00f8ke fordi b\u00e5de samfunnsmedlemmene og samfunnsinstitusjonene f\u00e5r motstridige beskjeder, jfr. dikotomien \u00abulovlig \u2013 avkriminalisering\u00bb. Det rapporteres f.eks. at enkelte ungdomsmilj\u00f8er oppfatter begrepet avkriminalisering som at erverv, besittelse av illegale rusmidler er lovlig. Samtidig synes politiet \u00e5 v\u00e6re i stuss p\u00e5 hvilke lovbrytere som skal m\u00f8tes med hvilke reaksjoner. Resultatet er forvirring. Rusreformen, eller den politiske og praktiske forst\u00e5elsen av det som har skjedd i etterkant av stortingets behandling av reformen, fremst\u00e5r i dag nesten som en gordisk knute. Den medf\u00f8rer hverken hjelp eller straff. Ruspolitisk r\u00e5d mener som s\u00e5dan at det var n\u00f8dvendig av regjeringen \u00e5 sette ned Rush\u00e5ndhevingsutvalget, men mener at utvalget har f\u00e5tt et vanskelig mandat. Ruspolitisk r\u00e5d mener at en fornuftig tiln\u00e6rming m\u00e5 v\u00e6re \u00e5 opprettholde rusreformens nytteteoretiske utgangspunkt: straffereaksjon forst\u00e5tt som et konstruktivt og pedagogisk virkemiddel for \u00e5 oppn\u00e5 positive fremtidige virkninger. Ruspolitisk r\u00e5d vil p\u00e5peke at en strafferettslig reaksjon i form av en betinget p\u00e5taleunnlatelse om oppm\u00f8te i en r\u00e5dgivende enhet for russaker medf\u00f8rer at lovbruddet registreres p\u00e5 utt\u00f8mmende/utvidet politiattest. Dette kan f\u00e5 un\u00f8dige negative konsekvenser for lovovertreder p\u00e5 sikt. At lovbruddet registreres p\u00e5 utvidet politiattest st\u00e5r i motstrid til at reaksjonen skal v\u00e6re forst\u00e5elig sett i lys av lovovertredelsens alvorlighet, og videre ha nytteverdi b\u00e5de for lovovertreder og samfunn. Registrering av mindre alvorlige narkotikalovbrudd p\u00e5 utvidet politiattest synes \u00e5 v\u00e6re forankret i fordums moralsk panikk. Ruspolitisk r\u00e5d vil derfor foresl\u00e5 at det som hovedregel skal ilegges forenklede forelegg for mindre alvorlige narkotikalovbrudd. Praksis kan modelleres p\u00e5 politiets arbeid mot trafikklovbrudd. Denne ordningen har bred forst\u00e5else og allmenn oppslutning i samfunnet. Forenklet forelegg kan inneholde et valg mellom a) prim\u00e6rt et oppm\u00f8te til samtaler p\u00e5 en r\u00e5dgivende enhet for russaker, eller b) subsidi\u00e6rt en bot for lovovertredelsen. For mindre\u00e5rige lovovertredere kan det g\u00e5 automatisk melding til foresatte. Det blir da familiens/foresattes anliggende \u00e5 velge m\u00e5te \u00e5 innl\u00f8se forelegget p\u00e5. For personer over myndighetsalder ilegges det forenklede forelegget p\u00e5 vanlig m\u00e5te. Hvis lovbryter enten vedtar forelegg om et gitt antall oppm\u00f8ter p\u00e5 r\u00e5dgivende enhet, eller velger \u00e5 betale en bot, blir saken avgjort der og da. Et forenklet forelegg blir ikke registrert i b\u00f8te- og strafferegisteret. Antall oppm\u00f8ter til r\u00e5dgivning p\u00e5 R\u00e5dgivende enhet eller botens st\u00f8rrelse kan bestemmes ut fra alvorlighetsgraden p\u00e5 lovbruddet. Her er det, i forbindelse med rusreformen, allerede gjort et arbeid omkring terskelverdier for erverv og besittelse av ulike illegale rusmidler som kan benyttes som mal for utm\u00e5ling av reaksjonen. Ruspolitisk r\u00e5d mener at staten ved \u00e5 \u2022 opprettholde en lovforankret markering av at narkotikakriminalitet som ulovlig, \u2022 videref\u00f8re politiet sitt ansvar for \u00e5 avdekke narkotikalovbrudd 6 \u2022 praktisere forenklede forelegg ved mindre alvorlige narkotikalovbrudd, der oppm\u00f8te i r\u00e5dgivende enhet er den prim\u00e6re reaksjonen for \u00e5 innl\u00f8se det forenklede forelegget, s\u00e5 oppn\u00e5r staten en justispolitikk p\u00e5 rusfeltet som i st\u00f8rre grad er i harmoni med de r\u00e5dende samfunnsutfordringene, innbyggernes holdninger og den enkeltes personlige og sosiale situasjon. Det Ruspolitisk r\u00e5d \u00f8nsker \u00e5 fjerne er den uproporsjonal straffen som har plaget og skadet narkotikabrukere i mange ti\u00e5r. Vi tror dette vil fremme forebygging- og recovery p\u00e5 rusfeltet og styrke de humanistiske idealene v\u00e5rt samfunn bygger p\u00e5. Avslutningsvis er det viktig for Ruspolitisk r\u00e5d \u00e5 understreke at Portugal-modellen som rusreformen delvis bygget, p\u00e5 bestod av langt flere tiltak enn avkriminalisering. Bolig, arbeid og behandling var tre andre stolper som utgjorde Portugal-modellen. Rusreformutvalget bygde i sin tid p\u00e5 et mandat som i for liten grad ivaretok denne helheten. Ruspolitisk r\u00e5d anbefaler at regjeringen vektlegger et helhetlig perspektiv sitt i arbeid med \u00e5 forsterke den nasjonale ruspolitikken. Forslag til vedtak: Ruspolitisk r\u00e5d avgir innspill til Utvalg for helse og sosial i forbindelse med politisk behandling av kommunens h\u00f8ringssvar. [Lagre saksprotokoll] [Lagre vedtak] 39/24 Byr\u00e5dens kvarter. Ruspolitisk r\u00e5d behandlet saken i m\u00f8tet 03.09.2024 sak 39/24 og fattet f\u00f8lgende vedtak: Utgikk. Forslag til vedtak: [Lagre saksprotokoll] [Lagre vedtak] 40/24 Eventuelt. 7 Ruspolitisk r\u00e5d behandlet saken i m\u00f8tet 03.09.2024 sak 40/24 og fattet f\u00f8lgende vedtak: Ingen saker. Forslag til vedtak: [Lagre saksprotokoll] [Lagre vedtak] 8 "
}