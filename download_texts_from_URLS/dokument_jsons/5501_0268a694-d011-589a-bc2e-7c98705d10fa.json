{
  "dokument_id": "0268a694-d011-589a-bc2e-7c98705d10fa",
  "doc_type": "case_presentation",
  "kommune": 5501,
  "tittel": "Svar p\u00e5 anmodning om bosetting 2025",
  "url": "https://innsyn.tromso.kommune.no/application/getMoteDokument?dokid=2001983313",
  "tekst": "Arkivsaksnr. 25/02698-1 Saksbehandler Kamilla Krystad Myrvold Saksgang M\u00f8tedato Helse- og velferdsutvalget 26.02.2025 Mangfolds- og integreringsutvalget 19.02.2025 Svar p\u00e5 anmodning om bosetting 2025 Kommunedirekt\u00f8rens innstilling til vedtak: Troms\u00f8 kommune im\u00f8tekommer ikke IMDI sin anmodning i sin helhet, men bosetter 250 flyktninger i 2025. Stig Tore Johnsen Magne Nicolaisen Kommunedirekt\u00f8r Direkt\u00f8r for helse og omsorg 1 Hva saken gjelder Saken gjelder svar p\u00e5 IMDI sin anmodning for bosetting av flyktninger i 2025. Saksutredning Troms\u00f8 kommune har i 2025 mottatt en anmodning fra IMDI om \u00e5 bosette 370 flyktninger, hvorav 20 er enslige mindre\u00e5rige over 15 \u00e5r. Siden 2022 har Troms\u00f8 kommune bosatt et stort antall flyktninger per \u00e5r: 438 i 2023 og 457 i 2024. Det har f\u00f8rt til et h\u00f8yt press p\u00e5 alle tjenester involvert. Erfaring tilsier at den st\u00f8rste utfordringen med \u00e5 bosette et h\u00f8yt antall ligger p\u00e5 tilgjengelige boliger, barnehageplasser og skoleplasser. Dette er like gjeldende i 2025. Per i dag ivaretar kommunen 29 enslige mindre\u00e5rige. 7 av disse er under 15 \u00e5r med en f\u00f8lgeperson, 22 er ungdom mellom 15 og 18 \u00e5r som kommer alene. Dette er en ressurskrevende oppgave som stiller store krav til oppf\u00f8lging og tilrettelegging. Flyktningtjenesten arbeider med \u00e5 styrke mottakstilbudet for denne gruppen. Gitt dagens kapasitet, eksisterende ansvar og utfordringer med lang ventetid for skoleplass, barnehageplass og tilgjengelige boliger vurderer Troms\u00f8 kommune det som riktig \u00e5 bosette totalt 250 inkludert 10 nye enslige mindre\u00e5rige. Konklusjon Troms\u00f8 kommune im\u00f8tekommer ikke IMDI sin anmodning om \u00e5 bosette 370 flyktninger inkludert 20 enslige mindre\u00e5rige. Troms\u00f8 kommune vurderer at det er mulig \u00e5 bosette 250 flyktninger etter bestemt handlingsplan. Disse 250 inkluderer 10 enslige mindre\u00e5rige flyktninger mellom 15 og 18 \u00e5r. Vedtakskompetanse Helse- og velferdsutvalget Vedlegg 24_20342-1 Oppmoding om busetting 2025 - Troms\u00f8 kommune 1908251_2_1 (1) 2 "
}