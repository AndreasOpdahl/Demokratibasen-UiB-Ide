{
  "dokument_id": "aa5ee942-ba41-519a-b205-828e50abff72",
  "doc_type": "case_attachment",
  "kommune": 4601,
  "tittel": "Varsel om begrenset h\u00f8ring - Bergenhus, Gnr. 167, Bnr. 517 mfl., Ladeg\u00e5rdsgaten",
  "url": "https://bergen.kommune.no/politikere-utvalg/api/fil/bk360/12018928/Varsel-om-begrenset-horing-Bergenhus-Gnr-167-Bnr-517-mfl-Ladegardsgaten",
  "tekst": " Plan- og bygningsetaten Til grunneiere/naboer og h\u00f8ringsinstanser V\u00e5r referanse: PLAN-2022/20559-74 Saksbehandler: Alette Hus Kr\u00e5kenes Dato: 23.01.2025 Information in English If you need this information in English, please contact Agency for Planning and Building Services at +47 55 56 63 10, postmottak.planogbygg@bergen.kommune.no or visit the information desk at Johannes Bruns gate 12 (open 08.00\u201314.00). PLAN- OG BYGNINGSETATEN INFORMERER Justert planforslag til begrenset h\u00f8ring: Bergenhus, Gnr. 167, Bnr. 517 mfl., Ladeg\u00e5rdsgaten arealplan-ID 66270000 Det vises til tidligere planforslag utlagt til offentlig ettersyn 17.06.2023-29.08.2023. Planforslaget er utarbeidet av Ard Arealplan AS og Link Arkitektur AS p\u00e5 vegne av Ladeg\u00e5rdsgaten 64-76 AS. Form\u00e5let med planforslaget er \u00e5 rive eksisterende bygg i Ladeg\u00e5rdsgaten 64-76 som f\u00f8lge av setningsskader og etablere et nytt bygg over 5-6 etasjer. Som f\u00f8lge av innkomne merknader etter offentlig ettersyn er det gjort flere endringer i planforslaget. I h\u00f8ringen kom det \u00f8nsker fra flere offentlige etater i n\u00e6romr\u00e5det med behov for arealer til undervisning, sambruk, kontor og parkeringsplasser. Plan- og bygningsetaten (PBE) er positive til at merknadene im\u00f8tekommes og vurderer at endringene i planforslaget vil kunne ha stor samfunnsnytte. Endringene vil i all hovedsak p\u00e5virke arealer under bakken, den f\u00f8rste etasjen mot vest, og inn mot g\u00e5rdsrom. Utover dette er prosjektet i stor grad det samme som til offentlig ettersyn. Etter fagetatens vurdering kan en ny h\u00f8ring begrenses til ber\u00f8rte parter og m\u00e5 ikke gjennomf\u00f8res som et ordin\u00e6rt offentlig ettersyn. Partene bes begrense en eventuell uttalelse/merknad til de konkrete endringene, da tidligere innkomne uttalelser og merknader fremdeles vil f\u00f8lge saken til politisk behandling. Forslaget er tilgjengelig i kommunens digitale planregister: arealplaner.no | 66270000 > Planbehandlinger Foresl\u00e5tte endringer F\u00f8lgende endringer er gjort etter at planforslaget var p\u00e5 offentlig ettersyn: Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN \u00d8kt andel offentlig/privat tjenesteyting I planforslaget som har v\u00e6rt p\u00e5 h\u00f8ring var det tenkt boligform\u00e5l langs mesteparten av bebyggelsen mot Ladeg\u00e5rdsgaten i vest. Etter innspill fra offentlige etater er dette n\u00e5 endret til at hele f\u00f8rste etasje mot gateplan og deler av andre etasje tilrettelegges for offentlig- og privat tjenesteyting. Det er prim\u00e6rt hjemmesykepleien sitt behov for kontorlokaler og parkeringsplasser med lading til elbiler det har v\u00e6rt fokus p\u00e5 \u00e5 tilrettelegge for. Det er likevel \u00f8nskelig at behovet skal v\u00e6re fleksibelt, og derfor \u00e5pner bestemmelsene for at det kan tilrettelegges for undervisning, helse-/omsorgsinstitusjon, forsamlingslokale og kontor, og ogs\u00e5 for andre tjenester som servering/bevertning/kafe i samsvar med form\u00e5let offentlig- og privat tjenesteyting. I det endrede planforslaget legges det til rette for at kontorlokalene kan utvides inn i bakg\u00e5rden i Ladeg\u00e5rden slik at man f\u00e5r et st\u00f8rre og mer funksjonelt areal i f\u00f8rste etasje. Dette vil i sin tur bidra til \u00e5 forbedre utearealet i bakg\u00e5rden for beboerne, fordi man f\u00e5r l\u00f8ftet utearealet opp p\u00e5 det samme niv\u00e5et som tilliggende uteareal for naboeiendommen i \u00f8st. Plan- og bygningsetaten vurderer at endringen bidrar til en forbedring av g\u00e5rdsrommet som i utgangspunktet l\u00e5 lavt og skyggefullt. Figur 1: Til venstre er bakg\u00e5rden vist slik den tidligere var tenkt, der innganger til boligene ble nede i en \"dump\". I nytt forslag kommer form\u00e5let tjenesteyting helt inn i bakg\u00e5rden og boligarealene og utearealet heves. Det \u00e5 endre form\u00e5let i den f\u00f8rste etasjen mot gateplan vil ogs\u00e5 ha positive konsekvenser i form av en mer aktiv fasade mot gaten, og PBE vurderer at tjenesteyting egner seg bedre s\u00e5 tett p\u00e5 fortau enn det bolig vil gj\u00f8re. En konsekvens av at de f\u00f8rste etasjene endres til offentlig og privat tjenesteyting er at etasjeh\u00f8yden m\u00e5 tilpasses en n\u00e6ringsetasje. Det vil f\u00f8re til en \u00f8kning i byggeh\u00f8yden fra 33.5 til 34.5 meter. PBE vurderer at endringen i form\u00e5let er positiv og at \u00f8kningen i h\u00f8yde ikke i vesentlig grad vil forverre situasjonen for nabobebyggelse med tanke p\u00e5 sol-/skyggeforhold og utsyn sammenlignet med forslaget som l\u00e5 til offentlig ettersyn. PBE stiller seg bak forslag til endringer. Utvidelse av arealer under bakken Som f\u00f8lge av \u00f8nsket om \u00e5 etterkomme innspillene til offentlig ettersyn er planomr\u00e5det utvidet med to ekstra vertikalniv\u00e5 under grunnen. Dette vil bidra til en \u00f8kning i antall parkeringsplasser og det tilrettelegges for fleksible lokaler for sambruk som kan leies ved behov. Store deler av Sandviken er omfattet av hensynssone kulturmilj\u00f8, som gj\u00f8r at det er Saksnummer PLAN-2022/20559 Side 2 av 12 lite som vil bygges nytt i fremtiden. Det er derfor vurdert at i et prosjekt som dette, der en m\u00e5 rive bygget og grave ut masser, s\u00e5 er det fornuftig \u00e5 tilrettelegge for mer areal under bakken. Dette vurderes ogs\u00e5 \u00e5 v\u00e6re fornuftig i et samfunnssikkerhetsperspektiv for eventuelt \u00e5 gi plass til dekningsrom/tilfluktsrom i fremtiden, samt ha muligheter for utvidelse av hjemmesykepleie ol. Ved offentlig ettersyn kom det innspill fra hjemmesykepleien, Ladeg\u00e5rden sykehjem, Rothaugen skole og Sandviken kirke om muligheter for \u00e5 leie parkeringsplasser til sine behov i dette prosjektet. Parkeringsplassene det \u00e5pnes for er prim\u00e6rt tiltenkt hjemmesykepleiens driftsbiler og ladeg\u00e5rden sykehjem. Deres biler st\u00e5r i dag parkert i gaten langs hele kvartalet. Hjemmesykepleien har behov for parkeringsplasser med lademulighet for sine elbiler. Parkeringsplasser med mulighet for lading av elbil er sikret i bestemmelsene. Figur 2: Utklipp av behovene for parkeringsplasser og areal til utleie som ble spilt inn til h\u00f8ringen av de offentlige etatene. Det m\u00e5 presiseres at det ikke kan sikres gjennom en reguleringsplan at det er hjemmesykepleien som skal benytte arealet. I planforslaget reguleres \u201cbruken\u201d til offentlig- og privat tjenesteyting med tilh\u00f8rende parkeringsplasser. Hvem som vil leie lokalene og bilparkeringsplassene kan ikke sikres i en reguleringsplan. Innenfor form\u00e5let \u00aboffentlig og privat tjenesteyting\u00bb kan det blant annet tilrettelegges for tjenesteyting, undervisning, helse- /omsorgsinstitusjon, forsamlingslokale, kontor mfl. Behovet for parkering vil dermed variere ut fra hvilke form\u00e5l som etableres. For offentlig/privat tjenesteyting er det lagt til rette for et areal p\u00e5 1930m2. Parkeringsdekning er satt til maksimalt 40 plasser per 1000m2. Dette tilsvarer en \u00f8kning i antall parkeringsplasser p\u00e5 77 nye plasser. Antallet parkeringsplasser baserer seg p\u00e5 det konkrete behovet som hjemmesykepleien har, og hva det arealmessig blir plass til ved \u00e5 utvide med to ekstra parkeringsniv\u00e5er. Saksnummer PLAN-2022/20559 Side 3 av 12 Figur 3: Situasjonsbilde av gaten med hjemmesykepleien sine elbiler. Ladeg\u00e5rden 64-76 er vist til venstre i bildet. Foto tatt av forslagsstiller. Parkeringsdekningen for bolig var til offentlig ettersyn p\u00e5 0,6 plasser per 100 m2 bolig. Kommuneplanens arealdel \u00e5pner for 0,6-1,2 plasser per 100 m2 bolig i denne sonen. I prosessen som har v\u00e6rt etter offentlig ettersyn har parkeringsdekning v\u00e6rt et viktig tema. Det har v\u00e6rt unders\u00f8kt hvordan man kan im\u00f8tekomme behov for fremtiden og svare ut offentlige etater sine innspill, uten at dette f\u00f8rer til at man g\u00e5r vekk fra overordnede m\u00e5lsettinger om redusert bilbruk. Ved \u00e5 endre de f\u00f8rste etasjene til utleielokaler for offentlige etater fremfor boliger vil forslagsstiller miste potensielle salgsinntekter og f\u00e5 utfordringer med gjennomf\u00f8ringen av prosjektet. For \u00e5 f\u00e5 til endringen som en n\u00e5 har jobbet fram i tiden etter offentlig ettersyn foresl\u00e5s derfor parkeringen til bolig \u00e5 \u00f8ke til 0,9 plasser per 100 m2 bolig. Dette tilsvarer en \u00f8kning i parkeringsplasser fra 28 til 38 plasser. Byplan mener at de negative effektene ved en \u00f8kning i boligparkeringen er forsvarlig begrunnet i de positive effektene en f\u00e5r ved \u00e5 \u00f8ke andelen offentlig og privat tjenesteyting. Her viser en s\u00e6rlig til at boligkvaliteten p\u00e5 resterende leiligheter g\u00e5r opp ved forbedret uteareal, samt at de f\u00f8rste etasjene egner seg bedre til en mer utadrettet virksomhet enn bolig s\u00e5 tett p\u00e5 st\u00f8y og trafikk. Det er mye kantparkering i omr\u00e5det rundt prosjektet, i tillegg til parkeringsproblemer generelt knyttet til arrangementer i kirken og andre institusjoner i n\u00e6rmilj\u00f8et. Det er \u00f8nskelig \u00e5 v\u00e6re sikker p\u00e5 at prosjektet ikke tilf\u00f8rer kantparkering til n\u00e6romr\u00e5det utover det som er der i dag. I henhold til \u00e5rsoppdraget er det viktig for politisk ledelse at det kan dokumenteres en tilstrekkelig parkeringsdekning i nye bolig- og n\u00e6ringsprosjekter. Dette for \u00e5 \u00f8ke prosjektets attraktivitet for barnefamilier, ivareta behovene til n\u00e6ringsakt\u00f8rer, \u00f8ke tilgjengeligheten og redusere fremmedparkering. Kommunaldirekt\u00f8ren har bedt Plan- og bygningsetaten om \u00e5 bedre benytte seg av handlingsrommet og hele spennet i parkeringsdekningen som KPA 2018 \u00e5pner for. Forslagsstiller har i denne saken strukket seg for \u00e5 tilrettelegge for offentlige behov, og PBE mener at \u00f8kningen kan forsvares innenfor spennet i KPA. Videre er det viktig \u00e5 p\u00e5peke at det er andre faktorer som p\u00e5virker bilbruk, og prosjektet legger til rette for sykkelandel p\u00e5 2,5 plasser per 100 m2 bolig, samt at sykkelparkeringsplasser ogs\u00e5 skal tilrettelegges p\u00e5 bakkeniv\u00e5 tilknyttet inngangsparti. Adkomst til sykkelparkering i kjeller og ved inngangsparti skal v\u00e6re trinnfri og tydelig markert. Saksnummer PLAN-2022/20559 Side 4 av 12 Se ellers planbeskrivelsen kapittel 5.3.2 for utfyllende informasjon. Endringen under bakken er vist i snitt i utklipp under. Figur 4: Planforslaget slik det forel\u00e5 til offentlig ettersyn med ett niv\u00e5 til parkering og bodareal. Figur 5: Nytt forslag til l\u00f8sning som legger til rette for to ekstra vertikalniv\u00e5 under grunnen til bod/parkeringsareal. Offentlig gate og trafikkvurdering Selv om hjemmesykepleiens behov for gateparkering vil kunne forsvinne ved flytting av biler inn i Ladeg\u00e5rden, er det viktig \u00e5 presisere at gaten ikke omreguleres i planforslaget. Gaten videref\u00f8res slik den er med uregulert gateparkering langs offentlig veg. Kommunen st\u00e5r fritt til \u00e5 endre bruken av arealet ved bruk av \u00abparkering forbudt\u00bb- skilt, men dette f\u00f8lger av annet lovverk enn plan- og bygningsloven og vil ikke kunne bestemmes i en reguleringsplan. Ved opprustning av gaten i fremtiden vil parkeringsplassene kunne forsvinne og det er slik gunstig om hjemmesykepleien har parkeringsplasser tilgjengelig i kjeller under bakken. Det er utf\u00f8rt en trafikkanalyse av Helge Hopen den 03.11.2023 for \u00e5 vurdere konsekvensene ved \u00f8kt trafikk i krysset. Trafikkanalysen viser at krysset mellom Nye Sandviksveien og Ladeg\u00e5rdsgaten har god kapasitetsreserve og uproblematisk trafikkavvikling. Praktisk kapasitetsgrense inntreffer normalt ved belastningsgrad p\u00e5 0,85, og h\u00f8yeste belastningsgrad Saksnummer PLAN-2022/20559 Side 5 av 12 i krysset i dag er ca. 0,2. Sensitivitetsanalyser viser at krysset t\u00e5ler mer enn dobbelt s\u00e5 mye trafikk som i dagens situasjon, uten at det blir vesentlige k\u00f8er eller forsinkelser i krysset. Det er derfor vurdert at konsekvensen ved endringene er akseptable for trafikksituasjonen. Endringer i det arkitektoniske uttrykket Til offentlig ettersyn ble det vist et prosjekt med teglstein og lyse tak. I h\u00f8ringen ble det fremmet merknader fra vernemyndighetene, herunder Byantikvaren og kulturavdelingen i Vestland fylkeskommune om at prosjektet i st\u00f8rre grad m\u00e5tte tilpasse seg eksisterende kvartal i b\u00e5de form, farge og materialbruk. Prosjektet er n\u00e5 endret ved at det er lagt inn krav om r\u00f8de tak for at kvartalet skal fremst\u00e5 mer helhetlig. Videre er det i dialog med Byantikvaren gjort endringer i utforming av toppetasjen, der blant annet mellomrom n\u00e5 er tettet igjen, og det er gjort endringer i utstikk og inntrekking. Det har i l\u00f8pet av planprosessen v\u00e6rt en diskusjon om det i prosjektet kan tillates tegl som fasademateriale. Forslagsstiller har \u00f8nsket et nytt arkitektonisk preg p\u00e5 prosjektet og har ment at tilpasningen til kulturmilj\u00f8et vil kunne l\u00f8ses med bruk av lys tegl. PBE vurderer at dette kan ha for store konsekvenser i form av brudd med fasadene i eksisterende kvartal og innenfor kulturmilj\u00f8et, og nye bestemmelser sikrer at nytt prosjekt tilpasses str\u00f8kskarakteren, jf. bestemmelser til kapittel 2.2. Det er utarbeidet en formingsveileder som viser konkret hvordan prosjektet kan tilpasses eksisterende kvartal. Denne er oppdatert etter forslaget var p\u00e5 offentlig ettersyn. Saksnummer PLAN-2022/20559 Side 6 av 12 Figur 6. Tidligere forslag til offentlig ettersyn Figur 7: Nytt forslag som har tilpasset seg med r\u00f8de tak. Figur 8: Tidligere forslag til offentlig ettersyn med gliper Figur 9: I nytt forslag er glipene tettet igjen for at mellom bebyggelsen. kvartalet skal fremst\u00e5 mer helhetlig og som et samlet bygg. Figur 10: Oversiktsbilde som viser tidligere forslag med Figur 11: Nytt forslag som viser hvordan r\u00f8dt tak bidrar brudd i takfarge til et mer helhetlig kvartal. Renovasjon: Til offentlig ettersyn ble det foresl\u00e5tt nedkast for det r\u00f8de bossnettet langs arealet mellom Sandviken kirke og planomr\u00e5det. BIR krevde ikke renovasjonsteknisk plan (RTP) til f\u00f8rstegangsbehandling, da en regnet med at avklaringer for r\u00f8dt bossnett ville komme p\u00e5 plass innen planforslaget skulle sendes til sluttbehandling. Per dags dato er avklaringer knyttet til det r\u00f8de nettet fortsatt ikke gitt. Det planlegges derfor for en midlertidig l\u00f8sning som m\u00e5 kunne fungere i mange \u00e5r, og som potensielt kan bli permanent dersom det r\u00f8de bossnettet uteblir. I tiden etter offentlig ettersyn har det v\u00e6rt avholdt m\u00f8ter med BIR, Saksnummer PLAN-2022/20559 Side 7 av 12 Bymilj\u00f8etaten og PBE for \u00e5 finne den beste l\u00f8sningen frem til det r\u00f8de nettet eventuelt etableres i Sandviken. Forslagsstiller har vurdert BIR sine renovasjonsl\u00f8sninger for nye boligprosjekt, og kommet fram til at disse er sv\u00e6rt krevende f\u00e5 plass til uten at hele plangrepet og den eksisterende kvartalsstrukturen vil m\u00e5tte endres. Etter en helhetlig vurdering der det har v\u00e6rt sett p\u00e5 arealbeslag, h\u00f8ydeforskjeller, trafikkforhold, estetikk og kulturmilj\u00f8 samt brukervennlighet, er det vurdert at en tradisjonell l\u00f8sning med s\u00f8ppelspann slik som en har i dag, er best egnet i dette prosjektet. PBE vurderer videre at prosjektet m\u00e5 kunne ses p\u00e5 som et gjenoppbyggingsprosjekt i et kulturmilj\u00f8, og at det slik sett ikke er snakk om 50 nye boenheter, men en \u00f8kning p\u00e5 12 nye boenheter (fra 38 til 50). BIR bekreftet i epost den 17.12.24 at de vil kunne betjene en l\u00f8sning med tradisjonelle beholdere i denne saken, med noen forutsetninger. Plankonsulent har tegnet ut flere alternativer til tradisjonell l\u00f8sning, og endelig forslag fremkommer i forenklet RTP datert 20.01.2025. Denne l\u00f8sningen vil ta minst areal av gaterommet og ha minst sjenanse for kirken og viktig gr\u00f8ntareal. Figur 12: Oppbevaring av avfallsspann innvendig i bygget. Forslag til l\u00f8sning: Avfallsspannene plasseres innvendig i byggets kjeller, som vist i illustrasjonen. Det avsettes et eller flere egne rom til dette form\u00e5let. Spann for papir/papp/drikkekartong og restavfall vil v\u00e6re st\u00f8rre spann p\u00e5 660 liter. For glass- og metallemballasje samt matavfall blir det mindre spann p\u00e5 140 liter. Bestemmelsene sikrer at tilkomsten til avfallsrommet er direkte fra fortauet o_FO1 og at rommet plasseres p\u00e5 bakkeplan for enkel tilkomst. P\u00e5 t\u00f8mmedag forutsettes det at en vaktmester eller BIRs personale henter spannene for t\u00f8mming like utenfor. Dersom BIR henter spannene selv, vil det etableres en l\u00f8sning som gj\u00f8r at rommet er tilgjengelig for dem. Det planlegges for nedkast til restavfallspannene fra gangpassasjen gjennom bygget, som vist i illustrasjonene under. Saksnummer PLAN-2022/20559 Side 8 av 12 Figur 13: Nedkast til avfall i passasje p\u00e5 byggets nedside. Innsigelse fra Vestland fylkeskommune Den 14.09.23 ble det fremmet innsigelse fra Vestland fylkeskommune. Innsigelsen omfattet avvik fra vegnormal langs fylkesveg. Utformingen av Fylkesveg 5342 var regulert annerledes i plankartet enn dagens situasjon med en uheldig utforming som endte i annen veggrunn. Det er \u00f8nskelig \u00e5 regulere inn dagens situasjon. Forslagsstiller har n\u00e5 endret plankart og regulert inn dagens situasjon (se endringer under). PBE ber gjennom den begrensede h\u00f8ringen om at innsigelsen fra Vestland fylkeskommune formelt trekkes. Figur 14: Plankartet slik det forel\u00e5 til offentlig ettersyn. Fortauet var ikke regulert inn og endte i annen veggrunn. Saksnummer PLAN-2022/20559 Side 9 av 12 Figur 15: Nytt forslag til plankart der fortauet er utvidet og tegnet inn etter dagens situasjon. Andre viktige moment: Vedtak om regulering av nytt tunellalternativ for bybanen gjennom sentrum Bystyret vedtok i sak 334/24 at Bybanen skal reguleres i tunnel bak Bryggen. Planarbeidet vil varsle oppstart tidlig februar 2025, og er en del av prosjektet Bybanens byggetrinn 5 med bybane og hovedsykkelrute fra sentrum til \u00c5sane. I skissene som ligger ved saken ligger det an til at planforslaget for Ladeg\u00e5rdsgaten vil bli ber\u00f8rt. Hvilke konsekvenser dette planforslaget vil ha for Ladeg\u00e5rdsgaten er for tidlig \u00e5 si noe om p\u00e5 n\u00e5v\u00e6rende tidspunkt, men en m\u00e5 regne med at det vil kunne f\u00e5 konsekvenser. Figur 16: Figur 16: Utklipp av oversiktskartet over banetrase og sykkeltrase i sentrum-Sandviken. Saksnummer PLAN-2022/20559 Side 10 av 12 Har du innspill til endringene? Aktuelle saksdokumenter er tilgjengelig p\u00e5 kommunens kunngj\u00f8ringssider. www.bergen.kommune.no/hvaskjer/kunngjoringer Eller: Aktuelle saksdokumenter er lagt ved dette brevet. Ber\u00f8rte parter inviteres til \u00e5 komme med synspunkter og innspill til planforslaget. Disse kan sendes via merknadsboksen p\u00e5 kunngj\u00f8ringssiden, eller per e-post til: postmottak.planogbygg@bergen.kommune.no eller per post til: Bergen kommune Plan- og bygningsetaten Postboks 7700 \u2013 5020 BERGEN For \u00e5 v\u00e6re sikker p\u00e5 at merknaden blir tatt med i den videre behandlingen av planforslaget, er det viktig at den er kommunen i hende innen 17.02.2025. Ved henvendelse, vennligst referer til saksnummer PLAN-2022/20559. Mottatte merknader registreres fortl\u00f8pende i saken og er tilgjengelig via v\u00e5re saksinnsynsider: www.bergen.kommune.no/omkommunen/offentlig-innsyn/innsynplanogbyggesak Leseveiledning til planforslaget De ulike arealbruksform\u00e5lene er vist i forslag til plankart og omtalt i forslag til reguleringsbestemmelser. I plankartet brukes forkortelser og fargekoder for hvert form\u00e5l. I plankartet er det gitt en tegnforklaring for farger og forkortelser som er vist, det samme gjelder for illustrasjonsplan. Det er ogs\u00e5 lagt ut en planbeskrivelse som gir en grundig redegj\u00f8relse for innholdet i planforslaget. Dersom du ikke har tilgang til Internett eller trenger mer utfyllende dokumentasjon, kan du henvende deg til Plan- og bygningsetatens kundesenter i Johannes Bruns gate 12, eller ta direkte kontakt med saksbehandler via e-post eller telefon. Kontaktinformasjon finner du nederst i dette brevet. Juridiske dokumenter N\u00e5r et planforslag er vedtatt, vil plankart og reguleringsbestemmelser v\u00e6re de juridiske dokumentene, mens illustrasjonsplan og andre illustrasjoner er av retningsgivende art. Videre saksgang Mottatte merknader besvares ikke direkte, men vil bli referert og kommentert i den videre saksbehandlingen. N\u00e5r saker skal til politisk behandling kan de f\u00f8lges p\u00e5 kommunens nettsider: www.bergen.kommune.no/politikk/saker. Straks det er fattet endelig vedtak i saken, vil det bli kunngjort i avis og p\u00e5 kommunens nettsider. Grunneiere og naboer vil bli varslet s\u00e6rskilt ved brev. Har du sp\u00f8rsm\u00e5l? Ta kontakt med saksbehandler p\u00e5 telefon 40813873 eller e-post Alette.Krakenes@bergen.kommune.no Saksnummer PLAN-2022/20559 Side 11 av 12 Med hilsen Plan- og bygningsetaten Alette Hus Kr\u00e5kenes Saksbehandler Dette dokumentet er godkjent elektronisk. Saksnummer PLAN-2022/20559 Side 12 av 12 "
}