{
  "dokument_id": "1147043b-bb7e-52be-bbc2-9f4b42e3b623",
  "doc_type": "case_attachment",
  "kommune": 4601,
  "tittel": "Utkast til kj\u00f8pekontrakt Lone Utvikling AS",
  "url": "https://bergen.kommune.no/politikere-utvalg/api/fil/bk360/11613749/Utkast-til-kjopekontrakt-Lone-Utvikling-AS",
  "tekst": " KJ\u00d8PEKONTRAKT 1. Avtalens parter Selger: Lone Utvikling AS Org.nr. 988 814 660 C/O Gjelsten Bolig AS Lilleakerveien 8 0283 Oslo Kj\u00f8per: Bergen kommune Org.nr. 964 338 531 Postboks 7700 5020 BERGEN 2. Salgsobjekt Erverv 100% eierandel av eiendom: Kommune: 4601 Bergen G\u00e5rdsnr.: 295 Bruksnr.: 474 og 449 Erverv 43% eierandel av eiendom: Kommune: 4601 Bergen G\u00e5rdnr.: 295 Bruknr.: 475 3. Areal Eiendommens areal: Gnr. 295, bnr. 474: 3049 m2 Gnr. 295, bnr. 449: 4357,7 m2 Gnr. 295, bnr. 475: 1389,1 m2 Eventuelle avvik fra disse arealangivelser gir ikke grunnlag for endring av avtalt vederlag. 4. Vederlag Kj\u00f8per betaler samlet kr. 10 000 000 for salgsobjektene. Dette inkluderer i tillegg til selve kj\u00f8pesummen kj\u00f8pers omkostninger til dokumentavgift og tinglysingsgebyr forbundet med ervervet. 5. Salgsobjektets tilstand Gnr. 295 bnr. 474 er i hovedsak en naturtomt. Gnr. 295 bnr. 449 er delvis naturtomt, delvis opparbeidet til vei og delvis opparbeidet til parkeringsplass. Det er oppf\u00f8rt en trafoskiosk p\u00e5 parkeringsarealet. Gnr. 295 bnr. 475 er eiet av kj\u00f8per med en 57% eierandel fra tidligere. Salgsgjenstanden overdras som den er, jfr. avhl. \u00a7 3-7.Selger plikter \u00e5 opplyse om alle relevante forhold ved eiendommene, jfr. avhl. \u00a7 3-7. Selger plikter \u00e5 gi korrekte opplysninger om eiendommen jfr. avhl. \u00a7 3-8. 6. Heftelser Kj\u00f8per har gjort seg kjent med vedlagte grunnboksutskrifter og overtar de retter og plikter som p\u00e5hviler eiendommen iht. denne. Eiendommen overdras fri panteheftelser som skal innfris i forbindelse med oppgj\u00f8ret. 7. Reguleringsmessig status Gjeldende reguleringsplan: 4601_16630102. Enhver fremtidig reguleringsmessig utnyttelse av eiendommen er kj\u00f8pers risiko. 8. Oppgj\u00f8rsansvarlig Oppgj\u00f8ret gjennomf\u00f8res med advokat Ivar Strandenes hos Advokatfirmaet Thommessen AS som oppgj\u00f8rsansvarlig. Vederlaget p\u00e5 kr 10 000 000, som i tillegg til kj\u00f8pesummen inkluderer kostnadene til dokumentavgift og tinglysingsgebyr, betales av kj\u00f8per til oppgj\u00f8rsansvarlig senest p\u00e5 avtalt dato for overtakelse, jfr punkt 9. Selger dekker honoraret til oppgj\u00f8rsansvarlig. 9. Overtakelse Overtakelsestidspunkt for eiendommen er avtalt til 16.12.2024. Kj\u00f8per svarer fra overtakelsestidspunktet for alle eiendommens utgifter og har krav p\u00e5 eventuelle inntekter fra samme tidspunkt. Ved overtakelsen skal selger levere eiendommen i ryddet stand, uten leieforhold av noen art, slik at hele eiendommen leveres klar for kj\u00f8per. 10. Egenerkl\u00e6ring om konsesjonsfrihet Det p\u00e5hviler kj\u00f8per \u00e5 s\u00f8rge for innlevering av egenerkl\u00e6ring for konsesjonsfrihet i god tid f\u00f8r avtalt overtakelsestidspunkt. 11. Forholdet til avhendingsloven m.v. Med mindre annet er avtalt gjelder avhendingslovens regler. Herunder gjelder reglene for selgers opplysningsplikt om bl.a. forurensing samt r\u00f8r og kabler i grunn. 12. Tvistel\u00f8sning Partene er enige om at eventuelle tvister skal s\u00f8kes l\u00f8st ved forhandlinger. Dersom enighet ikke oppn\u00e5s skal tvister mellom partene avgj\u00f8res av de ordin\u00e6re domstoler med Hordaland tingrett som verneting. 13. Forbehold B\u00e5de fra selgers og kj\u00f8pers side er denne kj\u00f8pekontrakt inng\u00e5tt uten forbehold. *** Denne kj\u00f8pekontrakt er utarbeidet i to likelydende eksemplarer , hvorav hver av partene beholder ett eksemplar. Oppgj\u00f8rsansvarlig har f\u00e5tt kopi av kj\u00f8pekontrakten. For kj\u00f8per: For selger: Bergen, den.................... Bergen, den.................... _______________________ ______________________ _______________________ ______________________ "
}