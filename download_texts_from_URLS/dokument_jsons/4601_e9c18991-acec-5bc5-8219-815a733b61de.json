{
  "dokument_id": "e9c18991-acec-5bc5-8219-815a733b61de",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Total saksbehandlingstid private detaljreguleringsplaner - Utvalg ",
  "url": "https://bergen.kommune.no/politikere-utvalg/api/fil/bk360/12468601/Svar-pa-skriftlig-sporsmal-fra-Katrine-Berg-Nodtvedt-MDG-om-Total-saksbehandlingstid-private-detaljreguleringsplaner-Utvalg-",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/143419-3 Saksbehandler: Malene Nesse Gr\u00f8nningen Fra Dato: 8. april 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Total saksbehandlingstid private detaljreguleringsplaner - Utvalg for milj\u00f8 og byutvikling - Innsendt: 24.3.2025 Representanten viser til svar p\u00e5 sp\u00f8rsm\u00e5l 155 i 2024, deres referanse: 2024/149906-3 og svaret p\u00e5 sp\u00f8rsm\u00e5let med deres referanse 2025/131851-3. Representanten \u00f8nsker \u00e5 se tallene i sammenheng, og f\u00e5 en oppdatert tabell lik den i sp\u00f8rsm\u00e5l 155 i 2024. Med tanke p\u00e5 at forslagsstillers tidsbruk har g\u00e5tt opp i 2024, samt at byr\u00e5det har startet opp en rekke planer med lite realisme, er det grunn til \u00e5 tro at byr\u00e5det har \u00f8kt den totale saksbehandlingstiden i 2024 sammenlignet med for eksempel 2023. Sp\u00f8rsm\u00e5l til byr\u00e5den: Hva er den totale saksbehandlingstiden p\u00e5 private detaljreguleringsplansaker i 2024 sammenlignet med 2023, 2022, 2021 og 2020? Representanten \u00f8nsker en lik tabell som i svaret p\u00e5 sp\u00f8rsm\u00e5l 155/2024. Svar fra byr\u00e5den: Under f\u00f8lger tabell som viser den totale saksbehandlingstiden p\u00e5 private detaljreguleringsplansaker i 2024 sammenlignet med 2023, 2022, 2021 og 2020. Tallene er hentet fra KOSTRA. Saksbehandlingstiden i kommunen har g\u00e5tt ned over flere \u00e5r, og er n\u00e5 nede i ca. ti m\u00e5neder. Med saksbehandlingstid menes i denne sammenheng kommunens tidsbruk av samlet tid medg\u00e5tt fra oppstartsm\u00f8te for planforslag til endelig vedtak i bystyret. Saksbehandlingstiden p\u00e5 utbyggers side har dessverre st\u00e5tt mer eller mindre stille de senere \u00e5rene, og har faktisk g\u00e5tt noe opp. Det er imidlertid viktig \u00e5 p\u00e5peke at det er noen sv\u00e6rt gamle planer som skaper et skjevt bilde her (se tabell nr.1). Det finnes planprosesser som g\u00e5r betraktelig raskere, mens andre har st\u00e5tt stille i mange \u00e5r av ulike \u00e5rsaker, og bidrar dermed til \u00e5 heve snittet betraktelig. N\u00e5r man leser tallene er det viktig \u00e5 merke seg at snittet \u00f8ker n\u00e5r vi f\u00e5r frem planer til vedtak som av ulike \u00e5rsaker har tatt lang tid. I 2024 ble det levert mange planer, og flere av disse hadde oppstart f\u00f8r vedtak av KPA 2018. Dette bidrar til \u00e5 \u00f8ke gjennomsnittstiden. Uttrekk fra KOSTRA-tall pr. april 2025 Samlet sett er saksbehandlingstiden for lang, og det er uheldig. Det blir jobbet m\u00e5lrettet mot \u00e5 f\u00e5 saksbehandlingstiden ned, og Plan- og bygningsetaten har satt i gang mange tiltak. Dette handler blant annet om \u00e5 v\u00e6re p\u00e5driver i sakene, gi r\u00e5d og bist\u00e5 med l\u00f8sninger p\u00e5 vanskelige utfordringer og koordinere innsigelsesmyndigheter. Byr\u00e5den er bekymret for at saksbehandlingstiden p\u00e5 forslagstillers side ikke g\u00e5r ned, og det er en klar prioritet \u00e5 snu denne utviklingen. Eivind N\u00e6vdal-Bolstad \u2013 Byr\u00e5d for byutvikling Dokumentet er godkjent elektronisk. "
}