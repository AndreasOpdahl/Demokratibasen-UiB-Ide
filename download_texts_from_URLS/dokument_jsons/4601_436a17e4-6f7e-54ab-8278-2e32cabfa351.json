{
  "dokument_id": "436a17e4-6f7e-54ab-8278-2e32cabfa351",
  "doc_type": "case_presentation",
  "kommune": 4601,
  "tittel": "Saksframlegg. Ytrebygda, gnr.114, bnr.367 mfl., Brakehaugen boligomr\u00e5de, Reguleringsplan",
  "url": "https://bergen.kommune.no/politikere-utvalg/api/fil/bk360/11797532/Framstilling-Saksframlegg-Ytrebygda-gnr-114-bnr-367-mfl-Brakehaugen-boligomrade-Reguleringsplan",
  "tekst": " R\u00e5det for byforming og arkitektur (RBA) 05-25 Saksframstilling V\u00e5r referanse: 2022/56574-44 Saksbehandler: \u00c5ge Vallestad Saksframlegg. Ytrebygda, gnr.114, bnr.367 mfl., Brakehaugen boligomr\u00e5de, Reguleringsplan Hva saken gjelder: Saken gjelder forslag til reguleringsendring nr. 65070000 Ytrebygda, Gnr. 114, Bnr. 367 mfl., Brakehaugen boligomr\u00e5de, Reguleringsplan som legges ut til begrenset h\u00f8ring. Saken l\u00e5 ute til offentlig ettersyn i tidsrommet 05.05.2018 \u2013 19.06.2018. i forbindelse med 1. gangs behandling. Forslagsstiller: Sweco Norge AS fremmer p\u00e5 vegne av Rieber Eiendom AS et planforslag for et omr\u00e5de p\u00e5 Birkeland ved Flyplassvegen i Ytrebygda bydel. Form\u00e5l: Reguleringsplanens intensjon er \u00e5 transformere omr\u00e5det fra \u00e5 v\u00e6re regulert hovedsakelig til n\u00e6ringsform\u00e5l, til \u00e5 bli et helhetlig nytt boligomr\u00e5de med tilknytning til det daglige liv, med barnehage, dagligvarehandel og servicetilbud i kort gangavstand fra boligene. Sammen med god kobling til kollektivtransport og sykkelvegnett, legges det opp til en lokal \u00abg\u00e5by\u00bb. Med en park sentralt i omr\u00e5det, skal omr\u00e5det f\u00e5 et gr\u00f8nt, rekreativt midtpunkt med kvaliteter knyttet opp mot barnehager og servicetilbud. I den s\u00f8rlige delen av omr\u00e5det legges det inn n\u00e6ringsareal som skjerm mot Flyplassvegen og Birkelandskrysset for \u00e5 bidra til at omr\u00e5det ikke blir en soveby. Blandede form\u00e5l gir grunnlag for en urban innretning av omr\u00e5det. Torg og gatetun i s\u00f8r \u00e5pner omr\u00e5det som et felles m\u00f8tested for allmenheten, og inviterer til aktivitet inn i planomr\u00e5det. Figur 1- Planforslag som var ute til offentlig ettersyn 1 Planomr\u00e5de: Planomr\u00e5det grenser mot Rv.580 Flyplassveien i s\u00f8r, Rv.556 Ytrebygdsveien i vest, og Birkelandskrysset i s\u00f8rvest. Planlagt tras\u00e9 for Ringvei Vest ligger \u00f8st for planomr\u00e5det, som i dag ligger som et landbruks-/naturomr\u00e5de ned mot Birkelandsvannet. \u00d8st for Birkelandsvannet, s\u00f8r for Flyplassveien og vest for Ytrebygdsveien strekker det seg et belte av sm\u00e5husbebyggelse. Omr\u00e5det er preget av n\u00e6rhet til flyplassen, og n\u00e6ringsomr\u00e5dene p\u00e5 Sandsli og Kokstad. Planomr\u00e5det ligger mellom etablerte boligomr\u00e5der, offentlige tjenester, og ca. 12 000 arbeidsplasser (2008). Omr\u00e5dene er adskilt av ulike barrierer, og det finmaskede gatenettet i boligomr\u00e5dene kappes av ved hovedveiene. Planstatus: Planomr\u00e5det er avsatt som Byfortettingssone og Gr\u00f8nnstruktur i gjeldende kommuneplan. Planomr\u00e5det kommer i ber\u00f8ring med hensynssoner st\u00f8y, jf.3.13. Eiendommen ligger innen BKKs konsesjonsomr\u00e5de for fjernvarmeanlegg. Planomr\u00e5det ligger hovedsakelig innenfor \u00abbyfortettingssone\u00bb (sone 2), mens en liten del i nord ligger i \u00abytre fortettingssone\u00bb (sone 3) Planomr\u00e5det inng\u00e5r i Kommunedelplan Birkeland, Liland, \u00c5dland og Espeland Planen grenser til kommunedelplanen i s\u00f8r, og tilgrensende areal avsatt til samferdselsform\u00e5l og teknisk infrastruktur.. Form\u00e5l: Bakgrunnen for planarbeidet er \u00e5 utvikle omr\u00e5det, som ligger sentralt lokalisert mellom to bybanestopp, inkludert kollektivterminalen ved Birkelandskrysset. Reguleringsplanens intensjon er \u00e5 transformere omr\u00e5det fra \u00e5 v\u00e6re regulert hovedsakelig til n\u00e6ringsform\u00e5l, til \u00e5 bli et helhetlig nytt boligomr\u00e5de med tilknytning til daglige gj\u00f8rem\u00e5l slik som barnehage, dagligvarehandel og servicetilbud i kort gangavstand fra boligene. Sammen med god kobling til kollektivtransport og sykkelveinett, legges det opp til en lokal \u00abg\u00e5by\u00bb med begrenset bilbruk. Med en park sentralt i planomr\u00e5det, skal omr\u00e5det f\u00e5 et gr\u00f8nt, rekreativt midtpunkt med kvaliteter knyttet opp mot barnehager og servicetilbud. I den s\u00f8rlige delen av omr\u00e5det legges det inn n\u00e6ringsareal som en skjerm mot Flyplassveien og Birkelandskrysset for \u00e5 bidra til at omr\u00e5det ikke blir en soveby. Blandete form\u00e5l gir grunnlag for en urban innretning av omr\u00e5det. Torg og gatetun i s\u00f8r \u00e5pner omr\u00e5det som et felles m\u00f8tested for allmenheten, og som inviterer til aktivitet inn i planomr\u00e5det. Kort beskrivelse av endringene: Konklusjonen fra fagnotatet som ble utarbeidet til offentlig ettersyn i 2018 var at fagetaten sluttet seg til hovedform\u00e5let bolig og n\u00e6ring og hovedgrepet i planforslaget, men at de hadde merknader til f\u00f8lgende forhold: \u2022 Reduksjon i handelsvirksomheten. \u2022 Spesifisering av tillat type handel. \u2022 Reduksjon i byggeh\u00f8ydene i s\u00f8r. \u2022 P\u00e5f\u00f8ring av byggegrenser mot parkareal. \u2022 Sikring av store og \u00e5pne passasjerer i nord og i s\u00f8r. - Reduksjon i parkeringsdekningen. \u2022 Trafikksikkerhet innad i planomr\u00e5det. \u2022 Plassering av barnehage. - Sikring av internt gangvegsystem. 2 Endringene i planforslaget etter offentlig ettersyn er n\u00e6rmere beskrevet i vedlegg Endringsbrev for reguleringsplan for Ytrebygda, gnr.114 bnr.367 mfl. Brakehaugen boligomr\u00e5de, og omhandler i hovedsak: \u2022 Endret plangrense av hensyn til fyllinger og hensynssoner mot Flyplassvegen og Birkelandsskiftet \u2022 Redusert parkeringsdekning fra 0,9 parkeringsplasser per 100 m2 BRA bolig til 0,6 \u2022 Endret plangrep til tunstruktur med st\u00f8rre felles st\u00f8yskjermede utearealer i midten \u2022 St\u00f8rre areal for park, med noe endret plassering \u2022 Flyttet barnehage \u2022 Flytting av tjenesteyting fra feltet i nord til s\u00f8r for veien i n\u00e5v\u00e6rende KBA1 \u2022 Endringer i byggeh\u00f8yder, hovedsakelig redusert \u2022 Varierte boligtyper \u2022 Utredet naturmangfold med s\u00e6rlig fokus p\u00e5 \u00c5kerrikse \u2022 Utbyggingsrekkef\u00f8lge innarbeidet i bestemmelser \u2022 Notat for bomilj\u00f8 og st\u00f8y utarbeidet og sikret i bestemmelser \u2022 Kartlagt myr/v\u00e5tmark og matjord innenfor planomr\u00e5det Prosess fra offentlig ettersyn til begrenset h\u00f8ring: I prosessen fra offentlig ettersyn til begrenset h\u00f8ring er det vist en reduksjon i antall boenheter fra 700 til 470 boenheter. Noe som er en reduksjon p\u00e5 230 boenheter. Den totale utnyttelsesgraden for hele planomr\u00e5det er redusert fra ca.140 % til ca. 90/100 % BRA. Den totale reduksjonen er p\u00e5 ca. 40 til 50 % BRA. I tillegg til punktene fra fagnotatet til offentlig ettersyn har planforslaget tatt inn nye overordnede f\u00f8ringer som har kommet etter at planen var ute p\u00e5 offentlig ettersyn i 2018, disse f\u00f8ringene er n\u00e6rmere omtalt under punkt 4. Planforslaget hensyntar ogs\u00e5 innsigelse fra Statsforvalteren som kom til offentlig ettersyn p\u00e5 mangelfull h\u00e5ndtering av st\u00f8y samt at det er utarbeidet nytt kunnskapsgrunnlag for konsekvensutredning for naturmangfold, kartlegging av myr og det er utarbeidet en matjordplan. Til slutt i notatet blir det gjort rede for hvilke endringer som er gjort for hvert enkelt felt fra offentlig ettersyn 2018 frem til begrenset h\u00f8ring 2024. Sentrale punkt fra planforslaget som var ute til offentlig ettersyn: Reguleringsplanens intensjon: Fra fagnotat 2018 fremg\u00e5r det at bakgrunnen for planarbeidet er \u00e5 utvikle omr\u00e5det, som ligger sentralt lokalisert mellom 2 bybanestopp, inkludert kollektivterminalen ved Birkelandskrysset. Kort beskrivelse av planforslaget fra 2018: Da planforslaget ble lagt ut til offentlig ettersyn i 2018, l\u00e5 det til rette for ca.700 nye boenheter, og ca.18 000 m2 n\u00e6ringsareal innenfor planomr\u00e5det p\u00e5 ca.71 daa. Utnyttelsesgraden varierer i de ulike feltene, med en totalutnyttelsesgrad p\u00e5 ca.170% BRA. Planen erstatter tidligere reguleringsplan (planID:162850000), som hovedsakelig er regulert til n\u00e6ringsform\u00e5l. All eksisterende bebyggelse er forutsatt revet, og erstattes med blokkbebyggelse i Karr\u00e9 struktur. Det eldre drivhuset i utkanten av planomr\u00e5det forutsettes revet grunnet p\u00e5kobling til gang \u2013 og sykkelvei som skal etableres i forbindelse med en eventuell etablering av Ringveg vest. I figur 1 og 2 viser planlagt bebyggelse sett fra fugleperspektiv og illustrasjonsplan fra offentlig ettersyn 2018. 3 Figur 2- Planlagt bebyggelse sett fra fugleperspektiv til offentlig ettersyn Figur 3- Illustrasjonsplan til offentlig ettersyn 2018 4 Planlagt bebyggelse til begrenset h\u00f8ring 2024 sett fra fugleperspektiv Illustrasjonsplan til begrenset h\u00f8ring 2024 5 Punkter fra offentlig ettersyn som ble forutsatt endret til begrenset h\u00f8ring: Som en forutsetning for det videre planarbeidet la fagetaten ut planforslaget til offentlig ettersyn med f\u00f8lgende: \u2022 Andel handelsvirksomhet reduseres. \u2022 Plasskrevende varehandel tillates ikke innenfor planomr\u00e5det. \u2022 Detaljhandel tillates ikke i felt BFKB \u2022 Byggeh\u00f8yde for felt BFTKB reduseres med minimum to etasjer \u2022 Byggegrenser m\u00e5 p\u00e5f\u00f8res i felt BBBFT2 mot parkanlegg \u2022 Passasjer i nord og s\u00f8r m\u00e5 sikres med en angitt bredde i reguleringsbestemmelsene. \u2022 Interne gangveisystemer m\u00e5 sikres som bilfri og med h\u00f8y parkmessig/urban utforming. \u2022 Antall parkeringsplasser m\u00e5 reduseres \u2013 spesielt for bolig og handel/tjenesteyting/service. \u2022 Trafikksikker gangadkomst til n\u00e6rliggende park/lekeareal fra BFKB m\u00e5 sikres. \u2022 Barnehage i felt BBOB tas ut. Punktene under tar for seg de ulike punktene og hvordan de har blitt fulgt opp i revidert planforslag til begrenset h\u00f8ring. I prosessen etter offentlig ettersyn har planforslaget blitt bearbeidet med hensyn til st\u00f8y og bokvalitet. Det har blitt arbeidet med l\u00f8sninger som p\u00e5 tross av den omkringliggende st\u00f8ysituasjon, viser at det er mulig \u00e5 f\u00e5 til gode boforhold med ekstra gode kvaliteter p\u00e5 uteoppholdsarealet gjennom hele planomr\u00e5det. H\u00f8y kvalitet p\u00e5 uteomr\u00e5dene, gode planl\u00f8sninger har v\u00e6rt fokus i arbeidet, og prosessen med kommunen har resultert i en enda bedre bokvalitet. Siden offentlig ettersyn har bebyggelsen blitt endret med: \u2022 St\u00f8rre og romsligere karr\u00e8former \u2022 Generelt lavere bygningsmasse \u2022 Ekstra store uteoppholdsarealer med gode kvaliteter \u2022 Stor park i tillegg til privat og felles uteoppholdsareal Det har blitt avklart i dialog med Statsforvalter at det vil v\u00e6re riktig \u00e5 ta i bruk unntaksbestemmelsen \u00a722.3, som er en viktig forutsetning for plangrepet for Brakehaugen. Bruk av unntaksbestemmelse, og bygging i r\u00f8d st\u00f8ysone, blir n\u00e6rmere forklart i planbeskrivelsen under punkt 5.1 med underkapitler. Parkering Revidert planforslag til begrenset h\u00f8ring ivaretar fagetatens innspill fra fagnotatet i 2018 og har redusert parkeringsdekningen fra 0,9 til 0,6 per 100m2 for bolig. Dette er ivaretatt i bestemmelse 3.1.1.6.a. Parkeringsdekningen er ogs\u00e5 redusert med bakgrunn i dialog med statsforvalter. I innsigelsen som ble fremmet av statsforvalter i 2018 var det et \u00f8nske om at en reduserte intern biltrafikk i planomr\u00e5det. En har derfor redusert parkeringsdekningen fra 0,9 til 0,6 per 100 m2 bolig. Parkering er i planforslaget til begrenset h\u00f8ring regulert som eget vertikalniv\u00e5. Det tilrettelegges for parkeringskjellere under deler av felt BB1, KBA1, BB2, BB4 og F/K/T1 og F/K/T2. Planforslaget legger til rette for 4 innkj\u00f8ringer til parkeringskjellerne. En innkj\u00f8ring til parkeringsgarasjen under felt BB1, en felles innkj\u00f8ring til parkeringskjelleren under felt KBA1og BB2, en innkj\u00f8ring til parkeringskjelleren under felt BB4 og en felles innkj\u00f8ring til parkeringskjelleren under felt F/K/T1 og F/K/T2. Planforslaget legger til rette for maks 385 parkeringsplasser. Av disse skal 38 parkeringsplassene tilrettelegges for delel\u00f8sninger og 38 parkeringsplasser skal forbeholdes bevegelseshemmede. Dette er sikret gjennom bestemmelse 3.1.1.6.b. Da omr\u00e5det er ubebygd i dag, finnes det ikke noe eksisterende tilbud for delel\u00f8sninger for bil. Det tilrettelegges for ladepunkter for elbiler i parkeringskjelleren. 6 N\u00e6ringsareal Planforslaget til offentlig ettersyn \u00e5pnet opp for til sammen ca.18 000 m2 n\u00e6ringsareal i form av forretning, kontor og tjenesteyting. Hoveddelen av n\u00e6ringen var plassert langs Flyplassveien i s\u00f8r, som er mest utsatt for trafikkst\u00f8y. Innenfor felt BFTKB ble det \u00e5pnet opp for maksimalt 3 500 m2 detaljhandel hvor det kunne etableres dagligvarehandel p\u00e5 opptil 1 500 m2. Fagetaten anbefalte f\u00f8r offentlig ettersyn 2018 at det ble lagt inn en bestemmelse at plasskrevende handel ikke var tillatt innenfor planomr\u00e5det. Bestemmelsene til nytt planforslag til begrenset h\u00f8ring hensyntar kommentarene til fagetaten fra 2018, da det legges opp til maks 2000 m2 areal til handel. Areal for detaljhandel i form av dagligvare kan ikke overstige 1500 m2. Plasskrevende varehandel er ikke tillatt innenfor n\u00e6ringsbebyggelsen som grenser mot Flyplassvegen F/K/T2 eller noe annet sted innenfor planomr\u00e5det. Dette er i varetatt i bestemmelse 3.1.5.2.b. Utnyttelsesgrad/byggeh\u00f8yder/utforming Planomr\u00e5det var til offentlig ettersyn delt inn i ulike felt, hvorav de fleste dannet integrerte tun og Karr\u00e9 bebyggelse. Utnyttelsesgraden fordelte seg noe ujevnt utover planomr\u00e5det, med h\u00f8yest utnyttingsgrad i s\u00f8r hvor den st\u00f8rste delen av n\u00e6ringsareal var lagt inn. Felt BFKB som l\u00e5 helt i s\u00f8r og grenset til Flyplassvegen ble foresl\u00e5tt som et kombinert n\u00e6ring- og boligbygg, hadde en utnyttelsesgrad p\u00e5 360% BRA. Feltene som hovedsakelig ble regulert til boligform\u00e5l hadde en lavere utnyttelsesgrad, og l\u00e5 p\u00e5 150 % BRA. Den samlede utnyttingen for planomr\u00e5det var ca.140% BRA ekskludert parkeringsareal under terreng. Medregnet parkeringskjeller blir utnyttelsesgraden 170% BRA. Til begrenset h\u00f8ring ligger det til rette for ca. 470 nye boliger, ca.19.000 m2 kontor og 3000m2 n\u00e6ring. Den samlede grad av utnytting i BRA m2 er p\u00e5 65000 m2 og samlet grad av utnytting er i % BRA er p\u00e5 90% -100 %. Det er ikke tatt h\u00f8yde for boder, sykkelparkering og garderober under terreng. Byggeh\u00f8ydene i den kombinerte n\u00e6ringsbebyggelsen BFTKB er redusert fra 8.etasjer fra offentlig ettersyn i 2018 til 5 etasjer for felt F/K/T1 i revidert planforslag til begrenset h\u00f8ring i 2024. Dette er sikret gjennom byggeh\u00f8yde vist i plankart datert 16.10.24. Til offentlig ettersyn varierte byggeh\u00f8ydene innenfor de ulike feltene. For felt som var avsatt til hovedsakelig boligform\u00e5l varierte byggeh\u00f8ydene p\u00e5 mellom 3-6 etasjer i tunene, med snitt p\u00e5 ca.5 etasjer. For bebyggelsen lengst s\u00f8r i planomr\u00e5det da n\u00e6ringsform\u00e5l var kombinert med bolig, var det foresl\u00e5tt byggeh\u00f8yde p\u00e5 mellom 5-8 etasjer over terrengniv\u00e5. Til begrenset h\u00f8ring har byggeh\u00f8ydene og etasjeh\u00f8ydene stort sett g\u00e5tt ned i alle felt med unntak av felt BB3. Det samme gjelder utnyttelsesgraden ved at bebyggelsen har blitt redusert med om lag 230 boliger. Dette kommer til uttrykk ved at flere bygg har blitt fjernet, tunene har blitt st\u00f8rre. Mye av bygningstypologien har blitt endret fra \u00e5 v\u00e6re blokkbebyggelse til \u00e5 bli lavere leilighetsbygg, duplex og rekkehus. Uteoppholdsareal Krav til minste uteoppholdsareal var i planforslag i 2018 etter gjeldende KPA 2010, med 15 m2 felles uteoppholdsareal, og 7m2 privat uteoppholdsareal per boenhet. Uteoppholdsarealene ble tilstrebet gjort mest mulig sammenhengende, og skulle fortrinnsvis ligge p\u00e5 terreng og det ble lagt til rette for felles uteoppholdsareal sentralt i tunene. Til begrenset h\u00f8ring har en tatt inn kravene fra KPA 2018, der kravet til MUA er 40 m2 uteoppholdsareal per boenhet. Alle felt som inneholder bolig, har nok uteoppholdsareal jamf\u00f8r KPA 2018 innenfor feltet utenom felt BB3 som l\u00f8ser 60 % av arealkravet for uteoppholdsarealet innenfor feltet. Mens parken F_PA1 benyttes til \u00e5 oppn\u00e5 krav om de resterende 40% uteoppholdsarealet. Dette sikres gjennom bestemmelse 3.1.1.5.d 7 Park I tillegg til uteoppholdsarealet i tunene er det til begrenset h\u00f8ring lagt til rette for en bydelspark p\u00e5 6200 m2 som kommer i tillegg til uteoppholdsarealet internt i feltene. Parken ligger sentralt i planomr\u00e5det og kan benyttes av b\u00e5de beboere og skal fungere som en gr\u00f8nn lunge og samling for det nye boligomr\u00e5det, med den eksiterende bekken som et sentralt element. Det skapes \u00e5pne plener for uorganisert aktivitet og legges opp for mulighet til \u00e5 danne parsellhage med drivhus. Det etableres myke overganger mellom de private g\u00e5rdsrommene og parken bevart eksisterende terreng og nytt opparbeidet terreng. Barnehagens utearealer skal oppleves som en del av parken og til fri bruk utenom \u00e5pningstidene. Det legges ogs\u00e5 opp til et helhetlig og universelt utformet gangvegsystem som kobler sammen boligtun og park. Nytt planforslag, med redusert bygningsmasse og mer uteoppholdsareal, forbedrer og overoppfyller kravet til uteoppholdsareal i henhold til KPA 2018. Disse grepene er en forutsetning for bruk av unntaksbestemmelsen \u00a7 22.3. Dette blir n\u00e6rmere forklart under kapittel 3 St\u00f8y i dette endringsbrevet. Reduksjon i utnyttelsesgrad Utnyttingen er i revidert planforslag redusert fra ca. 700 boenheter til ca.470 boenheter. Dette tilsvarer en reduksjon p\u00e5 ca. 230 boenheter og tilsvarer en reduksjon p\u00e5 om lag 23 000 m2 boligareal. Grad av utnytting er redusert fra 140% BRA ved offentlig ettersyn til ca. 90/100% BRA. En reduksjon p\u00e5 om lag 40 % til 50% BRA. I revidert planforslag er boligbebyggelsen helt s\u00f8r i planomr\u00e5det som l\u00e5 inne til offentlig ettersyn tatt ut. Til begrenset h\u00f8ring foreligger det ikke bolig eller st\u00f8y\u00f8mfintlig form\u00e5l helt s\u00f8r i planomr\u00e5det mot Flyplassvegen. Sol p\u00e5 uteoppholdsareal Som det er beskrevet i punktene over var planforslaget til offentlig ettersyn knyttet til KPA 2010 i henhold til sol, arealkrav til uteoppholdsareal. Revidert planforslag til begrenset h\u00f8ring f\u00f8lger opp krav til sol som ligger i KPA 2018.\u00bb Uteoppholdsarealet skal skjermes mot vind, og halve arealet p\u00e5 bakkeplan skal ha sol i 4 timer ved v\u00e5rjevnd\u00f8gn\u00bb. Nytt revidert planforslag oppfyller kravene til sol p\u00e5 uteoppholdsareal med unntak av i felt BB4, der 35% av arealet har 4 timer sol ved v\u00e5rjevnd\u00f8gn. P\u00e5 grunn av n\u00e6rhet til parken er dette avviket fra kvalitetskravet til sol i bestemmelsene i KPA godkjent. Dette sikres gjennom bestemmelse 3.1.1.5.f. Barnehage Barnehagen i BBOB er tatt ut av planforslaget som legges til begrenset h\u00f8ring. Det ligger inne kun en barnehage som skal legges til rette for i felt BH1. Dette vises i plankart datert 28.06.24. Gangveger Det har gjennom planprosessen v\u00e6rt stort fokus p\u00e5 innfallsportene og de interne gangvegene internt i planomr\u00e5det, som skal v\u00e6re \u00e5pne og invitere allmenheten inn i planomr\u00e5det. Internt i planomr\u00e5det er det lagt opp til gangveger og stier mellom og gjennom tunene skal v\u00e6re skjermet for trafikk. Til begrenset h\u00f8ring er viktige gangveger og tverrforbindelser sikret med bestemmelsesomr\u00e5der i plankart, som det igjen er knyttet bestemmelser til. Dette vises blant annet i punkt 6 i bestemmelsene. 8 Trafikksikre adkomster til uteoppholdsareal Planforslaget til begrenset h\u00f8ring har stort fokus p\u00e5 trafikksikker adkomst til uteoppholdsareal og parkomr\u00e5dene. Planforslaget har redusert parkeringsdekningen fra 0,9 per 100 m2 bolig til 0,6 per 100m2 bolig og redusert biltrafikken s\u00f8r i planomr\u00e5det. I tillegg er boligform\u00e5lene fjernet fra n\u00e6ringsbebyggelsen i s\u00f8r, slik at det til begrenset h\u00f8ring ikke er noen boliger s\u00f8r for f_GT1 vist i plankart datert 28.06.24. St\u00f8y I tillegg til punktene fra offentlig ettersyn som er nevnt ovenfor, har planforslaget til begrenset h\u00f8ring h\u00e5ndtert st\u00f8y. Til offentlig ettersyn tok planforslaget hensyn til st\u00f8y fra Ytrebygdsvegen og Flyplassvegen samt en mulig fremtidig Ringveg vest. Det ble til offentlig ettersyn vist opp til 73 db p\u00e5 enkelte fasader som grenset mot veg. Til offentlig ettersyn kom fylkesmannen med innsigelse for at planforslaget ikke h\u00e5ndterte st\u00f8y p\u00e5 en tilfredsstillende m\u00e5te. Og at planforslaget viste 73 db p\u00e5 enkelte fasader. Innsigelsen fra statsforvalter er gjengitt i planbeskrivelsen under punkt 5 og i notat for bomilj\u00f8 og st\u00f8y. En viktig forutsetning for planarbeidet fra offentlig ettersyn og til begrenset h\u00f8ring er at det har blitt gitt \u00e5pning for at en i denne planen kan ta i bruk unntaksbestemmelse \u00a7 22.3 i KPA 2018 om bygging i r\u00f8d st\u00f8ysone. Under vises det kort til unntaksbestemmelsen 22.3 i KPA 2018. I nytt revidert planforslag er bygningene plassert slik at de gir gode skjermingsforhold for tunene i midten og lager stille side p\u00e5 fasaden som vender bort mot vegen. Slik bebyggelsesstrukturen er plassert n\u00e5 fungerer byggene mot Ytrebygdsvegen, Flyplassvegen og en evt. Ringveg vest som en st\u00f8yskjerm for resten av omr\u00e5det og er et avb\u00f8tende tiltak i seg selv. Nytt planforslag tar ogs\u00e5 hensyn til hvordan en skal ivareta st\u00f8y i midlertidig situasjon. H\u00f8yeste niv\u00e5 for st\u00f8y p\u00e5 fasade er n\u00e5 71 db for et par boenheter i felt BB1 i situasjon dersom ringveg vest blir realisert. St\u00f8y og utbyggingsrekkef\u00f8lge er n\u00e6rmere beskrevet i punkt 5 i planbeskrivelsen og sikret i bestemmelsene punkt 2.8.2. De andre fasadene som ligger som grenser til veiene ligger p\u00e5 70 db eller under. Dette viser st\u00f8ysonekart i st\u00f8ynotat datert 25.10.23. R\u00e5det for byforming og arkitektur (RBA) behandlet saken i m\u00f8tet 20.06.2018 sak 38/18 og fattet f\u00f8lgende vedtak: Planomr\u00e5det ligger i byfortettingssone 2 i forslag til ny kommuneplan, men omr\u00e5det er ikke definert som et senteromr\u00e5de i denne, og det foreligger heller ikke planer at det skal etableres som ett. Bebyggelsen i planforslaget fremst\u00e5r som sv\u00e6rt omfattende i volum og omfang, og R\u00e5det er negativ til at bebyggelsen ligger som en mur mot veien. For \u00e5 dempe dette, b\u00f8r noen av de gr\u00f8nne omr\u00e5dene legges ut mot kanten av planomr\u00e5det. N\u00e5r et s\u00e5 stort planforslag som dette skal planlegges, er det viktig \u00e5 ta stilling til hvordan lokal identitet kan bygges og integreres i forslaget. Utsynet mot Livarden og Gullfjellet er viktige visuelle siktlinjer i omr\u00e5det, og virkningene av disse er underkommunisert i planforslaget. Siktlinjene er i dag viktige omr\u00e5dekvaliteter som forslaget b\u00f8r bygge opp om. Grepet med \u00e5 fjerne alle spor av den gamle g\u00e5rden som skal rives, gj\u00f8r at denne delen av historien i omr\u00e5det ikke lenger vil v\u00e6re lesbar. Det har trolig v\u00e6rt drevet jordbruk i omr\u00e5det siden folkevandringstiden, og til tross for at kulturminneloven er sv\u00e6rt streng p\u00e5 dette omr\u00e5det, er det kun betydningen av kulturminner fra nyere tid som er vurdert i plandokumentene. 9 Planomr\u00e5det ligger p\u00e5 sv\u00e6rt gammel g\u00e5rdsgrunn, derfor b\u00f8r lesbare sjikt av jordsmonnet ogs\u00e5 bevares. Nye boligomr\u00e5der trenger en lokal identitet og forankring, og denne kunne v\u00e6rt benyttet til \u00e5 fortelle en historie om omr\u00e5det p\u00e5. RBA etterlyser en annen form for st\u00f8yskjerming. Det b\u00f8r derfor opprettes en buffersone med beplantede jordvoller av en viss utstrekning mellom omliggende veisystem og bebyggelsen. Dette vil ogs\u00e5 v\u00e6re positivt for n\u00e6romr\u00e5det i form av reduksjon av ikke bare st\u00f8y, men ogs\u00e5 luftforurensning og st\u00f8v. R\u00e5det stiller sp\u00f8rsm\u00e5l ved valg av bygningstypologier i planforslaget. Grep som illustrert med integrerte terrasser og varierte bygningsvolum ville ogs\u00e5 kunne myke opp den valgte blokktypologien. Byggeh\u00f8yde er et viktig kriterium, og den b\u00f8r ikke overstige 4-5 etasjer. R\u00e5det stiller seg bak vurderingen fra fagetaten at n\u00e6ringsarealet i planforslaget begrenses. Om dette ikke gjennomf\u00f8res, vil man isteden kunne ende opp med en senterbebyggelse som igjen vil generere \u00f8ket trafikk i strid med de overordnede m\u00e5lene i Kommuneplanen. RBA ser det som lite \u00f8nskelig med en s\u00e5pass urban bebyggelse som antydet p\u00e5 dette stedet. Det er ogs\u00e5 en vesentlig forskjell mellom den valgte karrebebyggelsen som vist, og andre typologier som for eksempel lameller som ofte benyttes n\u00e5r man bygger by p\u00e5 ny mark. Byarkitektens innspill til planprosessen: Byarkitekten deltok den 13.11.2020 i et r\u00e5dgivningsm\u00f8te med forslagsstiller, Byplan og Bymilj\u00f8etaten, og kom med f\u00f8lgende innspill: Overordnede rammer og stedsutvikling Byarkitekten har ikke tidligere v\u00e6rt involvert i saken, men presiserer at det har kommet ny KPA og arkitekturstrategi siden f\u00f8rste planforslag var p\u00e5 h\u00f8ring. Den nye KPA setter h\u00f8ye krav til kvalitet. Den har ogs\u00e5 strengere krav til st\u00f8y. Det ligger en generell utfordring i \u00e5 lage kvalitative gode fortettingsomr\u00e5der rundt bybanestopp med stor trafikkbelastning, og vi etterlyser kreative l\u00f8sninger som im\u00f8tekommer s\u00e6rlig god stedsutvikling og boligkvalitet (ARK+), samtidig som nye krav etterleves. Variasjon i boligtyper Byarkitekten stiller sp\u00f8rsm\u00e5l ved hvordan det legges opp til at det skal bli en variasjon i sammensetning av kj\u00f8pergrupper. Det fremheves at det er viktig \u00e5 legge til rette for mangfold. Det p\u00e5pekes at det kun er leiligheter i planen, og ikke for eksempel rekkehus / townhouses i planomr\u00e5det. Begrunnelse for carrel\u00f8sning. Byarkitekten er opptatt av at l\u00f8sningen m\u00e5 ha en begrunnelse ut ifra steds og boligkvalitet som forsvarer valget av struktur i tillegg til at det er st\u00f8ydempende. Forslagsstiller informerte om at det historisk i prosjektet har v\u00e6rt utforsket og fors\u00f8kt mange l\u00f8sninger. Hovedgrepet med dagens l\u00f8sning er et resultat av l\u00f8sningene. St\u00f8yproblematikken gir strenge f\u00f8ringer for fleksibilitet, da man m\u00e5 ta h\u00f8yde for to ulike st\u00f8y-scenarier. Savner en tydelig kobling til omgivelsene og en helhet. Byarkitekten stiller sp\u00f8rsm\u00e5l ved hvordan det skal fortettes i suburbia, og hvordan man skaper virkelige attraktive boligomr\u00e5der. Byarkitekten ser at vi har et kjempe dilemma med st\u00f8y. Kvartal/tun-strukturen skaper en borg, samtidig trenger vi \u00e5 koble oss sammen med det p\u00e5 utsiden. Parkdraget og koblingen mot portalen er if\u00f8lge Byarkitekten lite lesbart i foreliggende forslag. Bygningsstrukturen \u00e5pner ikke opp. Stiller sp\u00f8rsm\u00e5l ved hvordan dette fungerer sammen, og om koblingen til parken kan bli tydeligere. S\u00e6rpreget til omr\u00e5det savnes iht. arkitekturstrategien. Variasjon i typologi: kan LAM B og tun 4 varieres \u2013 townhouse. 10 Oppsummering fra Byarkitekten Byarkitekten er positiv til fortetning med bolig i planomr\u00e5det, men ettersp\u00f8r nye l\u00f8sninger for fortetting som svarer ut boligkvaliteter som er tilpasset \u00absuburbia\u00bb og som styrker kvaliteten ved \u00e5 bo tett og landlig p\u00e5 en gang (Ark+ punkt 3 og 4). Stiller derfor sp\u00f8rsm\u00e5l til om kvartalet som struktur svarer best p\u00e5 dette. Det er noe som skurrer med kvartal uten gaterom, hva skjer og hvordan utformes omr\u00e5dene mellom kvartalene? Byarkitekten \u00f8nsker at man kan f\u00e5 en mer variert bebyggelsesstruktur som gir ulike boligtyper og en tydeligere avklart tilkobling mellom bolig gruppene internt i omr\u00e5det. Begrunnelsen for hovedstruktur m\u00e5 ligge ikke bare i \u00e5 h\u00e5ndtere st\u00f8yen, men i forhold til hvilke stedstilpassede boligkvaliteter en kan f\u00e5 til her. Innspill \u2013 fokus p\u00e5 bomilj\u00f8, kvalitet i leilighetene, etterlyser variasjon i kj\u00f8pergruppe og typologi. Byarkitekten er usikker p\u00e5 hva som skjer mot Fleslandsvegen, og l\u00f8sningen som er foresl\u00e5tt. Byarkitekten l\u00f8ftet mulighetene for at en kunne se om st\u00f8yen fra mulig ringvei vest, kan h\u00e5ndteres n\u00e5r den kommer. Anbefaler \u00e5 se p\u00e5 l\u00f8sninger som gir grunnlag for trinnvis utbygging som h\u00e5ndterte dette. Det vil gi muligheter for en mer \u00e5pen struktur mot vann og utsikt mot \u00f8st. Strukturen rundt tun 4 og tun 5 \u2013 er uavklart i forhold mellom n\u00e6ringsbygg og boliger er lite lesbart. Byarkitekten stilte sp\u00f8rsm\u00e5l til om det kanskje var mer naturlig at parkdraget gav skille mellom n\u00e6ring og boliger i dette omr\u00e5det. Byarkitekten er veldig positiv til den store parken. \u00d8nsker at kontakten mellom park og bybanestopp forsterkes, dersom mulig. Lesbarheten til fellesarealer er \u00f8nskelig \u00e5 forsterke. Strukturen rundt tun 4 og tun 5 \u2013 er uavklart i forhold mellom n\u00e6ringsbygg og boliger er lite lesbart. Byarkitekten stilte sp\u00f8rsm\u00e5l til om det kanskje var mer naturlig at parkdraget gav skille mellom n\u00e6ring og boliger i dette omr\u00e5det. Byarkitekten er positiv til \u00e5 bidra i dialogen rundt utviklingen av prosjektet gjennom r\u00e5dgivingsm\u00f8ter gjerne sammen med saksbehandler hvis mulig. Konklusjon: Det bes om en samlet vurdering av endringene i planforslaget ut fra Arkitektur +, herunder prinsippene: 01 Helhetlig ide 03 Samspill mellom by og natur 04 Bymilj\u00f8er med egenart 06 Sosialt b\u00e6rekraftige nabolag 08 Endringsdyktig by Forslag til vedtak: Legges frem i m\u00f8te. Dato: 8. januar 2025 \u00c5ge Vallestad - Utvalgssekret\u00e6r 11 "
}