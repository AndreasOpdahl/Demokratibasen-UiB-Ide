{
  "dokument_id": "ce73c209-01ed-5efe-bb88-74b86a59d8d9",
  "doc_type": "case_presentation",
  "kommune": 5501,
  "tittel": "Representantforslag - Regulering av tomt til idrettspark for Hamna IL - Nikolai B. Skogan (KrF) og Markus Akselbo (H) ",
  "url": "https://innsyn.tromso.kommune.no/application/getMoteDokument?dokid=2001860201",
  "tekst": "Arkivsaksnr. 24/17390-1 Saksbehandler Espen Henriksen Harper Saksgang M\u00f8tedato Kommunestyret 16.10.2024 Representantforslag - Regulering av tomt til idrettspark for Hamna IL - Nikolai B. Skogan (KrF) og Markus Akselbo (H) Kommunedirekt\u00f8rens innstilling til vedtak: Representantforslaget Regulering av tomt til idrettspark for Hamna IL sendes til videre behandling i kommune- og byutviklingsutvalget Gunnar Wilhelmsen Ordf\u00f8rer 1 Hva saken gjelder Representantforslag legges frem for kommunestyret Saksutredning Hvordan representantforslag skal behandles fremg\u00e5r av reglement for saksbehandling i folkevalgte organer 4.8 Representantforslag: Medlemmer av kommunestyret kan fremsette representantforslag til vedtak. Representantforslag kan bare omhandle en sak, og saken m\u00e5 h\u00f8re inn under kommunens ansvarsomr\u00e5de. Representantforslag kan ikke ha samme innhold som konkrete saker som ligger til behandling i et av kommunestyrets organer. Representantene kan heller ikke fremme forslag med samme innhold som konkrete saker som har v\u00e6rt ferdigbehandlet i kommunestyrets organer i samme valgperiode, uten \u00e5 ha f\u00e5tt n\u00f8dvendig tilslutning. Representantforslag skal leveres ordf\u00f8rer/ politisk sekretariat senest kl. 09.00 dagen f\u00f8r forslaget skal fremmes i m\u00f8te. Et representantforslag skal v\u00e6re ledsaget av en skriftlig begrunnelse som belyser saksforholdet. Forslagsstiller gis inntil 4 minutter til \u00e5 fremme og begrunne forslaget. Kommunestyret skal etter forslag fra ordf\u00f8rer avgj\u00f8re hvilket utvalg som skal behandle representantforslaget. Kommunedirekt\u00f8ren har anledning til \u00e5 uttale seg og eventuelt komme med forslag. Kommunestyret kan avvise forslaget. Det \u00e5pnes ikke for debatt om innholdet i forslaget, kun om hvilket utvalg som skal f\u00e5 saken til innstilling. Det er ikke anledning til \u00e5 fremme andre forslag. Det innstillende utvalg kan behandle representantforslaget p\u00e5 f\u00f8lgende m\u00e5ter: \u2022 Hvis utvalget finner at forslaget helt eller delvis b\u00f8r im\u00f8tekommes og at saken egner seg for avgj\u00f8relse i kommunestyret uten n\u00e6rmere utredning, skal innstilling avgis etter at kommunedirekt\u00f8ren og eventuelt andre utvalg har hatt anledning til \u00e5 uttale seg \u2022 Hvis utvalget anser at det er behov for \u00e5 utrede saken n\u00e6rmere, kan utvalget oversende forslaget til kommunedirekt\u00f8ren for saksforberedelse f\u00f8r endelig vedtak \u2022 Hvis utvalget ikke st\u00f8tter forslaget, skal utvalget fremme innstilling til kommunestyret om at forslaget avvises. Innstillinger til representantforslag fremmet av utvalget behandles som ordin\u00e6re saker i kommunestyrets m\u00f8te. Vurdering Representantforslaget fra Akselbo og Skogan oppfyller vilk\u00e5rene for behandling og er innsendt f\u00f8r fristen. Representantforslag Hamna IL har over lengre tid hatt et sterkt \u00f8nske om \u00e5 etablere en idrettspark i egen bydel. Dette \u00f8nsket st\u00f8ttes av b\u00e5de Kristelig Folkeparti (KrF) og H\u00f8yre. En av de st\u00f8rste utfordringene Hamna IL st\u00e5r overfor, er mangelen p\u00e5 regulerte arealer til form\u00e5let. Til tross for at denne utfordringen har v\u00e6rt kjent i b\u00e5de administrasjonen og den politiske ledelsen i Troms\u00f8 kommune i lang tid, har det s\u00e5 langt ikke blitt gjort tilstrekkelige fors\u00f8k p\u00e5 \u00e5 finne l\u00f8sninger. 2 Det siste forslaget som er blitt fremmet av Hamna IL er et skogsomr\u00e5de ved den s\u00e5kalte \"Sn\u00f8tippen\". N\u00e6rmere bestemt eiendommen med g\u00e5rds- og bruksnummer: 115/1243 og del av 115/1294 som er regulert til offentlig og privat tjenesteyting, samt friluftsomr\u00e5de. Eiendommen er kommunalt eid og har det meste av n\u00f8dvendig infrastruktur tilknyttet seg med kort tilkomstvei fra hovedvegen. Omr\u00e5det vil likevel kreve en omregulering til idrettsform\u00e5l dersom det skal v\u00e6re aktuelt som idrettspark for Hamna IL. For at Hamna IL skal f\u00e5 mulighet til \u00e5 realisere sitt \u00f8nske om en egen idrettspark, er det n\u00f8dvendig at det blir regulert et omr\u00e5de som kan brukes til dette form\u00e5let innenfor bydelen Hamna. P\u00e5 bakgrunn av dette foresl\u00e5r forslagsstillerne f\u00f8lgende: 1. Kommunestyret anmoder kommunedirekt\u00f8ren i forbindelse med kommuneplanens arealdel (KPA) for Hamna bydel, \u00e5 regulere et omr\u00e5de som gir Hamna IL mulighet til \u00e5 etablere en idrettspark hvor det blant annet skal v\u00e6re areal for en elleverbane i fotball. I dette arbeidet skal omr\u00e5det ved \u00abSn\u00f8tippen\u00bb vurderes som et av de aktuelle alternativene. Konklusjon Representantforslaget sendes til utvalg for videre behandling i tr\u00e5d med reglement for saksbehandling. Kommunestyret avgj\u00f8r hvilket hovedutvalg som skal behandle saken. Vedtakskompetanse Kommunestyret Vedlegg 3 "
}