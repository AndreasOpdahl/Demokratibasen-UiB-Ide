{
  "dokument_id": "9dc4d14a-2f0a-52bd-92f3-a4dee71c7dba",
  "doc_type": "case_attachment",
  "kommune": 4601,
  "tittel": "Tilsvar til klager",
  "url": "https://bergen.kommune.no/politikere-utvalg/api/fil/bk360/10752278/Tilsvar-til-klager",
  "tekst": "From: \"Jostein Kvakland\" <jostein@llco.no> Sent: Thu, 16 May 2024 09:28:12 +0200 To: \"Postmottak planogbygg\" <postmottak.planogbygg@bergen.kommune.no> Cc: \"jongisle@skpersonell.no\" <jongisle@skpersonell.no>; \"fredrik@thorsteinsenentr.no\" <fredrik@thorsteinsenentr.no>; \"Arne Christian Landsvik\" <ac@llco.no> Subject: KLAGE-2024/12304 - 167/1748 - Tilsvar til klager Attachments: KLAGE-202412304 \u2013 TILSVAR TIL KLAGE FRA NABOER.pdf Categories: Gr\u00f8nn kategori Hei P\u00e5 vegne av tiltakshaver Skuteviken Utvikling AS sendes inn tilsvar i klagesak KLAGE-2024/12304 p\u00e5 eiendommen 167/1748 med adresse Lamberts vei 3A. Vedlagt ligger tilsvaret. Med vennlig hilsen Jostein Kvakland Advokatfullmektig m/ 971 54 086 e/ jostein@llco.no a/ Kanalveien 7, 5068 Bergen Bergen kommune Plan- og bygningsetaten Postboks 7700, 5020 BERGEN, Sendes kun pr. e-post til postmottak.planogbygg@bergen.kommune.no Bergen, 16. mai 2024 V\u00e5r ref: 10507 Deres ref.: KLAGE-2024/12304 KLAGE-2024/12304 \u2013 TILSVAR TIL KLAGE FRA NABOER Eiendom: Gnr. 167 Bnr. 1748 Eiendommens adresse: Lamberts vei 3A/Skutevikens Tverrgate 5A og B, 5032 Bergen Tiltakshaver: Skuteviken Utvikling AS Tiltaket: Nytt bygg - boligform\u00e5l 1. INNLEDNING Det vises til klage fra naboer i sak KLAGE-2024/12304 p\u00e5 Bergen kommunes vedtak i sak BYGG- 2022/29057 om tillatelse til oppf\u00f8ring av et mindre leilighetsbygg p\u00e5 334 kvm. over tre etasjer med til sammen fire boenheter p\u00e5 eiendommen gnr. 167 bnr. 1748 med adresse Lamberts vei 3a. Advokatfirmaet Landsvik & Larsen AS v/ undertegnede representerer tiltakshaver i saken. Dette skrivet er et tilsvar til klagene p\u00e5 vegne av tiltakshaver. 2. SAKENS FAKTISKE SIDE 2.1 Om saken Saken gjelder tillatelse om oppf\u00f8ring av et mindre leilighetsbygg p\u00e5 334 kvm. BRA over 3 etasjer med til sammen fire boenheter av 29. januar 2024. 2.2 Om klagene Tillatelsen er p\u00e5klaget av f\u00f8lgende tre naboer; - Sameiet Nye sandviksvei 58-60 v/styreleder Per Clausen - Tore Stein Thoresen, nabo i Nye Sandviksveien 60 - Sameiet Nye sandviksvei 56 b v/styreleder Trond Midthun www.llco.no Kanalveien 7 org.nr. 924 394 420 5068 Bergen 2.3 Sakshistorikk Utbyggingen av eiendommen har en lang historikk som gjennomg\u00e5s kort nedenfor. Oms\u00f8kt eiendom er tidligere i sak 201519694 oms\u00f8kt bebygd med en tiln\u00e6rmet identisk boligbygning. Bygningsmyndigheten ga i avslag datert 4. mars 2016 avslag p\u00e5 s\u00f8knad om oppf\u00f8ring av boligbygning p\u00e5 eiendommen. Avslaget ble p\u00e5klaget og dav\u00e6rende Komite for byutvikling ga i vedtak 3. november s.\u00e5. tillatelse til oppf\u00f8ring av bolig p\u00e5 vilk\u00e5r om at boligbygningen ble senket 50 cm. Tillatelsen til oppf\u00f8ring av boligbygning ble p\u00e5klaget av naboene, men Fylkesmannen stadfestet den 26. juni 2017 tillatelsen til oppf\u00f8ring av bolig p\u00e5 eiendommen. Bygningsmyndigheten utstedte rammetillatelse den 21. september 2017 og igangsettingstillatelse den 16. september 2020. P\u00e5 grunn av diverse misforst\u00e5elser ble ikke bygningsarbeidene igangsatt, slik at byggetillatelsen falt bort. Tiltakshaver s\u00f8kte p\u00e5 nytt om byggetillatelse til oppf\u00f8ring av bolighus den 15. desember 2022, hvorp\u00e5 kommunen avslo den 7. august d.\u00e5. Avslaget ble p\u00e5klaget med en fristavbrytende klage av ansvarlig s\u00f8ker den 25. august 2024 f\u00f8r klagen ble supplert av Advokatfirmaet Landsvik & Larsen AS. I forbindelse med klagen ble tiltaket revidert med hensyn til sykkelparkering, slik at tiltaket er i tr\u00e5d med kravene til parkering i KPA2018. Byr\u00e5d for Byutvikling tok klagen til f\u00f8lge den 29. januar d.\u00e5. Det er denne tillatelsen som n\u00e5 er p\u00e5klaget av tre naboer. 3. SAKENS RETTSLIGE SIDE 3.1 Innledning Klagene fra naboene g\u00e5r hovedsakelig ut p\u00e5 at; - Tiltaket ikke passer inn i omr\u00e5det - At vilk\u00e5rene for dispensasjon ikke er innfridd - At tiltaket vil utgj\u00f8re en fare for bakenforliggende mur og at tiltaket vil medf\u00f8re \u00f8kt brannrisiko - At tiltaket vil medf\u00f8re tap av sol og utsyn for omkringliggende bebyggelse Det vises til klagene i sin helhet. Etter dennes side vurdering er det ikke grunnlag for \u00e5 ta klagene til f\u00f8lge. Dette begrunnes n\u00e6rmere i det f\u00f8lgende. 2 3.2 Sol og innsyn Godkjent tiltak gjelder som kjent tillatelse til oppf\u00f8ring av en boligbygning p\u00e5 tre etasjer. Bygningen er utarbeidet for \u00e5 tilpasse tiltaket til den omkringliggende bebyggelse, samt s\u00f8rge for at boligen ikke tar noen kvaliteter fra naboeiendommene. For \u00e5 s\u00f8rge for at bygningen ikke skal ta sol, lys eller utsikt fra bakenforliggende bebyggelse er bygningen plassert under eksisterende mur slik at den bakenforliggende bebyggelsen ser uhindret over den oms\u00f8kte bygningen. Utklipp av snittegning B som viser at bakenforliggende bebyggelse vil se over bygningen. Utklipp av fasadetegning som viser bygningen i forhold til omgivelsene I forbindelse med klagen p\u00e5 avslaget ble det utarbeidet illustrasjoner fra utsikten fra alle klagernes eiendommer. Som illustrasjonen viser vil ikke bygningen ta noe sollys eller medf\u00f8re tap av utsikt. 3 3.3 Tiltakets visuelle kvaliteter N\u00e5r det gjelder tiltakets utforming s\u00e5 er det utformet for \u00e5 passe inn p\u00e5 tomten. Bygningsvolumet er senket ned i terrenget, oppbrutt i former og vinkler, og spiller p\u00e5 lag med den varierte formgivingen i den historiske bebyggelsen. Mellom boligen og Lamberts veg er det planlagt et hageomr\u00e5de som vil tilf\u00f8re luft og trivsel til gatel\u00f8pet. 4 Utklipp fra illustrasjon som viser at tiltaket er trukket ned i terrenget med god tilpasning til omgivelsene Bygningen har en nedtrappet\u00f8yde der h\u00f8yden p\u00e5 bygningen varierer mellom to og tre etasjer, og er som nevnt plassert inntil den store forst\u00f8tningsmuren p\u00e5 \u00f8st- og s\u00f8rsiden av eiendommen. Bygningen skjuler den store forst\u00f8tningsmuren og skaper en god overgang mellom den nyere bebyggelsen i \u00f8st og s\u00f8r og den historiske bebyggelsen i Skuteviken. Dette gj\u00f8r av boligen p\u00e5 ingen m\u00e5te fremst\u00e5r for dominerende i bygningsmilj\u00f8et. Vi viser for \u00f8vrig til Byr\u00e5d for byutvikling sitt vedtak av 29. januar d.\u00e5. som hvor det er grundig begrunnet hvordan tiltaket passer inn p\u00e5 tiltakseiendommen. 3.4 Dispensasjoner Tiltaket er avhengig av dispensasjon fra reguleringsplanen \u00a7 8b om tomteutnyttelse, regulert byggegrense mot vei og plan- og bygningsloven \u00a7 29-4 om avstand til nabogrense. I klagene er det anf\u00f8rt at vilk\u00e5rene for dispensasjon ikke er innfridd uten at det er vist til hva som er feil med dispensasjonsvedtaket annet enn klageres subjektive vurdering av at tiltaket ikke passer inn samt den feilaktige p\u00e5standen om at tiltaket vil medf\u00f8re tap av utsikt fra bakenforliggende bygninger. Som redegjort for ovenfor vil ikke tiltaket medf\u00f8re tap av utsikt for bakenforliggende bygninger. Det er b\u00e5de i s\u00f8knad, supplerende klage og byr\u00e5dens vedtak begrunnet hvordan tiltaket oppfyller vilk\u00e5rene for dispensasjon. 3.5 Fare for ras, brannsikkerhet og overvannsledning Det er i klagene anf\u00f8rt at tiltaket vil medf\u00f8re brannrisiko og fare for utrasing av eksisterende mur i bakkant av bygningen og eksisterende overvannsledning. Vi kan ikke se at tiltaket vil medf\u00f8re noen fare for hverken brann, rasfare eller overvannsledning. 5 F\u00f8r s\u00f8knad om igangsettingstillatelse vil tiltaket detaljprosjekteres av aktuelle spesialister som erkl\u00e6rer ansvar innenfor de relevante fagomr\u00e5dene, herunder brannkonsept og konstruksjonssikkerhet/geoteknikk. N\u00e5r det gjelder brannfare s\u00e5 er det ogs\u00e5 i rammetillatelsen stilt vilk\u00e5r om at brannvesenet skal godkjenne tiltaket. Tiltaket vil f\u00f8lgelig v\u00e6re i tr\u00e5d med alle tekniske krav, slik at tiltaket ikke vil medf\u00f8re brannrisiko eller fare for utrasing. Som det fremg\u00e5r av VA-kartet p\u00e5 bergenskart.no er det ingen overvannsledning som blir ber\u00f8rt av tiltaket, se kartutklipp nedenfor. Utklipp fra va-kart fra bergenskart.no Basert p\u00e5 ovennevnte er det klart at tiltaket ikke vil medf\u00f8re brannrisiko, fare for utrasing av mur eller overvannsledning. 3.6 BKK I klagen fra Tore Stein Thoresen er det anf\u00f8rt at kommunen \u00abikke kan overpr\u00f8ve Eltilsynets regler som sier at bolighus skal ligge 5 m fra trafokiosken i Lambertsvei\u00bb. Denne side er uenig i dette. Kravet til avstand til trafokiosk f\u00f8lger av KPA2018 \u00a7 6.5.1. Slik det f\u00f8lger av retningslinjene til bestemmelsen kan avstanden fravikes etter h\u00f8ring til anleggseier. BKK som anleggseier har f\u00e5tt saken til h\u00f8ring uten \u00e5 ha sendt et h\u00f8ringssvar. I slike saker er det etablert praksis mellom byggesak og BKK at frav\u00e6r av svar skal anses som en aksept p\u00e5 plassering. 6 Hensynet bak kravet til avstand er brannsikkerhet, og avstanden vil kunne fravikes dersom bygningen oppf\u00f8res med brannvegg mot trafokiosken. Som nevnt vil tiltaket gjennomg\u00e5 brannprosjektering f\u00f8r igangsettingstillatelse. Gjennom brannprosjekteringen vil det sikres at tiltaket oppf\u00f8res med tilstrekkelig brannsikring mot trafokiosken. Kravet til avstand til trafokiosk kan dermed fravikes. 4. OPPSUMMERING Demme side kan ikke se at det er grunnlag for \u00e5 ta klagene til f\u00f8lge, sli at tillatelsen m\u00e5 opprettholdes. Ta gjerne kontakt med undertegnede ved eventuelle sp\u00f8rsm\u00e5l i saken. Med vennlig hilsen Advokatfirmaet Landsvik & Larsen AS Jostein Kvakland Advokatfullmektig e-post: jostein@llco.no mobil: 971 54 086 7 From: \"Jostein Kvakland\" <jostein@llco.no> Sent: Wed, 12 Jun 2024 08:50:07 +0200 To: \"Postmottak planogbygg\" <postmottak.planogbygg@bergen.kommune.no> Cc: \"Jon Gisle Johannessen\" <jongisle@skpersonell.no>; \"Fredrik Thorsteinsen\" <fredrik@thorsteinsenentr.no>; \"Arne Christian Landsvik\" <ac@llco.no> Subject: KLAGE-2024/12304 - Lamberts vei 3A - Tilsvar til klage fra VLFK Attachments: KLAGE-202412304 \u2013 TILSVAR TIL KLAGE FRA VLFK.pdf, Bilag 1 - Epost fra Vestland fylkeskommune av 18.04.2024.pdf Categories: Postmottak PBE Hei P\u00e5 vegne av tiltakshaver sendes inn tilsvar til klage fra Vestland Fylkeskommune i sak KLAGE- 2024/12304. Vedlagt ligger tilsvaret og et bilag. Med vennlig hilsen Jostein Kvakland Advokatfullmektig m/ 971 54 086 e/ jostein@llco.no a/ Kanalveien 7, 5068 Bergen Bergen kommune Plan- og bygningsetaten Postboks 7700 5020 BERGEN Sendes kun pr. e-post til postmottak.planogbygg@bergen.kommune.no Bergen, 12. juni 2024 V\u00e5r ref: 10507 Ansvarlig advokat. Arne Christian Landsvik Deres ref.: KLAGE-2024/12304 KLAGE-2024/12304 \u2013 TILSVAR TIL KLAGE FRA VESTLAND FYLKESKOMMUNE Eiendom: Gnr. 167 Bnr. 1748 Eiendommens adresse: Lamberts vei 3A/Skutevikens Tverrgate 5A og B, 5032 Bergen Tiltakshaver: Skuteviken Utvikling AS Tiltaket: Nytt bygg - boligform\u00e5l 1. INNLEDNING Det vises til klage fra Vestland Fylkeskommune i sak KLAGE-2024/12304 p\u00e5 Bergen kommunes vedtak i sak BYGG-2022/29057 om tillatelse til oppf\u00f8ring av et mindre leilighetsbygg p\u00e5 eiendommen gnr. 167 bnr. 1748 med adresse Lamberts vei 3a. Advokatfirmaet Landsvik & Larsen AS v/ undertegnede representerer tiltakshaver i saken. Dette skrivet er et tilsvar til klagen p\u00e5 vegne av tiltakshaver. 2. SAKENS FAKTISKE SIDE 2.1 Om saken Saken gjelder klage p\u00e5 rammetillatelse gitt den 29. januar d.\u00e5. p\u00e5 eiendommen gnr. 167 bnr. 1748 med adresse Lamberts vei 3A og Skutevikens Tverrgate 5A og B i Bergen. Rammetillatelsen gjelder tillatelse til oppf\u00f8ring av et mindre leilighetsbygg p\u00e5 334 kvm. BRA over 3 etasjer med til sammen fire boenheter. 2.2 Historikk Utbyggingen av eiendommen har en lang historikk som gjennomg\u00e5s kort nedenfor. Oms\u00f8kt eiendom er tidligere i sak 201519694 oms\u00f8kt bebygd med en tiln\u00e6rmet identisk boligbygning. Bygningsmyndigheten ga i vedtak datert 4. mars 2016 avslag p\u00e5 s\u00f8knad om oppf\u00f8ring av boligbygning p\u00e5 www.llco.no Kanalveien 7 org.nr. 924 394 420 5068 Bergen eiendommen. Avslaget ble p\u00e5klaget og dav\u00e6rende Komite for byutvikling som i vedtak av 3. november s.\u00e5. gav tillatelse til oppf\u00f8ring av bolig p\u00e5 vilk\u00e5r om at boligbygningen ble senket 50 cm. Tillatelsen til oppf\u00f8ring av boligbygning ble p\u00e5klaget av naboene, men Fylkesmannen stadfestet den 26. juni 2017 tillatelsen til oppf\u00f8ring av bolig p\u00e5 eiendommen. Bygningsmyndigheten utstedte rammetillatelse den 21. september 2017 og igangsettingstillatelse den 16. september 2020. Det ble ikke s\u00f8kt om igangsettingstillatelse og rammetillatelsen falt bort. Tiltakshaver s\u00f8kte p\u00e5 nytt om byggetillatelse til oppf\u00f8ring av bolighus den 15. desember 2022, hvorp\u00e5 kommunen avslo den 7. august d.\u00e5. Avslaget ble p\u00e5klaget med en fristavbrytende klage av ansvarlig s\u00f8ker den 25. august 2023 f\u00f8r klagen ble supplert av Advokatfirmaet Landsvik & Larsen AS. I forbindelse med klagen ble tiltaket revidert med hensyn til sykkelparkering, slik at tiltaket er i tr\u00e5d med kravene til parkering i KPA2018. Byr\u00e5d for Byutvikling tok klagen til f\u00f8lge den 29. januar d.\u00e5. I etterkant av underretningen ble det avdekket at underretning om vedtaket ikke var sendt ut til alle partene i saken. Etter at naboene fikk kjennskap til byggetillatelsen ble den p\u00e5klaget av tre av naboeiendommen innenfor klagefristen p\u00e5 tre uker etter at de fikk kjennskap til vedtaket. Denne side sendte et tilsvar til klagene den 16. mai d.\u00e5. Vestland Fylkeskommune (VLFK) mottok den 10. april d.\u00e5. bekymringsmelding fra Tore-Stein Thoresen om at kommunen hadde gitt byggetillatelse i saken. Denne side har bedt om innsyn i bekymringsmeldingen, men ikke mottatt denne. Det vises til skjermbilde fra einnsyn.no som viser n\u00e5r bekymringsmeldingen ble mottatt. Skjermbilde fra VLFK sin innsynsl\u00f8sning einnsyn.no Den 18. april d.\u00e5. responderte VLFK p\u00e5 bekymringsmeldingen og sendte epost til bygningsmyndigheten med informasjon at de hadde mottatt vedtak av 29. januar d.\u00e5. VLFK minnet i den anledning kommunen om at Vestland fylkeskommunen hadde bedt om at et eventuelt positivt vedtak i saken ble sendt dem til klagevurdering. Bilag 1: Epost fra Vestland fylkeskommune av 18.04.2024 2 P\u00e5 tross av VLFK ble underrettet om vedtaket av naboene den 10. april og bergen kommunen den 18. april p\u00e5klaget Den 28. mai d.\u00e5. p\u00e5klaget VLFK vedtaket om rammetillatelse i sak BYGG-2022/29057 av 29. januar d.\u00e5. Dette skrivet er et tilsvar p\u00e5 klagen fra Vestland Fylkeskommune. Tilsvaret er rettidig innsendt. 3. SAKENS RETTSLIGE SIDE 3.1 Innledning Klagen fra Vestland fylkeskommune g\u00e5r hovedsakelig ut p\u00e5 at; - VLFK har gitt frar\u00e5ding om \u00e5 innvilge s\u00f8knaden - VLFK vurderer at tiltaket ikke ivaretar eksisterende kulturminner - Dispensasjonene i saken medf\u00f8rer at regionale og nasjonale kulturminneverdier blir satt vesentlig til side. - Tiltaket vil medf\u00f8re \u00f8kt brannfare Det vises til klagen i sin helhet. Etter dennes sides oppfatning er ikke klagen fra VLFK innsendt rettidig innenfor klagefristen. Klagen fra VLFK skal derfor avvises. Uansett er det ikke rettslig grunnlag for \u00e5 ta klagen til f\u00f8lge. Oppf\u00f8ring av bolighus medf\u00f8rer ingen tilsidesettelse av regionale og nasjonale kulturminneverdier, slik at kommunen har hjemmel til \u00e5 innvilge byggetillatelse. Dette begrunnes n\u00e6rmere i det f\u00f8lgende. 3.2 Klagefrist Klagefristen er oversittet Etter forvaltningsloven \u00a7 29 er fristen for \u00e5 klage 3 uker fra det tidspunkt parten \u00abhar f\u00e5tt eller burde ha skaffet seg kjennskap til vedtaket\u00bb, jf. forvaltningsloven \u00a7 29 andre ledd jf. f\u00f8rste ledd. Som det fremg\u00e5r av eposten fra VLFK av 18. april d.\u00e5. fikk VLFK oversendt byggetillatelsen i sak BYGG- 2022/29057 i bekymringsmeldingen den 10. april d.\u00e5. og fikk senest p\u00e5 dette tidspunktet \u00abkjennskap\u00bb til vedtaket, slik at klagefristen begynte \u00e5 l\u00f8pe. 3 I klagen fra VLFK har de vist til at de fikk oversendt klagen fra Bergen kommune for klagevurdering den 6. mai d.\u00e5., uten at dette har betydning for klagefristen til VLFK, da klagefristen ogs\u00e5 for forvaltningsorgan l\u00f8per fra de har f\u00e5tt kjennskap til vedtaket. Klagefristen for VLFK begynte \u00e5 l\u00f8pe fra det tidspunktet de fikk \u00abkjennskap\u00bb til vedtaket den 10. april d.\u00e5. og utl\u00f8p f\u00f8lgelig 1. mai s.\u00e5. Da VLFK sendte inn sin klage den 28. mai d.\u00e5., var klagefristen utl\u00f8pt med 3 uker og 6 dager.. Virkningen av at klagefristen er oversittet er at klageinstansen ikke har rettslig kompetanse til \u00e5 behandle klagen, slik at klagen dermed skal avvises. Vi ber derfor om at klagen fra VLFK avvises. Ikke adgang til oppfriskning av klagefristen Det f\u00f8lger av forvaltningsloven \u00a7 31 kan en klage tas til behandling til tross av oversittet klagefrist dersom parten a) ikke kan lastes for \u00e5 ha oversittet klagefristen eller b) det av \u00abs\u00e6rlige grunner er rimelig at klagen blir pr\u00f8vd.\u00bb Det er klart at det kun er VLFK som kan lastes for at de har oversittet klagefristen med over 3 uker. Sp\u00f8rsm\u00e5let blir da om det foreligger \u00abs\u00e6rlige grunner\u00bb som gj\u00f8r det rimelig at klagen blir pr\u00f8vd. Det f\u00f8lger av ordlyden \u00abs\u00e6rlige grunner\u00bb at terskelen for \u00e5 ta en klage til behandling ved oversittet klagefrist er h\u00f8y. Etter \u00a7 31 andre ledd skal det ved vurderingen av om det foreligger s\u00e6rlige grunner \u00ablegges vekt p\u00e5 om endringen av vedtaket kan medf\u00f8re skade eller ulempe for andre\u00bb. Det klare utgangspunktet er at klagefrister gjelder og at klager skal avvises ved for sent fremmet klage. Hensynet til forutberegnelighet og innrettelse taler for at terskelen for \u00e5 ta en for sent innkommet klage til behandling er h\u00f8y. En tiltakshaver som har blitt underrettet om en byggetillatelse, skal etter at klagefristen har utl\u00f8pt kunne forholde seg til at vedtaket er endelig og er ikke lenger er gjenstand for klagebehandling. Klagen fra VLFK er sendt til 17 uker og 1 dag etter at byr\u00e5den ga rammetillatelse i saken, og medf\u00f8rer en vesentlig forsinkelse av prosjektet for tiltakshaver. Tiltakshaver p\u00e5begynte etter det opplyste arbeidet med detaljprosjektering av tiltaket rett etter at klagefristen p\u00e5 vedtaket hadde utl\u00f8pt. Dette arbeidet ble stanset opp da kommunen oversendte den f\u00f8rste klagen fra naboene og med beskjed om at naboene aldri hadde f\u00e5tt melding om vedtaket. Den forsinkede klagen fra VLFK medf\u00f8rer en ytterligere utsetting 4 av saken som medf\u00f8rer \u00f8kte kostnader for tiltakshaver. En oppfriskning av klagefristen vil derfor medf\u00f8re \u00f8konomisk skade for tiltakshaver. VLFK er en regional forvaltningsmyndighet som m\u00e5 forholde seg til klagefrister. Fra VLFK mottok underretning om vedtaket i bekymringsmeldingen tok det 6 uker og 6 dager f\u00f8r VLFK klagde p\u00e5 vedtaket. En klage p\u00e5 et forvaltningsvedtak m\u00e5 kun tilfredsstille minimumskravene til en klage i forvaltningsloven \u00a7 32, og m\u00e5 bare nevne vedtaket det klages p\u00e5 og nevne den endringen som \u00f8nskes med klagen, uten at det er et krav om videre begrunnelse. Dersom en ikke har kapasitet til \u00e5 skrive en komplett klage kan det sendes en fristavbrytende klage som senere suppleres f\u00f8r klagen er tatt til behandling. VLFK valgte \u00e5 oversitte klagefristen med 6 uker og 6 dager uten \u00e5 sende en fristavbrytende klage. Det er ikke begrunnet hvorfor VLFK valgte \u00e5 oversitte klagefristen, men siden en fristavbrytende klage kun m\u00e5 tilfredsstille visse minimumskrav til klage kan ikke kapasitetsutfordringer hos VLFK begrunne fristoverskridelsen. N\u00e5r det gjelder klageadgangen til regionale og statlige forvaltningsorganer har klagerett p\u00e5 byggetillatelser kun i tilfeller at disse som h\u00f8ringsinstans vurderer at hensynene bak deres forvaltningsomr\u00e5der blir vesentlig tilsidesatt. Dersom de respektive forvaltningsorganenes vurdering av at en byggetillatelse vesentlig tilsidesetter hensyn innenfor forvaltningsorganets forvaltningsomr\u00e5de utgjorde en \u00abs\u00e6rlig[..] grunn\u00bb etter fvl. \u00a7 31 andre ledd ville klagefristen v\u00e6re illusorisk for de regionale og statlige forvaltningsorganene fordi klagefristen alltid ville kunne oppfriskes. At VLFK vurderer at hensynene til regionale kulturminneverdier vesentlig tilsidesette kan derfor ikke i seg selv utgj\u00f8re \u00abs\u00e6rlige grunner\u00bb som kan begrunne en oppfriskning av klagefristen. I klagen fra VLFK er det vist til avtale om utvidet klagefrist med kommunen, men det er hverken i kommunens oversendelse av klagen eller i klagen fra VLFK begrunnet hvorfor det foreligger s\u00e6rlige grunner. Sett i lys av den betydelige fristoversittelsen, at klagen er innsendt over 17 uker etter at kommunen ga rammetillatelse, at klagen medf\u00f8rer en vesentlig forsinkelse av tiltaket, og at tiltakshaver har igangsatt detaljprosjektering av tiltaket er det klart at det ikke foreligger \u00abs\u00e6rlige grunner\u00bb som kan gi grunnlag for oppfriskning av klagefristen for VLFK. Vi ber kommunen avvise klagen fra VLFK. 5 Ikke adgang til \u00e5 avtale utvidet klagefrist I klagen fra VLFK er det vist til en avtale om utvidet klagefrist, uten at det fremg\u00e5r en slik avtale i kommunens saksinnsyn. Det er klart at kommunen ikke ha mulighet til \u00e5 avtale en utvidet klagefrist ut over lovens forvaltningslovens rammer. Som redegjort for ovenfor foreligger det ikke \u00abs\u00e6rlige grunner\u00bb etter fvl \u00a7 31. annet ledd som kan oppfriske klagefristen. 3.3 Vilk\u00e5rene for dispensasjon er innfridd Innledning For det tilfelle at klagene likevel tas til behandling s\u00e5 ber denne side tom at klagen skal avsl\u00e5s. I klagen fra VLFK er det anf\u00f8rt at tiltaket ikke ivaretar hensynet til eksisterende kulturminner slik at hensynene til regionale kulturminneverdier vesentlig tilsidesettes. Denne side er uenig i dette. Kommunens adgang til \u00e5 innvilge dispensasjon Etter pbl. \u00a7 19-2 annet ledd har kommunen rettslig adgang til \u00e5 innvilge dispensasjon fra arealplaner n\u00e5r dispensasjonen ikke medf\u00f8rer at \u00abhensynet bak bestemmelsen det dispenseres fra [..] eller nasjonale eller regionale interesser blir vesentlig tilsidesatt\u00bb. At dispensasjonen ikke m\u00e5 \u00abvesentlig tilsidesette\u00bb hensynene bak bestemmelsen eller regionale interesser inneb\u00e6rer at interessene kan tilsidesettes s\u00e5 lenge tilsidesettelsen er s\u00e5 stor at den blir \u00abvesentlig\u00bb. Kommunes adgang til \u00e5 innvilge dispensasjon m\u00e5 ses i lys av forvaltningsloven \u00a7 34 som angir at en \u00abstatlig [..] klageinstans [skal] legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nn\u00bb. Det vurderingen av om en dispensasjon vesentlig tilsidesetter hensynet bak bestemmelsen er utpreget skj\u00f8nnsmessige vurderinger vil klageinstansen m\u00e5tte legge stor vekt p\u00e5 det kommunale skj\u00f8nnet i vurderingen, slik at kommunen i slike saker st\u00e5r friere til selv \u00e5 vurdere om vilk\u00e5rene for dispensasjon er innfridd. Vilk\u00e5rene for dispensasjon er innfridd Det godkjente tiltaket er i strid med reguleringsplanen \u00a7 8 b annet om regulert tomteutnyttelse som regulerer at \u00abn\u00e5v\u00e6rende tomteutnyttelse [angir] maksimal utnyttelsesgrad\u00bb. Bestemmelsen m\u00e5 tolkes i lys av reguleringsplanen \u00a7 15 som fastsetter at \u00abden gamle bebyggelsen og gatenettet [skal] bevares\u00bb. Som det fremg\u00e5r av i b\u00e5de VLFK sin h\u00f8ringsuttalelse og i klage s\u00e5 vurderer VLFK at reguleringsplanen \u00a7 8 kan tolkes til \u00e5 \u00abtolke f\u00f8resegn \u00a7 8 i reguleringsplanen [..] som ein moglegheit til \u00e5 vurdere eit mindre nybygg gjennom s\u00f8knad om dispensasjon.\u00bb 6 Det m\u00e5 alts\u00e5 legges til grunn at eiendommen kan bebygges med et nybygg uten at et nybygg i seg selv vil tilsidesette hensynet til eksisterende kulturmilj\u00f8. Sp\u00f8rsm\u00e5let er f\u00f8lgelig om det godkjente bygningen er uformet p\u00e5 en slik m\u00e5te at det ikke ivaretar hensynet til kulturmilj\u00f8 slik at regionale kulturminnehensyn blir \u00abvesentlig tilsidesatt\u00bb, jf. pbl. \u00a7 19-2. Vurdering av visuelle kvaliteter og bygningers p\u00e5virkning og tilpasning til omgivelsene er vurderingstema som er av betydelig skj\u00f8nnsmessig karakter. 3.3.3.1 Tiltakets p\u00e5virkning p\u00e5 kulturmilj\u00f8et og Skutevikens Tverrgate 5 N\u00e5r det gjelder tiltakets p\u00e5virkning p\u00e5 kulturmuilj\u00f8et og den eksisterende boligen i Skutevikens tverrgate 5 s\u00e5 kan ikke denne side se at tiltaket ikke ivaretar hensynet til bevaring av bygningen. Sett fra Lamberts vei er den godkjente boligen plassert bak og til siden for den eksisterende boligen i Skutevikens tverrgate 5. Med tiltaket fjernes godkjent skur inne p\u00e5 tiltakseiendommen i tillegg til at det etableres uteoppholdsareal mot Skutevikens tverrgate 5. Dette medf\u00f8rer at Skutevikens Tverrgate 5 blir synligere og mer fremtredende i gatemilj\u00f8et. Tiltakseiendommen ligger mellom den historiske bebyggelsen i Skuteviken i nord og vest og den nyere blokkbebyggelse i \u00f8st. Blokkbebyggelsen i \u00f8st ligger h\u00f8yere i terrenget og er bygd p\u00e5 toppen av en st\u00f8rre og grov forst\u00f8tningsmurer som er spesielt synlig fra Lamberts veg, og fremst\u00e5r som en negativ kontrast mellom den gamle historiske bebyggelsen i Skuteviken og den nye bebyggelsen. Overvokst vegetasjon og en hvitpusset lecavegg er det eneste som demper innvirkningen fra den moderne bebyggelsen p\u00e5 den historiske bebyggelsen. Tiltaket er utformet med en sakset h\u00f8yde der h\u00f8yden p\u00e5 bygningen varierer mellom to og tre etasjer, og er som nevnt plassert inntil den store forst\u00f8tningsmuren p\u00e5 \u00f8st- og s\u00f8rsiden av eiendommen. Bygningen skjuler den store forst\u00f8tningsmuren og skaper en god overgang mellom den nyere bebyggelsen i \u00f8st og s\u00f8r og den historiske bebyggelsen i Skuteviken. Med tiltaket dempes overgangen mellom nytt og gammelt og skaper en st\u00f8rre helhet. Dette gj\u00f8r av boligen p\u00e5 ingen m\u00e5te fremst\u00e5r for dominerende i bygningsmilj\u00f8et. 7 Bilde fra Google streetview som viser tiltakseiendommen og bakenforliggende murer og bebyggelse Utformingen av det tiltaket er bevisst utformet som en kontrast til bebyggelsen i Skutevikens tverrgate 5 nettopp for \u00e5 gj\u00f8re skillet mellom det bevaringsverdige og den nyere bebyggelsen mer lesbar, i tr\u00e5d med anerkjente prinsipper for bygging tett p\u00e5 bevaringsverdig bebyggelse. Med sin plassering og utforming tett inntil eksisterende forst\u00f8tningsmur ivaretar tiltaket hensynet til eksisterende kulturmilj\u00f8 slik at hensynet bak regionale kulturhensyn ikke blir vesentlig tilsidesatt. 3.3.3.2 Kommunens vurdering Kommunen, ved Byr\u00e5d for byutvikling, har vurdert dispensasjonen fra reguleringsplanen \u00a7 8 slik; \u00abTiltaket er avhengig av dispensasjon reguleringsplanen \u00a7 8 b som sier at: \u00abBoligomr\u00e5det er regulert til spesialomr\u00e5de for bevaring. Mindre tilbygg kan tillates for \u00e5 heve boligstandarden, for\u00f8vrig angir n\u00e5v\u00e6rende utnyttelse maksimum utnyttelsesgrad\u00bb. Bestemmelsen \u00e5pner for mindre tilbygg, og det s\u00f8kes her om et nytt bygg med 4 boenheter. Byr\u00e5den mener at det er grunnlag for \u00e5 dispensere, jf. pbl. \u00a7 19-2. Det fremg\u00e5r av pbl. \u00a7 19-2 andre ledd at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Form\u00e5let med bestemmelsen er \u00e5 bevare omr\u00e5det slik det er, samt \u00e5 regulere bygningsmassens forhold til omgivelsene. Bestemmelsen m\u00e5 ogs\u00e5 sees i sammenheng med at planomr\u00e5det omfatter eldre trehusbebyggelse, og at den bidra til \u00e5 sikre denne. Byr\u00e5den mener at disse hensynene ikke vil bli \u00abvesentlig tilsidesatt\u00bb ved at det dispenseres. Eiendommen ligger i ytterkant av planomr\u00e5det, og er 8 omgitt av variert bebyggelse. I dag utgj\u00f8r eiendommen et tomrom mellom eldre og nyere bebyggelse. Den oms\u00f8kte boligen blir en overgang mellom den eldre bebyggelsen og den nyere som ligger \u00f8st for eiendommen. Det er planlagt et uteomr\u00e5de foran bygningen som vil v\u00e6re et gr\u00f8nt og trivelig bidrag i omr\u00e5det. Byr\u00e5den mener videre at fordelene med \u00e5 dispensere er \u00abklart st\u00f8rre enn ulempene\u00bb. Ulempene med \u00e5 dispensere er at tiltaket kan gi en visuell p\u00e5virkning p\u00e5 milj\u00f8et den eldre trehusbebyggelsen ligger i. Byr\u00e5den mener at dette dempes noe ved at tiltaket vil bidra til \u00e5 skape en gradvis overgang mellom den eldre, lavere trehusbebyggelse og nyere ruvende bebyggelse i bakgrunnen, i det som i dag fremst\u00e5r som et lite attraktivt, negativt rom mellom eksisterende bygninger. Fordelene ved \u00e5 dispensere opplyses til at man f\u00e5r fortettet med 4 nye boenheter og kan benytte eksisterende infrastruktur. Det er positivt at det etableres flere boliger i sentrum.\u00bb Kommunen har f\u00f8lgelig p\u00e5 en forsvarlig m\u00e5te vurdert at tiltaket passer inn p\u00e5 tiltakseiendommen og at valg av arkitektonisk utforming ikke vesentlig tilsidesetter hensynet til kulturmilj\u00f8et. Brannhensyn I klagen fra VLFK er det anf\u00f8rt at det godkjente tiltaket tilsidesetter hensynet til eksisterende kulturmilj\u00f8 ved at tiltaket medf\u00f8rer \u00f8kt brannrisiko i et omr\u00e5de fare for brannsmitte. Denne side er uenig i at tiltaket vil medf\u00f8re noen \u00f8kt brannrisiko. Gjennom detaljprosjekteringen av tiltaket vil det utarbeides et brannkonsept av kompetent og ansvarlig foretak. Med brannprosjekteringen vil antakelig brannsikkerheten i omr\u00e5det heves. Uansett s\u00e5 er det i rammetillatelsen stilt vilk\u00e5r om at brannvesenet skal godkjenne tiltaket f\u00f8r det gis igangsettingstillatelse. Hensynet til brannsikkerhet er ivaretatt i tiltaket, slik at hensynet til brannsikkerhet ikke vil medf\u00f8re noen tilsidesettelse av regionale kulturminneverdier. Oppsummering Tiltaket er plassert tett p\u00e5 eksisterende forst\u00f8tningsmur for \u00e5 reparere den negative visuelle effekten forst\u00f8tningsmuren har p\u00e5 omr\u00e5det, og utformet som en kontrast til omkringliggende verneverdig bebyggelse for \u00e5 skape god lesbarhet mellom den eldre og den nyere bebyggelsen. Det godkjente tiltaket vil ikke vesentlig tilsidesette hensynet til regionale eller statlige kulturminneverdier. 4. OPPSUMMERING Vestland Fylkeskommunen har klaget for sent slik at klagefristen er utl\u00f8pt. Klagen fra Vestland Fylkeskommunen skal derfor avvises. Uansett s\u00e5 er det ikke grunnlag for \u00e5 ta klagen til f\u00f8lge, slik at tillatelsen m\u00e5 opprettholdes. 9 Ta gjerne kontakt med undertegnede ved eventuelle sp\u00f8rsm\u00e5l i saken. Med vennlig hilsen Advokatfirmaet Landsvik & Larsen AS Jostein Kvakland Advokatfullmektig e-post: jostein@llco.no mobil: 971 54 086 10 From: \"Sigrun W\u00f8lstad\" <Sigrun.Wolstad@vlfk.no> Sent: Thu, 18 Apr 2024 16:04:56 +0200 To: \"Hovedpostmottak\" <Hovedpostmottak@bergen.kommune.no> Cc: \"Karoline Hareide Breivik\" <Karoline.Hareide.Breivik@vlfk.no>; \"David Johannes Sandved\" <David.Johannes.Aasen.Sandved@vlfk.no>; \"Berit Vik\" <berit.vik@vlfk.no>; \"Moldung, Hanne Merete\" <hanne.merete.moldung@ra.no> Subject: Sak: 2022/29057, Lamberts vei 3A Attachments: Kulturminnefagleg fr\u00e5segn - r\u00e5r ifr\u00e5 dispensasjon - nytt bygg - Lamberts vei 3A - gnr. 167 bnr. 1748 - Bergen kommune.pdf, Avventar handsaming - dispensasjon - nytt bygg - gnr. 167 bnr. 1748 - Bergen kommune.pdf, 1 KLAGE-202315388-13 2-Bergenhus gnr 167 bnr 1748 La_240323_220815.pdf Categories: Postmottak PBE Hei, Vestland fylkeskommune ved seksjon for kulturarv har mottatt en bekymringsmelding som gjelder nybygg i Lamberts vei 3A. Bekymringsmeldingen inneholdt Byr\u00e5d for byutviklings positive vedtak i saken datert 29.01.2024 . Vi ser at dette er samme tiltak som vi uttalte oss negativt til i v\u00e5rt brev datert 12.06.2023. Vi minner om at Vestland fylkeskommune skal ha positivt vedtak i saken til klagevurdering. Med helsing Sigrun W\u00f8lstad seniorr\u00e5dgjevar seksjon for kulturarv avdeling for kultur og folkehelse Tlf: 969 44 535 www.vestlandfylke.no Ver merksam p\u00e5 at all dialog p\u00e5 e-post kan bli journalf\u00f8rt. "
}