{
  "dokument_id": "737ca554-dfc0-5060-8f1f-510831c62ca3",
  "doc_type": "case_attachment",
  "kommune": 4601,
  "tittel": "VA-rammeplan",
  "url": "https://bergen.kommune.no/politikere-utvalg/api/fil/bk360/10561663/VA-rammeplan",
  "tekst": "Beregnet til Bergen Vann Dokument type VA-rammeplan Dato 16.05.2023 VA-RAMMEPLAN MINDEMYREN NORD VA-RAMMEPLAN MINDEMYREN NORD Oppdragsnavn Mindemyren offentlig plan Ramb\u00f8ll Prosjekt nr. 1350017214-021 Folke Bernadottes vei 50 Mottaker Bergen kommune, Bergen Vann PB 3705 Fyllingsdalen Dokument type VA-rammeplan 5845 Bergen Versjon 1 T +47 55 17 58 00 Dato 16.05.2023 F +47 55 17 58 10 Utf\u00f8rt av LIHL /AGBT https://no.ramboll.com Kontrollert av THPH/IRSE Beskrivelse VA-rammeplan til offentlig detaljreguleringsplan for Mindemyren nord, plan-ID 70520000 Ramb\u00f8ll Norge AS NO 915 251 293 MVA Ramb\u00f8ll - VA-rammeplan INNHOLDSFORTEGNELSE 1. Innledning 2 2. Planomr\u00e5det 3 3. Eksisterende og tilst\u00f8tende planer 4 3.1 Omr\u00e5dereguleringsplan (Plan-ID 61140000) 4 3.2 Detaljreguleringsplan bybanen delstrekning 2 Mindemyren (Plan-ID 64860000) 4 3.3 Infrastrukturplan Mindebyen (IPM) 5 3.4 Detaljregulering av andre delfelt 5 4. Eksisterende situasjon 6 4.1 Vannforsyning og slokkevann 6 4.2 Spillvann 6 4.3 Overvann 6 4.4 Flom 8 5. Framtidig situasjon 10 5.1 Vannforsyning og slokkevann 10 5.1.1 Dimensjonerende mengder 10 5.1.2 Foresl\u00e5tt l\u00f8sning 11 5.2 Spillvann 11 5.2.1 Dimensjonerende mengder 11 5.2.2 Foresl\u00e5tt l\u00f8sning 11 5.3 Overvann 12 5.3.1 Krav og retningslinjer 12 5.3.2 Dimensjonerende mengder 12 5.3.3 L\u00f8sninger for overvannsh\u00e5ndtering 14 5.4 Flom 16 6. Samsvar med krav i infrastrukturplan 17 7. Referanser 18 8. Vedlegg 18 1/18 1. INNLEDNING I henhold til bestemmelser til kommuneplanens arealdel 2018 (KPA18), \u00a720.1.1, skal VA- rammeplaner inng\u00e5 som en del av alle reguleringsplaner i Bergen Kommune. Rammeplanen har som funksjon \u00e5 sikre en helhetlig l\u00f8sning av vannforsyning, spillvann- og overvannsh\u00e5ndtering, samt sikre tilstrekkelig slokkevannsuttak ved \u00e5 angi prinsippl\u00f8sninger for dette. Rammeplanen skal tilpasses planniv\u00e5et, og vise l\u00f8sninger for omr\u00e5det og sammenheng med overordnet hovedsystem. Detaljprosjektering og n\u00f8yaktige beregninger m\u00e5 gjennomf\u00f8res i senere planfaser og f\u00f8r utf\u00f8relse. F\u00f8lgende dokumenter skal legges til grunn for planlegging og s\u00f8knad om tiltak: \u2022 Bergen kommunes VA-norm med tilh\u00f8rende vedlegg \u2022 Sanit\u00e6rreglement Bergen kommune (rev. 2020) \u2022 Retningslinjer for overvannsh\u00e5ndtering i Bergen kommune (utgave 2005) \u2022 Kommunedelplan for overvann 2019-2029 Denne VA-rammeplanen gjelder for offentlig detaljreguleringsplan for Mindemyren nord, Plan-ID 70520000. Delomr\u00e5dene inng\u00e5r i den vedtatte omr\u00e5dereguleringsplanen for Mindemyren og er regulert som sentrumsform\u00e5l, se Figur 2. P\u00e5 S16 skal det etableres flerbruksbygg som blant annet skal romme skole, omsorgsboliger og n\u00e6ringsbygg. P\u00e5 S17 planlegges det ca. 180 boliger og barnehage for 80 barn. Planomr\u00e5det omfatter i tillegg deler av kanalvegen, gang-/ og sykkelveg, torg T10, og park P1a og P1b som regulert i omr\u00e5deplanen. F\u00f8r det s\u00f8kes om rammetillatelse eller igangsettingstillatelse for tiltak, skal det foreligge to uttalelser fra Bergen Vann: \u2022 Krav om opparbeiding av hovedledninger \u2022 Forh\u00e5ndsuttalelse for private VA-anlegg 2/18 2. PLANOMR\u00c5DET Planomr\u00e5det ligger i \u00c5rstad bydel i Bergen kommune og omfatter tomtene rundt Solheimsvatnet, se flyfoto og utsnitt av plankart i Figur 1. Omr\u00e5det skal transformeres fra et logistikk- og industriomr\u00e5de som i dag best\u00e5r av asfalterte omr\u00e5der og tette tak, til en urban bydel med gjennomg\u00e5ende gr\u00f8nnstruktur. Den kommende bybanelinjen mellom sentrum og Fyllingsdalen skal st\u00e5 ferdig i l\u00f8pet av h\u00f8sten 2022, og avgrenser planomr\u00e5det mot nord og vest. Planomr\u00e5det omfatter ogs\u00e5 gr\u00f8ntomr\u00e5der p\u00e5 \u00f8st- og s\u00f8rsiden av Solheimsvatnet. Solheimsvatnet har utl\u00f8p mot s\u00f8r til ny kanal som etableres i forbindelse med bybaneutbyggingen. Figur 1 Flyfoto fra 2014 og forel\u00f8pig plankart for planomr\u00e5det. VA-rammeplanen benytter navngiving av omr\u00e5der fra omr\u00e5dereguleringsplan. Disse tilsvarer f\u00f8lgende i detaljregulering: T10: o_TO1 P1b: o_PA12 P1a: o_PA04 3/18 3. EKSISTERENDE OG TILST\u00d8TENDE PLANER 3.1 Omr\u00e5dereguleringsplan (Plan-ID 61140000) Delomr\u00e5dene inng\u00e5r i omr\u00e5dereguleringsplanen for Mindemyren som ble vedtatt i 2014. VA- rammeplan utarbeidet i tilknytning til denne ble oppdatert i forbindelse med detaljregulering av bybanen over Mindemyren. Se Figur 2 for utsnitt fra plankartet. Figur 2 Utsnitt fra plankart til omr\u00e5dereguleringsplanen. 3.2 Detaljreguleringsplan bybanen delstrekning 2 Mindemyren (Plan-ID 64860000) Planen detaljregulerer omr\u00e5der langs den nye bybanetraseen over Mindemyren. I forbindelse med detaljreguleringen ble VA-rammeplanen for omr\u00e5deplanen revidert. VA-rammeplanen omfatter blant annet beregning av dimensjonerende mengder for overvannsh\u00e5ndtering og for kanalen som n\u00e5 er under bygging, samt vurderinger av behov for rensing av overvann. Dimensjonering av 4/18 kanalen omfatter ogs\u00e5 fastsetting av ny flomvannstand i Solheimsvatnet som resultat av etablering av ny kanal. 3.3 Infrastrukturplan Mindebyen (IPM) Infrastrukturplan Mindebyen er utarbeidet som f\u00f8lge av bestemmelse 2.1.4 i omr\u00e5dereguleringsplanen for Mindemyren. Planen er utarbeidet av Sweco i samarbeid med oppdragsgiver Bymilj\u00f8etaten (BME), Bergen vann og Plan- og bygningsetaten (PBE), ref. /1/. Planen skal v\u00e6re et oppdatert kunnskapsgrunnlag for planlegging av infrastruktur i omr\u00e5det og legge til rette for helhetlig utvikling av Mindebyen. Den konkretiserer vedtatte planer og strategier for omr\u00e5det og skal ansees som f\u00f8rende ved utarbeidelse av nye detaljreguleringsplaner. Planen omfatter en rekke skal- og b\u00f8rkrav i tillegg til anbefalinger for l\u00f8sninger i omr\u00e5det. 3.4 Detaljregulering av andre delfelt Det p\u00e5g\u00e5r detaljregulering ved privat forslagsstiller av delfelt S25 p\u00e5 \u00f8stsiden av Solheimsvatnet. Planomr\u00e5det overlapper noe med parkomr\u00e5det som inng\u00e5r i denne planen og l\u00f8sninger m\u00e5 koordineres mellom disse planene. Det p\u00e5g\u00e5r ikke annet planarbeid i tilst\u00f8tende omr\u00e5det som p\u00e5virker vurderinger knyttet til vann, avl\u00f8p og overvannsh\u00e5ndtering. 5/18 4. EKSISTERENDE SITUASJON Deler av planomr\u00e5det er tett p\u00e5 ny bybanetrase mellom Fyllingsdalen og Bergen sentrum, og har derfor v\u00e6rt i endring de siste \u00e5rene. Anlegget er i hovedsak ferdigstilt, men det foreligger ikke som-bygget dokumentasjon. Tegningsunderlag og informasjon om prosjektert anlegg er mottatt fra utbygger. Eksisterende VA-ledninger kommer fram p\u00e5 vedlagt tegning VA001. 4.1 Vannforsyning og slokkevann Omr\u00e5det har vannforsyning fra Svartediket vannbehandlingsanlegg. Statisk trykkh\u00f8yde p\u00e5 offentlig vannledningsnett ligger i dag i trykksone 60-80 meter vanns\u00f8yle, ref. /2/. I forbindelse med bybaneutbyggingen legges det ny overf\u00f8ringsledning DN400 st\u00f8pejern langs vestsiden av Kanalveien. Ved etablering av denne legges det opp til to krysningspunkt under bybanen med ny kommunal vannkum for tilkobling til bebyggelse i planomr\u00e5det: Ett ved torg T10 og ett s\u00f8r for S16. Det ligger kommunale ledninger fram til brannhydranter p\u00e5 omr\u00e5det, og eksisterende bebyggelse p\u00e5 S16 og S17 er i dag tilkoblet disse ledningene p\u00e5 ulike steder. Postterminalen p\u00e5 S16 er i tillegg tilkoblet kommunal ledning i Kanalveien s\u00f8r for S16. Behov for slokkevann er i dag dekket gjennom flere hydranter p\u00e5 omr\u00e5det. Disse har tilstrekkelig dekning iht. VA-normen som var gjeldende ved etableringstidspunktet. Det ligger ingen vannledninger innenfor planomr\u00e5det p\u00e5 s\u00f8r- og \u00f8stsiden av Solheimsvatnet. 4.2 Spillvann Hovedledning for spillvann i omr\u00e5det er avl\u00f8p felles kanal etablert i 1925 som ligger langs \u00f8stsiden av Solheimsvatnet. Deler av avl\u00f8pskanalen i s\u00f8r og nord rehabiliteres ifm. bybaneutbyggingen. Tilstanden er ellers ukjent, og Bergen vann har bestilt inspeksjon av kanalen ifm. detaljregulering av tilst\u00f8tende planomr\u00e5de p\u00e5 S25. I forbindelse med bybaneutbyggingen etableres det ny kommunal ledning \u00d8300 betong langs nordsiden av bybanen og vestsiden av Kanalveien. Ledningen krysser under bybanen ved torg T10, og vest for S17. Eksisterende kommunal spillvannsledning nord p\u00e5 S17 er koblet p\u00e5 avl\u00f8pskanalen nord for Solheimsvatnet, og beholdes i drift inntil S17 bygges ut. Eksisterende bebyggelse p\u00e5 S16 er koblet til avl\u00f8pskanalen s\u00f8r for S16 ved utl\u00f8pet fra Solheimsvatnet via en privat avl\u00f8pspumpestasjon. Ledningene har fall nordover og spillvannet ledes til Holen renseanlegg. I tilknytning til postterminalen og bilverksted p\u00e5 omr\u00e5det er det etablert oljeutskillere p\u00e5 stikkledning for spillvann f\u00f8r p\u00e5slipp til kommunalt nett. 4.3 Overvann Planomr\u00e5det best\u00e5r i dag i stor grad av asfalterte omr\u00e5der og harde tak. Unntaket er parkomr\u00e5dene mot vannkanten rundt Solheimsvatnet og s\u00f8r for S16. Eksisterende system for overvannsh\u00e5ndtering best\u00e5r av sluk og ledninger med utl\u00f8p til Solheimsvatnet. Planomr\u00e5det avskj\u00e6res fra oppstr\u00f8ms felt av bybanen og Kanalveien, det er derfor kun nedb\u00f8r som faller innenfor planomr\u00e5det som m\u00e5 h\u00e5ndteres f\u00f8r utslipp til Solheimsvatnet. Tilrenning til Solheimsvatnet fra oppstr\u00f8ms nedb\u00f8rsfelt kommer ellers via overvannsledninger/-kanaler med utslipp direkte til vannet. Disse utslippspunktene kan ikke overbygges. Eksisterende overvannsutl\u00f8p p\u00e5 \u00f8stsiden av Solheimsvatnet (se vedlagt tegning VA002) har i dag begrenset kapasitet for fremtidige overvannsmengder. Ledningen g\u00e5r over S25, og l\u00f8sning for oppgradering av ledningen m\u00e5 ivaretas i og koordineres mot detaljregulering av S25. Det er blant annet vurdert 6/18 \u00e5 etablere en \u00e5pen l\u00f8sning i stedet for kanalen slik den er i dag. I forbindelse med bybaneutbyggingen er det etablert en ny overvannsledning \u00d81400 ved T10. Denne er dimensjonert for fremtidig separering p\u00e5 80% av avl\u00f8p/overvann for oppstr\u00f8ms felt. Ledningen opplyses \u00e5 skulle ligge p\u00e5 en slik dybde at det lar seg gj\u00f8re \u00e5 grave den opp for gjen\u00e5pning av bekk over T10. If\u00f8lge h\u00f8yder registrert i Bergenskart er kote bunn kum rett etter bybanekryssing (SID 771042) p\u00e5 17,13, og utl\u00f8p til Solheimsvatnet p\u00e5 kt. 16,38. Ved nyetablering av Kanalveien etableres det vegdrenering i form av rabatter med regnbed og infiltrasjonssandfang med LOD-sluk. Det etableres sluk p\u00e5 begge sider av rabatten som s\u00f8rger for drenering av b\u00e5de veibane og fortau/sykkelvei, se Figur 3. Figur 3 Utsnitt fra modell av planlagt vegdrenering. Sluk for drenering av veg p\u00e5 venstre side, og drenering av fortau/sykkelveg p\u00e5 h\u00f8yre side. Fra infiltrasjonssandfangene etableres det overl\u00f8p via OV-ledning til \u00e5pen fordr\u00f8yingsl\u00f8sning. Fra ca. midt p\u00e5 S16 og nordover har overl\u00f8pet fall nordover til den nyetablerte \u00d81400 overvannsledningen med utslipp direkte til Solheimsvatnet. Strekningen s\u00f8rover til nyetablert kanal/kulvert har fall til et \u00e5pent fordr\u00f8yingsbasseng i parkomr\u00e5det s\u00f8r for S16, som igjen har overl\u00f8p direkte til kanalen. Bassenget skal normalt sett v\u00e6re t\u00f8rrlagt, men vil fylles ved st\u00f8rre nedb\u00f8rshendelser der infiltrasjonssandfang og regnbed lenger oppstr\u00f8ms ikke klarer \u00e5 ta unna nedb\u00f8rsmengden. Maksimum kapasitet for bassenget er oppgitt \u00e5 v\u00e6re 133 l/s, og det har volum ca. 40 m3. Se utsnitt fra modell i Figur 4. 7/18 Figur 4 Utsnitt fra bybanens modell av planlagt fordr\u00f8yingsbasseng og overl\u00f8p s\u00f8r for S16. Kilde: Sweco/Bybanen utbygging. 4.4 Flom Iht. Norges vassdrags- og energidirektorat (NVE) sitt kart ligger hele planomr\u00e5det i dag i aktsomhetsomr\u00e5de for flom, se Figur 5. Spesielt postterminalen p\u00e5 S16 har v\u00e6rt utsatt for flomhendelser med oversv\u00f8mmelse av kjeller n\u00e5r vannstanden i Solheimsvatnet overstiger +18 m. Flomhendelsene skyldes i stor grad begrenset kapasitet p\u00e5 utl\u00f8pet fra Solheimsvatnet. Det etableres n\u00e5 ny kanal og kulvert som er dimensjonert for en 200-\u00e5rshendelse, inkludert klimafaktor 1,5 og framtidig separasjon av overvann fra avl\u00f8p p\u00e5 80%. Kanalen er utformet og dimensjonert med en kapasitet som skal gi normalvannstand i Solheimsvatnet p\u00e5 +17,3 m og flomvannstand p\u00e5 +18,04 m. I arbeid med vedtatte planer er det gjort vurderinger av flomsituasjonen, og flomsonekart utarbeidet til infrastrukturplanen viser at deler av S16/dagens postterminal oversv\u00f8mmes ved flomvannstand +18 m slik terrenget er utformet i dag. Se Figur 6. Ved utl\u00f8pet av Solheimsvatnet er det plassert niv\u00e5m\u00e5ler i kum, som f\u00e5r str\u00f8m via postterminalen sitt inntak. Niv\u00e5m\u00e5leren og str\u00f8mtilf\u00f8rsel til denne m\u00e5 ivaretas under bygging og etter etablering av flerbruksbygg. 8/18 Figur 5 Aktsomhetssone for flom. Utsnitt fra NVEs aktsomhetskart, ref. /3/. Figur 6 Utsnitt fra flomsonekart utarbeidet til infrastrukturplan. 9/18 5. FRAMTIDIG SITUASJON Omr\u00e5dene er planlagt med boliger, n\u00e6ringslokaler, barnehage og flerbruksbygg som blant annet skal romme skole og idrettshall. Figur 7 Utsnitt fra forel\u00f8pig illustrasjonsplan. 5.1 Vannforsyning og slokkevann 5.1.1 Dimensjonerende mengder Behov for forbruksvann for hele omr\u00e5det er estimert til 7,5 l/s, se vedlegg 4 for beregning. Behovet er beregnet iht. forbrukstabeller i Norsk vann rapport 193|2012, ref. /6/. Metoden egner seg best for st\u00f8rre omr\u00e5der med minimum 500 pe. Det er derfor usikkerhet knyttet til beregningene og mer eksakte beregninger m\u00e5 gjennomf\u00f8res i detaljfasen basert p\u00e5 antall tappepunkter, iht. gjeldende standard. Iht. TEK17 og Bergen kommunes VA-norm skal minimum slokkevannskapasitet v\u00e6re 50 l/s fordelt p\u00e5 to uttak. Det skal ikke dimensjoneres for samtidig uttak av slokkevann og 10/18 forbruksvann. Behovet for slokkevann er st\u00f8rre enn behovet for forbruksvann og det vil derfor v\u00e6re slokkevann som gir dimensjonerende mengde for hovedledninger p\u00e5 omr\u00e5det. 5.1.2 Foresl\u00e5tt l\u00f8sning Det er etablert tilkoblingspunkt til kommunal vannledning i ny kum p\u00e5 T10/o_TO1 og s\u00f8r for S16 (punkt A og B i tegning VA002). Det eksisterer i dag kommunale ledninger fram til slokkevannsuttak p\u00e5 omr\u00e5det, men det vil v\u00e6re behov for omlegging av kommunale ledninger pga. ny bebyggelse. Nye ledninger er foresl\u00e5tt lagt langs vei-/gangforbindelser. Iht. VA-norm skal kommunale ledninger ligge med minimum 4 m avstand til bebyggelse. Foresl\u00e5tt plassering av slokkevannsuttak vises p\u00e5 vedlagt tegning VA002. Iht. VA-norm skal disse ligge innenfor 25-50 m fra hovedangrepsvei til brannobjektet, og alle deler av bygget skal dekkes. Det etableres kommunale ledninger \u00d8150 st\u00f8pejern fram til slokkevannsuttak. Omr\u00e5dets karakter med gangarealer som ikke n\u00f8dvendigvis ryddes for sn\u00f8 om vinteren gj\u00f8r at det vil v\u00e6re hensiktsmessig \u00e5 benytte brannhydranter i stedet for slokkevannsuttak i kum. Unntaket er brannkum VK1 plassert i vareleveringslomme vest og nord for flerbruksbygget p\u00e5 S16 og VK2 i veg nord for S16. Iht. VA-norm skal stikkledninger for nye anlegg tilknyttes i kum. Foresl\u00e5tte tilkoblingspunkt er vist p\u00e5 vedlagt tegning. For flerbruksbygget p\u00e5 S16 er det foresl\u00e5tt \u00e5 beholde tilkobling kum A. Alternativt kan det legges opp til tilkobling i kum B. Alle nybygg p\u00e5 S17 foresl\u00e5s tilkoblet i ny VK3. Usikkerhet i estimering av vannmengder gj\u00f8r at det i n\u00e5v\u00e6rende fase ikke vil v\u00e6re hensiktsmessig \u00e5 stille krav til n\u00f8dvendig dimensjon p\u00e5 stikkledninger til de enkelte byggene. Dimensjon p\u00e5 stikkledninger vil ogs\u00e5 avhenge av om det skal etableres sprinkleranlegg. Eksisterende stikkledninger som tas ut av drift, skal fjernes. 5.2 Spillvann 5.2.1 Dimensjonerende mengder Estimert mengde spillvann beregnes p\u00e5 samme m\u00e5te som forbruksvann og settes derfor til 7,5 l/s, med samme vurdering av usikkerhet og behov for detaljering i senere faser. 5.2.2 Foresl\u00e5tt l\u00f8sning Det er etablert tilkoblingspunkt til kommunalt nett ved T10, nord og \u00f8st for S17, samt s\u00f8r for Solheimsvatnet, se. pkt. C, D, E og F i tegning VA002. Foresl\u00e5tte tilkoblingspunkt for de enkelte byggene er vist p\u00e5 vedlagt tegning. For flerbruksbygget p\u00e5 S16 vil det sannsynligvis v\u00e6re fortsatt behov for avl\u00f8pspumpestasjon, da deler av bygget ligger under bakkeniv\u00e5 med OK gulv p\u00e5 kote +16 m, og det ikke vil v\u00e6re mulig \u00e5 lede spillvann bort ved selvfall. Dagens pumpestasjon med tilkobling i punkt C i VA002 st\u00e5r i flomutsatt omr\u00e5de. Det er foresl\u00e5tt \u00e5 etablere ny tilkobling i punkt D via SK1. En eventuell ny kommunal pumpestasjon skal etableres iht. krav i VA-norm for Bergen. Som for vannledninger m\u00e5 n\u00f8dvendig dimensjon p\u00e5 spillvannsledninger detaljeres i senere faser. Eksisterende stikkledninger som tas ut av drift, skal fjernes. I tilknytning til sykkelparkering p\u00e5 omr\u00e5det skal det iht. planbestemmelser legges til rette for vask og reparasjon av sykler. Det skal etableres oljeutskiller i tilknytning til sykkelvask f\u00f8r p\u00e5slipp til kommunalt avl\u00f8p. Behov for evt. oppgradering av avl\u00f8p felles kanal p\u00e5 \u00f8stsiden av Solheimsvatnet m\u00e5 avklares n\u00e5r tilstandsrapport foreligger. Planlagt tursti rundt Solheimsvatnet overlapper noen steder med avl\u00f8pskanalen. Eventuelle konstruksjoner tilknyttet turstien som skal etableres i n\u00e6rheten av kanalen skal godkjennes av Bergen Vann. Det vil generelt ikke godkjennes konstruksjoner eller bebyggelse som fundamenteres p\u00e5 kanalen. 11/18 5.3 Overvann 5.3.1 Krav og retningslinjer Iht. kommunedelplan for overvann skal tretrinnsstrategien f\u00f8lges ved planlegging, prosjektering og bygging av l\u00f8sninger for overvannsh\u00e5ndtering. Det vil si at: 1) Nedb\u00f8ren skal s\u00e5 langt det er mulig infiltreres der det faller. 2) Overvann skal forsinkes og fordr\u00f8yes ved hjelp av gr\u00f8nnstruktur og \u00e5pne fordr\u00f8yningsl\u00f8sninger. 3) St\u00f8rre nedb\u00f8rsmengder/flom skal ledes trygt frem til egnet resipient uten \u00e5 gj\u00f8re skade p\u00e5 bygninger og annen infrastruktur. Overvannsh\u00e5ndtering skal planlegges og h\u00e5ndteres lokalt og framgangsm\u00e5te for beregning av overvannsmengder f\u00f8lger Bergen kommunes retningslinjer for overvannsh\u00e5ndtering, ref. /4/. For nedb\u00f8rsfelt under 50 ha kan den rasjonelle metode benyttes for beregning av avrenning. Det er \u00f8nskelig at Solheimsvatnet p\u00e5 sikt skal ha badevannskvalitet, det m\u00e5 derfor vurderes om det er behov for rensing av overvann f\u00f8r utslipp. 5.3.2 Dimensjonerende mengder Vi beregner de enkelte delfeltene i planomr\u00e5det hver for seg, da det vil v\u00e6re hensiktsmessig at den enkelte utbygger har ansvar for overvannsh\u00e5ndtering i sitt tiltaksomr\u00e5de. Se tegning VA002 for avgrensing av nedb\u00f8rsfeltene som er benyttet i beregning av overvannsmengder. Dimensjonerende gjentaksintervall bestemmes fra omr\u00e5dets karakter og settes enten iht. dimensjonerende regnskyllhyppighet eller oversv\u00f8mmelseshyppighet. Planomr\u00e5dets utforming med store \u00e5pne arealer og jevnt fall mot Solheimsvatnet tilsier at regnskyllhyppighet kan benyttes som gjentaksintervall. Sentrumsomr\u00e5dene p\u00e5 Mindemyren kan defineres som \u00e5pne byomr\u00e5der, og dimensjonerende regnskyllhyppighet er da minimum 20 \u00e5r, ref. /4/. Arealene er i dag i stor grad asfaltert, og det er kort vei fra toppen av nedb\u00f8rsfeltet til utl\u00f8p i Solheimsvatnet. Vi velger derfor korteste konsentrasjonstid p\u00e5 3 minutter. I beregningene benytter vi IVF-kurve for Bergen Florida. Verdiene fra denne har noe h\u00f8yere usikkerhet enn IVF-kurve for Bergen Sandsli, men stasjonen er n\u00e6rmere Solheimsvatnet i luftlinje og gir sannsynligvis et mer korrekt bilde p\u00e5 nedb\u00f8rsituasjonen i omr\u00e5det. En evt. korreksjon av verdier fra Sandsli m\u00e5lestasjon iht. ref. /4/ gir nedb\u00f8rsmengder i samme st\u00f8rrelsesorden. Klimafaktor settes iht. klimaprofil for Hordaland, ref. /5/. Vi beregner for varigheter under 1 time med gjentaksintervall 20 \u00e5r, og setter derfor klimafaktor til 1,4, iht. Tabell 1. 12/18 Tabell 1 Anbefalt klimafaktor, hentet fra ref. /5/. Tabell 2 viser estimert arealfordeling p\u00e5 delomr\u00e5dene f\u00f8r og etter tiltak og gir et grunnlag for videre beregning av fordr\u00f8yingsbehov. Arealfordelingen er et grovt estimat basert p\u00e5 landskapsplaner og illustrasjonsplaner som foreligger ved n\u00e5v\u00e6rende tidspunkt. For ny bebyggelse p\u00e5 S17 er det tatt utgangspunkt i at ca. 40% av takarealet settes av til gr\u00f8nne tak. Tabell 2 Arealfordeling delfelt. Avrennings- Eksisterende Fremtidig Prosentandel koeffisient areal [m2] areal [m2] fremtidig areal Tette flater 0,9 16000 10200 64 % Gr\u00f8nne tak (sedum) 0,6 0 800 5% S16 Permeable gressflater 0,4 0 5000 31 % Sum - 16000 16000 100 % Tette flater 0,9 7650 4300 56 % Gr\u00f8nne tak (sedum) 0,6 0 700 9% S17 Permeable gressflater 0,4 0 2650 35 % Sum - 7650 7650 100 % Tette flater 0,9 3050 2050 67 % Gr\u00f8nne tak (sedum) 0,6 0 0 0% T10 + P1b Permeable gressflater 0,4 0 1000 33 % Sum - 3050 3050 100 % Tette flater 0,9 500 1250 50 % P1a s\u00f8r for Gr\u00f8nne tak (sedum) 0,6 0 0 0% S16 Permeable gressflater 0,4 2500 1250 50 % Sum - 3000 2500 100 % Tabell 3 viser beregnet vannf\u00f8ring ut av delfeltene basert p\u00e5 arealfordeling gitt i Tabell 2 og estimert arealbehov for fordr\u00f8ying. Form\u00e5let med beregningen er \u00e5 gi et estimat p\u00e5 hvor stort areal som m\u00e5 settes av til fordr\u00f8ying. Merk at evt. endringer i arealfordeling under detaljprosjektering vil gi f\u00f8lger for n\u00f8dvendig fordr\u00f8yingsvolum. Det er ikke gjennomf\u00f8rt beregninger av avrenning fra parkomr\u00e5dene n\u00e6rmest vannkanten rundt Solheimsvatnet, da det ikke er planlagt st\u00f8rre endringer i disse omr\u00e5dene utenom oppgradering av eksisterende turvei. Det gr\u00f8nne beltet er ogs\u00e5 s\u00e5 smalt og n\u00e6rt vannflaten at det ikke vil v\u00e6re hensiktsmessig \u00e5 etablere egne fordr\u00f8yningsl\u00f8sninger der. Fordr\u00f8yingsvolumet er beregnet ved hjelp av metode for konstant utl\u00f8p iht. VA milj\u00f8blad nr. 69, ref. /7/. Maksimum utslipp fra fordr\u00f8yingsvolumet er satt til eksisterende vannf\u00f8ring ut av felt. 13/18 N\u00f8dvendig areal for regnbed er beregnet iht. metode i VA milj\u00f8blad nr. 106, ref. /8/. Hydraulisk konduktivitet er valgt som for grov sand. Det er imidlertid stor usikkerhet knyttet til denne, og det m\u00e5 gjennomf\u00f8res test av infiltrasjonskapasitet i grunnen f\u00f8r n\u00f8dvendig st\u00f8rrelse p\u00e5 regnbedet kan bestemmes. Vanndybde er satt til 0,2 m fordi det iht. TEK17 ved denne dybden ikke er behov for sikring rundt vannet. Sikring ved st\u00f8rre dybder kan for eksempel l\u00f8ses ved inngjerding, gradert dybde eller beplanting som hindrer tilkomst. Tabell 3 Vannf\u00f8ring ut av felt og arealbehov fordr\u00f8ying. Vannf\u00f8ring ut av felt (Q) [l/s] N\u00f8dvendig areal til N\u00f8dvendig areal for N\u00f8dvendig fordr\u00f8yning ved regnbed ved fordr\u00f8yningsvolum Fremtidig med vanndybde 0,2 m vanndybde 0,2 m Eksisterende [m3] klimafaktor = 1,4 [m2] [m2] S16 556 630 43,3 216,5 133 S17 266 289 18,5 92,5 55 T10 + P1b 106 121 8,5 42,5 26 P1a s\u00f8r for S16 40 72 13,3 66,5 33 Det planlegges gjen\u00e5pning av bekk over T10. I forbindelse med bybaneutbyggingen legges det en ny DN1400 overvannsledning p\u00e5 en slik dybde at det lar seg gj\u00f8re \u00e5 grave den opp for \u00e5 i stedet etablere \u00e5pen vannvei. Overvannsr\u00f8ret er registrert i Bergenskart med kote bunn mellom 17,1- 16,4 over T10. Etablering av bekk m\u00e5 derfor skje p\u00e5 tilsvarende koteh\u00f8yder for \u00e5 unng\u00e5 motfall. Beregninger i VA-rammeplan til detaljreguleringsplan for bybanen gir at avrenning fra oppstr\u00f8ms felt som renner av til bekken er 3,15 m3/s ved 200-\u00e5rs nedb\u00f8r og klimafaktor 1,5. Det er for tiden p\u00e5g\u00e5ende planer om \u00e5 lede oppstr\u00f8ms overvann i flomsituasjon fra L\u00f8vstakken-siden i retning Solheimsviken i stedet for Solheimsvatnet ved hjelp av overl\u00f8p. Dette gj\u00f8r at tidligere beregnede vannmengder til bekk gjennom T10 i flomsituasjon sannsynligvis vil endres. I normale nedb\u00f8rsituasjoner vil vannet ledes til Solheimsvatnet som i dagens situasjon. Dimensjonerende vannmengder til bekke\u00e5pning m\u00e5 derfor unders\u00f8kes i detaljprosjekteringen. Plassbehov for bekken vil avhenge av dimensjonerende vannmengder, tverrsnitt, fall og kledningsmateriale. Tabell 4 viser forel\u00f8pige beregnede dimensjoner p\u00e5 bekken for ulike kledningsmaterialer og bredder, gitt vannf\u00f8ring p\u00e5 Q=4,2 m3/s som er beregnet kapasitet til DN1400 overvannsledning som er der i dag. Beregningen er utf\u00f8rt vha. Mannings formel for en kanal med helning 5\u2030 og sidehelning 45\u00b0, der b1, b2 og H er hhv. bredde i bunn, bredde i topp og vanndybde. Det er iht. byggteknisk forskrift (TEK17) krav til sikring av damanlegg dersom vanndybden overstiger 20 cm. Sikring kan for eksempel l\u00f8ses ved inngjerding, gradert dybde eller beplanting som hindrer tilkomst. Tabell 4 Beregnede dimensjoner p\u00e5 bekk for ulike kledningsmaterialer og bredder. Ujevn steinkledning / Steinsetting Betongkledning jord med lett vegetasjon (jevnt underlag) M = 25 M = 45 M = 60 H = 1,34 m H = 1,01 m H = 0,84 m b1 = 1,0 m b 2 = 3,68 m b 2 = 3,02 m b 2 = 2,68 m H = 1,18 m H = 0,87 m H = 0,71 m b1 = 1,5 m b 2 = 3,86 m b 2 = 3,24 m b 2 = 2,92 m 5.3.3 L\u00f8sninger for overvannsh\u00e5ndtering Vedlagt tegning VA002 viser foresl\u00e5tt plassering og areal av l\u00f8sninger for overvannsh\u00e5ndtering. Felles for alle omr\u00e5dene er at det legges til grunn \u00e5pne l\u00f8sninger med fordr\u00f8yingsarealer i form av 14/18 regnbed eller nedsenkede arealer som kan oversv\u00f8mmes ved st\u00f8rre nedb\u00f8rshendelser. \u00c5pne l\u00f8sninger betyr i denne sammenheng at overvannet ledes p\u00e5 overflaten, og ikke ledes under bakken vha. sluk. Terrenget rundt m\u00e5 formes slik at overflatevannet fra planomr\u00e5det ledes via \u00e5pne vannveier til fordr\u00f8yingsarealene. I detaljprosjektering skal det utarbeides fallplan som viser avrenningsretning og at fordr\u00f8yingsarealene oppfyller tiltenkt funksjon. Regnbed m\u00e5 anlegges med infiltrerende masser med hydraulisk kapasitet tilpasset arealet og fordr\u00f8yingsbehovet. L\u00f8sninger for fordr\u00f8ying kan evt. deles opp i flere mindre arealer p\u00e5 eiendommene dersom det oppn\u00e5r samme resultat. Takvann skal ogs\u00e5 h\u00e5ndteres i \u00e5pne l\u00f8sninger der det lar seg gj\u00f8re. Alle fordr\u00f8yingsarealer skal ha overl\u00f8p til Solheimsvatnet. Overl\u00f8pets utforming og om det skal ligge \u00e5pent eller under bakken avklares i senere faser og vil blant annet avhenge av l\u00f8sning for planlagt tursti rundt Solheimsvatnet. Et avgrenset uteomr\u00e5der ved S16 planlegges p\u00e5 kote 17,2, som er lavere enn vannstand i Solheimsvatnet. Etablering av overvannsh\u00e5ndtering med overl\u00f8p p\u00e5 selvfall til Solheimsvatnet er derfor ikke mulig. For dette arealet m\u00e5 overvann samles til regnbed eller andre \u00e5pne overvannsl\u00f8sninger, deretter pumpes overl\u00f8pet til tilstrekkelig h\u00f8yde for \u00e5 kunne ha utl\u00f8p til Solheimsvatnet. Dette kan eksempelvis etableres med drensledning fra regnbed til pumpekum. Endelig l\u00f8sning m\u00e5 avklares i detaljprosjektering. I parkomr\u00e5det s\u00f8r for S16 m\u00e5 fordr\u00f8yingsl\u00f8sning for overl\u00f8p fra vegdrenering som beskrevet i kapittel 4.3 ivaretas. Det inneb\u00e6rer et nedsenket areal med kapasitet p\u00e5 omtrent 40 m3. Mindre justeringer i utformingen er mulig, men volum og funksjon skal ivaretas. Overvann som renner fra planomr\u00e5det til Solheimsvatnet har for det meste opphav i gr\u00f8ntomr\u00e5der, gangarealer og takvann. Dette er omr\u00e5der som regnes som \u00abrene\u00bb, uten behov for rensing. Ca. 0,26 ha av planomr\u00e5det er gatetun/veg/fortau med noe biltrafikk og HC-parkering. Trafikkbelastningen og forurensingspotensialet er vurdert til \u00e5 v\u00e6re s\u00e5 lav at det ikke vil v\u00e6re behov for ytterligere rensing utover opphold i regnbed, da regnbed i seg selv vil ha en rensende effekt. For \u00e5 unng\u00e5 avrenning av saltholdig smeltevann skal det legges forbud mot salting av veg- og torgarealer i planomr\u00e5det. Et alternativ for \u00e5 begrense salt avrenning er todelt system for sommer/vinter, der salt smeltevann ledes direkte til kulverten under kanalen. Det er imidlertid en l\u00f8sning som krever oppf\u00f8lging av driftspersonell og det er vurdert at denne l\u00f8sningen er lite hensiktsmessig for omr\u00e5det. Bekk over T10 planlegges \u00e5pnet p\u00e5 \u00f8stsiden av T10 og gjennom parkomr\u00e5det. Det vil v\u00e6re behov for biltrafikk over T10, blant annet i forbindelse med brannutrykning. En \u00e5pning av bekken lenger oppstr\u00f8ms vil da medf\u00f8re behov for brokonstruksjon over bekken, som er vurdert \u00e5 v\u00e6re lite kostnadseffektivt. Dimensjonering av bekken gj\u00f8res i senere faser, etter valg av kledningsmateriale og endelig l\u00f8sning i oppstr\u00f8ms nedb\u00f8rsfelt. Det er planlagt vareleveringslomme til flerbruksbygget langs Kanalveien. Planlagt plassering medf\u00f8rer konflikt med et regnbed og infiltrasjonssandfang med to tilh\u00f8rende hjelpesluk etablert i forbindelse med bybaneutbygging, og vil kreve mindre justeringer. Infiltrasjonssandfang skal ikke flyttes. Lokk m\u00e5 endres s\u00e5 sandfanget kan st\u00e5 i kj\u00f8reareal. Tilh\u00f8rende hjelpesluk kan flyttes med endring av lokk og tilpasses nye lavpunkt ved vareleveringen ved behov. Dagens avkj\u00f8rsel til postterminalen fjernes for \u00e5 redusere trafikkareal p\u00e5 S16, og gr\u00f8ntrabatt etableres ved dagens avkj\u00f8rsel. I denne gr\u00f8ntrabatten etableres nytt nedsenket regnbed-volum med tilh\u00f8rende sluk for veivann, som vil kompensere for regnbed fjernet ved vareleveringen. Vestland fylkeskommune er eier av veiareal og regnbed. Plassering av selve vareleveringslommen er avklart, men hvordan sandfang/hjelpesluk/regnbed justeres m\u00e5 avklares i detaljprosjektering. 15/18 5.4 Flom Flerbruksbygg p\u00e5 S16 er planlagt med underetasje OK gulv +16 m, som er 2 m under flomvannstand i Solheimsvatnet. 1. etasje i bygget er planlagt p\u00e5 kote +20 m. Iht. veiledning til TEK17 \u00a7 7-2 havner flerbruksbygget i sikkerhetsklasse F2 og skal dermed sikres mot 200-\u00e5rs flom. Utvendig n\u00f8dutgang fra kjeller m\u00e5 legges med flombarriere p\u00e5 en slik h\u00f8yde at det ikke er fare for vanninntrenging ved flomhendelser. Som nevnt i kapittel 4.4 er flomvannstand i Solheimsvatnet satt til kt. 18,04. Usikkerheter i beregninger for flomvannstanden omtales ikke i Infrastrukturplan Mindebyen (Sweco) eller VA- rammeplan for Mindemyren (Norconsult). Det m\u00e5 legges til grunn en sikkerhetsmargin, og n\u00f8dvendig h\u00f8yde p\u00e5 flomsikring er derfor satt til minimum kote 18,3. K onstruksjoner som havner under denne koten, m\u00e5 sikres for flomvannstand. Flerbrukshallen har kote under dette, og m\u00e5 derfor sikres mot vanntrykk og oppdrift, og n\u00f8dutgang ved S16 m\u00e5 ha terrengbarriere p\u00e5 minst kt. 18.3. I illustrasjonsplan foresl\u00e5s dette som en gjennomg\u00e5ende forh\u00f8yning av terrenget mot Solheimsvatnet og kanalen. N\u00f8dvendig sikring av terrengbarriere, som for eksempel spunting i terrengkonstruksjoner mot vanntrykk m\u00e5 hensyntas i videre prosjektering. Det er i detaljreguleringsplanen for bybanen fastsatt hensynssone for flom ved utl\u00f8pet fra Solheimsvatnet. Hensynssonen beholdes uten endring i denne planen. 16/18 6. SAMSVAR MED KRAV I INFRASTRUKTURPLAN Iht. til infrastrukturplanen skal Mindebyen \u00abha en overvannsh\u00e5ndtering som gir bedre levevilk\u00e5r, et b\u00e6rekraftig og robust urbant samfunn og en frisk natur\u00bb. Tabell 5 oppsummerer krav og anbefalinger til overvannsh\u00e5ndtering som er stilt i infrastrukturplanen, og hvordan disse er fulgt opp i denne VA-rammeplanen. Tabell 5 Samsvar med krav i infrastrukturplan. Krav og anbefalinger i Samsvar med krav infrastrukturplanen SKAL-krav Beskrivelse og tegninger for foresl\u00e5tt Det skal utarbeides plan for overvannsh\u00e5ndtering er utarbeidet i denne overvannsh\u00e5ndtering. VA-rammeplanen. VA-rammeplanen beskriver kun \u00e5pne, Overvann skal i st\u00f8rst mulig grad benyttes til naturbaserte l\u00f8sninger. \u00c5pen naturbasert overvannsh\u00e5ndtering. overvannsh\u00e5ndtering er sikret i bestemmelser. Det er foresl\u00e5tt forbud mot salting av Vann til vegeterte infiltrasjonssoner og kanal vegarealer i planomr\u00e5det, slik at det ikke vil skal v\u00e6re fritt for salt. v\u00e6re n\u00f8dvendig med todelt system. Omr\u00e5der som kan ha overflateavrenning til Planomr\u00e5det tilst\u00f8ter Solheimsvatnet og har kanalen, skal ha det. naturlig avrenning dit. Dimensjonering i VA-rammeplanen er gjort i henhold til Bergen kommunes retningslinjer \u00c5pen overvannsh\u00e5ndtering skal prosjekteres. for overvannsh\u00e5ndtering. Aktuelle veiledere er listet opp under referanser. Det er gjort vurderinger av overvannskvalitet Kanalen skal ha god vannkvalitet. og behov for rensing f\u00f8r utslipp. Kanalen skal utformes som biotop for Ikke aktuelt i denne plan. laksefisk. B\u00d8R-KRAV Det er i reguleringsplanen utarbeidet \u00c5pen overvannsh\u00e5ndtering b\u00f8r v\u00e6re visuelt landskapsplan som ivaretar vurdering av attraktiv og bidra til biologisk mangfold. visuelle kvaliteter. ANBEFALINGER Det anbefales \u00e5 vurdere skj\u00f8tsel av Det er gjort vurderinger av skj\u00f8tsel i overvannsanlegg i forbindelse med forbindelse med en evt. todelt l\u00f8sning for reguleringsplanarbeidet. sommer/vinter-avrenning. Det anbefales \u00e5 f\u00f8lge rapporten Vurderinger i rapporten er hensyntatt i \u00abOvervannsplanlegging S-omr\u00e5der\u00bb. planlegging. 17/18 7. REFERANSER /1/ Bergen kommune (2021) Infrastrukturplan. (https://www.bergen.kommune.no/hvaskjer/tema/mindemyren/planer/infrastrukturplan) /2/ Bergen kommune (2019) Hovedplan for vannforsyning 2019-2028 (https://www.bergen.kommune.no/innbyggerhjelpen/planer-bygg-og- eiendom/planer/temaplan/hovedplaner-for-vannforsyning-og-avlop-slik-vil-vi-sikre-rent- vann-til-folk-og-fjord). /3/ NVE (2017) Aktsomhetskart for flom. (https://temakart.nve.no/tema/flomaktsomhet) /4/ Bergen kommune (2005) Retningslinjer for overvannsh\u00e5ndtering i Bergen kommune. /5/ Norsk klimaservicesenter (2021) Klimaprofil Hordaland. (https://klimaservicesenter.no/kss/klimaprofiler/hordaland) /6/ Norsk vann (2012) Veiledning i dimensjonering og utforming av VA-transportsystem. (Norsk vann rapport 193|2012) /7/ VA milj\u00f8 blad (2015) Overvannsdammer. Beregning av volum. (VA milj\u00f8 blad nr. 69) /8/ VA milj\u00f8 blad (2013) Regnbed, renner og nedsivingsarealer. (VA milj\u00f8 blad nr. 106) 8. VEDLEGG Vedlegg 1: VA001 Eksisterende VA Vedlegg 2: VA002 Planlagt VA Vedlegg 3: VA003 Nedb\u00f8rsfelt Vedlegg 4: K-BER-001 Beregning vannforbruk Vedlegg 5: K-BER-002 Beregninger overvann Vedlegg 6: K-BER-003 Beregning bekk 18/18 "
}