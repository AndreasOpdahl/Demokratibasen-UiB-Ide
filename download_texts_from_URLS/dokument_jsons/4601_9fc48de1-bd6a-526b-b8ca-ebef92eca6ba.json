{
  "dokument_id": "9fc48de1-bd6a-526b-b8ca-ebef92eca6ba",
  "doc_type": "case_attachment",
  "kommune": 4601,
  "tittel": "Notat Hensyn til tr\u00e6r og avb\u00f8tende tiltak i prosjektet Eik\u00e5sen 1 datert 25.01.2022",
  "url": "https://bergen.kommune.no/politikere-utvalg/api/fil/bk360/10937817/Notat-Hensyn-til-traer-og-avbotende-tiltak-i-prosjektet-Eikasen-1-datert-25-01-2022",
  "tekst": "Notat: Hensyn til tr\u00e6r og avb\u00f8tende tiltak i prosjektet Eik\u00e5sen 1, Paradis. 25.01.2022 Selvaag utleiebolig AS driver utleieprosjektet Paradisbuen Utleiebolig AS p\u00e5 adressen Eik\u00e5sen 1, Paradis, Bergen. Erfaringer fra avb\u00f8tende tiltak i prosjektet er formidlet i samtale med eiendomsforvalter Maren Kartveit. Prosjektet i Eik\u00e5sen 1 har tatt hensyn til flere tr\u00e6r under bygging og ogs\u00e5 n\u00e5 under driftsfase. For to av tr\u00e6rne har byggetiltakene kommet s\u00e5 n\u00e6r innp\u00e5 at situasjonen er sammenliknbar med planen for Sandbrekkeveien Bosenter. Dette notatet s er skrevet med hensyn til situasjonen for Eiketreet til h\u00f8yre og \u00f8verst i bildet. Dette treet er sammenliknbart med treet som blir hensyntatt i utkast til reguleringsplan ID: 64070000. Tiltak i rotsonen av treet og avb\u00f8tende tiltak etter utbyggingen er planlagt og til dels gjennomf\u00f8rt av sertifisert arborist. Under byggingen har man avdekket og kappet r\u00f8tter langs en omkrets som er omkring den samme som planlagt i Sandbrekkeveien bos. \u2013 ca. 5m. n\u00e5r det gjelder det store Eiketreet er det foretatt sprengning ogs\u00e5 langs en sektor p\u00e5 omkring 200 \u2013 250 grader av omkretsen. Naturlig vann- og n\u00e6ringstilgang fra situasjonen f\u00f8re inngrepet er derfor brutt. Som kompenserende tiltak er det p\u00e5f\u00f8rt jord p\u00e5 sektor mot lekeplassen, vest, (se bilde) for at r\u00f8tter skal utvikle seg i denne retningen og kompensere for inngrepet i andre retninger. Vanntilf\u00f8rsel er gjennom to sesonger sikret ved svetteslange med tilf\u00f8rsel fra teknisk rom i n\u00e6rmeste bygg. Det er benyttet standard svetteslange for hage og park. Det det er ikke etablert noen form for automatisk styring av vannet. Vanntilf\u00f8rselen blir \u00e5pnet om v\u00e5ren og stengt om h\u00f8sten. Kartveit opplyser at treet tilsynelatende ser ut til \u00e5 klare seg godt, ogs\u00e5 gjennom siste sommersesong som var t\u00f8rr sammenliknet med normale somre i landsdelen. Bilde 1 Bildet viser to tr\u00e6r som har kunstig vanning. Treet til h\u00f8yre blir beskrevet i dette notatet. "
}