{
  "dokument_id": "39631013-0d39-53af-bc90-3f53e417082a",
  "doc_type": "case_attachment",
  "kommune": 4601,
  "tittel": "Fagnotat datert 05.01.2024",
  "url": "https://bergen.kommune.no/politikere-utvalg/api/fil/bk360/10816079/Fagnotat-datert-05-01-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/17709-3 (Arbeidssted) Saksbehandler: Runar Sagstad Haugen Dato: 05.01.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 186/1/0/0. Sj\u00f8veien. S\u00f8knad om oppf\u00f8ring av tomannsbolig. Norgeshus AS v/ Marianne Laanke Losen p\u00e5 vegne av Aarvik Hvem klager? Eiendomsutvikling i klage datert 04.12.2023. Tiltaket Oppf\u00f8ring av ny tomannsbolig og carporter. Totalt 408m2 BRA. Det gis avslag med hjemmel i reguleringsplanens \u00a7 5 (arealform\u00e5l parkeringsplass), jf. pbl \u00a7 12-4. Avslaget hjemles ogs\u00e5 i KPA2018 \u00a7 Vedtaket 26.5.1 om at det ikke tillates vesentlig nybygging og pbl \u00a7 29-2 (visuelle kvaliteter). Det innvilges ikke dispensasjon fra reguleringsplanen \u00a7 5 \u00abparkeringsplass\u00bb jf. pbl \u00a7 19-2. Eiendommen omfattes av reguleringsplanen id. 7140000 \u00c5sane. Gnr 186 bnr 1081 m.fl., \u00c5stveitv\u00e5gen Tertneslendinga, fra1989. Eiendommen er Planstatus regulert til parkering for Sm\u00e5b\u00e5thavn (S1). I KPA2018 er eiendommen vist som Bebyggelse og anlegg \u2013 \u00d8vrig byggesone. Omr\u00e5det som er regulert til S1 trafikkomr\u00e5de er i dag ikke lenger aktuelt til form\u00e5let, og det er bygget eneboliger innenfor omr\u00e5der allerede. Klagegrunner Visuelle kvaliteter er tilstrekkelig gode. Kommunen burde informert om utfordringer ved tiltaket p\u00e5 et tidligere tidspunkt. Det m\u00e5 oms\u00f8kes og innvilges dispensasjon fra KPA \u00a7 26.5.1 \u00abvesentlig nybygging\u00bb. Vestland fylkeskommune har i uttale 10.11.2023 bedt kommunen stille krav om utbedring av krysset til Tertnesveien i Behov for ytterligere forbindelse med utbyggingen, og at det skrives en gjennomf\u00f8ringsavtale saksbehandling ved (privat avtale) med fylkeskommunen om dette. Vestland fylkeskommune eventuell omgj\u00f8ring har i uttale datert 20.11.2023 informert kommunen om at de m\u00e5 utf\u00f8re en befaring for \u00e5 unders\u00f8ke for eventuelle kulturminner. De ber om at det ikke gis tillatelse f\u00f8r en slik endelig uttale foreligger. Anbefalt vedtak Vedtaket datert 17.11.2023 opprettholdes. Klagen tas ikke til f\u00f8lge. Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Omr\u00e5det ligger innenfor Trafikkomr\u00e5de S1 \u00abparkeringsplass for sm\u00e5b\u00e5thavnen\u00bb. I reguleringsplanen \u00a7 2 foreligger det bestemmelser for \u00abbyggeomr\u00e5der for boliger\u00bb. I og med at omr\u00e5det ikke ligger innenfor \u00abbyggeomr\u00e5de for bolig\u00bb krever ikke tiltaket dispensasjon fra bestemmelsene \u00a7 2. Det er allikevel hensiktsmessig \u00e5 se til disse, da det neppe er hensikten at boliger som f\u00e5r dispensasjon fra trafikkomr\u00e5de skal kunne bygges utover disse bestemmelsene: \u00aba) De regulerte boligarealene skal nyttes til eneboligbebyggelse. I felt B 6 kan det oppf\u00f8res en vertikaldelt tomannsbolig. Plassering av hus skal i prinsippet skje som vist p\u00e5 reguleringsplanen. b) Frittliggende bolighus skal oppf\u00f8res i 1 etasje. Underetasje kan, der terrenget etter bygningsr\u00e5dets skj\u00f8nn ligger til rette for det, innredes til beboelse innenfor rammen av bestemmelsene i byggeforskriftene. c) For hver enkelt bolig skal det avsettes plass for en garasje og en oppstillingsplass for gjesteparkering. d) Boligens grunnflate inklusive garasje m\u00e5 ikke overstige 25 % av tomtens areal. e) Bygningene skal ha saltak eller valmtak. Takvinkel skal ikke overstige 38 grader.\u00bb Det oms\u00f8kte ville v\u00e6rt i strid med bokstav a), b) og c) i disse bestemmelsene. Men som nevnt s\u00e5 vil ikke tiltaket formelt kreve dispensasjon fra disse bestemmelsene, men det b\u00f8r v\u00e6re et moment i dispensasjonsvurdering fra \u00abparkeringsplass for sm\u00e5b\u00e5thavn\u00bb. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 186 bruksnummer 1340 og bruksnummer 189. Merknaden fra bruksnummer 1340 (Helge M\u00f8nnich) g\u00e5r i hovedsak p\u00e5 at ingen bygg eller grenseopptrekk m\u00e5 komme i konflikt med tomt 186/1340. Merknaden fra bruksnummer 189, Sj\u00f8veien 26 (Lyder Hiis Bergh) g\u00e5r i hovedsak p\u00e5 at vei/ tilkomst allerede er overbelastet, og at bygging av ytterligere 4 nye boliger vil medf\u00f8re en formidabel trafikk\u00f8kning. Uttale fra Vestland fylkeskommune datert 10.11.2023: Fylkeskommunen p\u00e5peker at krysset/avkj\u00f8rselen til fylkesveien ikke er opparbeidet iht. reguleringsplanen. Planen er allikevel gammel, og det fremst\u00e5r ikke som hensiktsmessig \u00e5 opparbeide krysset slik planen viser. Det er allikevel knyttet trafikale utfordringer til krysset, og den \u00f8kte bruken de oms\u00f8kte 4 boenheten medf\u00f8rer danner grunnlag for \u00e5 p\u00e5legge utbedring av krysset. Ved en eventuell tillatelse ber fylkeskommunen om at det stilles krav om at det inng\u00e5s en gjennomf\u00f8ringsavtale med fylkeskommunen for \u00e5 utbedre krysset og fortau til fylkesveien. 2. Om klagen Klager viser til at reguleringsplanen er fra 1989 og er utdatert i dag ang\u00e5ende reguleringen til parkering for sm\u00e5b\u00e5thavn. Kommunen har ogs\u00e5 selv antydet dette i vedtak for blant annet Saksnummer KLAGE-2023/17709 Side 2 av 6 enebolig som fikk tillatelse i 2020 for Sj\u00f8veien 25. Klager viser til at det er gitt tillatelse til enebolig p\u00e5 Sj\u00f8veien 23 A og 33 i nyere tid. Sj\u00f8veien 25 har heller ikke sal- eller valmtak. Klager stiller sp\u00f8rsm\u00e5l til hvorfor trafikksituasjonen ved Tertneskrysset ikke ble tatt opp under forh\u00e5ndskonferansen. Videre at dette ikke har v\u00e6rt et tema for de ovenfor nevnte eneboliger. Klager viser ogs\u00e5 til at det i en annen saken ble gitt tillatelse til 6 nye eneboliger (eiendom 186/1344, i sak: 186/1344), som vel og merke gjaldt en annen avkj\u00f8rsel. 3. Vurdering av klagen Dispensasjon fra trafikkform\u00e5let S1: Fagetaten er enig i at det ikke fremst\u00e5r som sannsynlig at omr\u00e5det bygges ut til trafikkomr\u00e5de slik som reguleringsplanen viser (regulering fra 1989). Blant annet er det bygget enkelte eneboliger p\u00e5 omr\u00e5det allerede, som gj\u00f8r det ytterliggere mindre sannsynlig, noe ogs\u00e5 klager viser til. Dersom en f\u00f8rst slipper til bygging av boliger i omr\u00e5det S1, er det derimot n\u00e6rliggende \u00e5 se til bestemmelsene i \u00a7 2 om boliger som momenter i dispensasjonsvurderingen. Bokstav a) her legger opp til eneboligbebyggelse (med unntak av et felt oppe ved Tertnesveien). Og eksemplene klager viser til som har f\u00e5tt tillatelser gjelder ogs\u00e5 eneboligbebyggelse, ikke flermannsboliger. Det oms\u00f8kte tiltaket i denne saken gjelder en tomannsbolig, og i tillegg har tiltakshaver s\u00f8kt om en tomannsbolig like ovenfor som m\u00e5 sees i en sammenheng (se sak KLAGE-2023/18085 som sendes samtidig og b\u00f8r behandles samlet). Eiendommen 186/1344, som fikk tillatelse til 6 eneboliger De 6 eneboligene som fikk tillatelse her, fikk det i vedtak datert 06.05.2021. I denne saken kom det ikke en uttale fra Vestland fylkeskommune i forhold til avkj\u00f8rselen. Det er ogs\u00e5 to forskjellige avkj\u00f8rsler og planer med ulike forhold som kan p\u00e5virke trafikksikkerheten og bruken. Den aktuelle avkj\u00f8rselen i den oms\u00f8kte saken som p\u00e5klages her er blant annet ikke bygget iht. til reguleringsplanen. Det som var problematisk i forhold til avkj\u00f8rselen her er at busslommen som brukes til parkering tar sikt, og denne m\u00e5 utbedres for \u00e5 opprettholde sikt ved avkj\u00f8rselen til Tertnesveien. Vestland fylkeskommune ser det i sammenheng med at det s\u00f8kes om en vesentlig \u00f8kt bruk av avkj\u00f8rselen i form av totalt 4 nye boenheter (denne s\u00f8knaden, og s\u00f8knad om 2 boenheter like nedenfor p\u00e5 samme eiendom). Selv om saken klager viser til gjaldt 6 eneboliger s\u00e5 ble det der vurdert at avkj\u00f8rselen var opparbeidet iht. reguleringsplan i den aktuelle saken, og var ansett som tilstrekkelig god. Den aktuelle avkj\u00f8rselen i den er en annen avkj\u00f8rsel som ligger omtrent 170 meter vest. Det aktuelle kravet om at avkj\u00f8rselen m\u00e5 utbedres kommer som f\u00f8lge av at saken har v\u00e6rt p\u00e5 uttale til Vestland fylkeskommune, og de er fagmyndighet p\u00e5 omr\u00e5det. Det har derav ikke v\u00e6rt kjent hvilket krav som kom til \u00e5 stilles til avkj\u00f8rselen under forh\u00e5ndskonferansen. Dette nevnes siden klager viser til at det ikke er nevnt under forh\u00e5ndskonferansen. KPA2018 pkt. 26.5.1. \u00abvesentlig nybygging\u00bb Omr\u00e5det ligger innenfor \u00d8vrig byggesone og omfattes av KPA2018 \u00a7 26.5.1: \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt.\u00bb Saksnummer KLAGE-2023/17709 Side 3 av 6 Dette er ogs\u00e5 en del av avslagshjemmelen i vedtaket. Det er derimot ikke oms\u00f8kt eller behandlet en dispensasjon fra dette kravet, og det m\u00e5 oms\u00f8kes og behandles f\u00f8r en tillatelse kan gis. I vurderingen av \u00abvesentlig nybygging\u00bb m\u00e5 en se tiltaket i sammenheng med s\u00f8knaden like nedenfor, der det s\u00f8kes om tomannsbolig av samme utbygger. Slik at det som bygges er totalt 4 boenheter. Tilsvarende sak ble behandlet av Byr\u00e5det p\u00e5 blant annet eiendommen (gbnr. 21/1689, Fyllingsdalen, som gjaldt utbygging av to tomannsboliger i \u00f8vrig byggesone). Byr\u00e5den viste da til tidligere behandlinger av \u00abvesentlig nybygging\u00bb vurderinger og uttalte at: \u00abSamlet sett er byr\u00e5den av den oppfatning at en tillatelse til denne tomannsboligen medf\u00f8rer \u00abvesentlig nybygging\u00bb i \u00f8vrig byggesone. Denne type utbygging er f\u00f8lgelig i utgangspunktet ikke tillatt.\u00bb Den ovenfor nevnte saken fikk vel og merke dispensasjoner av ulike \u00e5rsaker. Men fagetaten og Byr\u00e5den var av den oppfatning at tiltaket krevde en dispensasjon fra KPA2018 \u00a7 26.5.1. Det vises til Bergen kommune sin veileder \u00abPlankrav i KPA2018\u00bb, i pkt. 2.2.4 er det inntatt en veiledning for hva som skal ansees som \u00abvesentlig nybygging\u00bb. Blant annet angis \u00abvesentlig nybygging\u00bb som: \u00abSamtidig bygging av flere ene- og tomannsboliger\u00bb, og \u00abUtbygging med et omfang som bryter med eksisterende utnytting og bebyggelse\u00bb. Skal en tolke denne veilederen p\u00e5 ordet vil det medf\u00f8re at de to tomannsboligene som oms\u00f8kes samtidig vil v\u00e6re en \u00abvesentlige nybygging\u00bb. Mye av hensikten bak bestemmelsen er \u00e5 styre utbyggingen til steder der en utbygging ikke trenger \u00e5 medf\u00f8re \u00f8kt trafikk, opprettholde bl\u00e5 og gr\u00f8nne arealer m.m. Det er politiske f\u00f8ringer og fagetaten anser at dette ikke b\u00f8r l\u00f8ses via dispensasjoner av fagetaten. Dersom en likevel skal tillate en utbygging i omr\u00e5det er det fagetaten sin oppfatning at det b\u00f8r gj\u00f8res gjennom en reguleringsplan for \u00e5 f\u00e5 til en best mulig utnyttelse av omr\u00e5det, og avklare forhold som f.eks. trafikk, avkj\u00f8rsel, n\u00f8dvendige resterende gr\u00f8ntomr\u00e5der m.m. Fordelene ved en dispensasjon skal i hovedsak begrenses til forhold som ivaretar generelle \u00abareal- og ressursdisponeringshensyn\u00bb jf. Prop. 169 L (2020-2021) pkt. 9.1. En dispensasjon som etter fagetatens vurdering bryter med de politiske \u00f8nsker KPA2018 pkt. 26.5.1 vil ikke ansees som en fordel for areal- og ressursdisponeringshensyn. Fordelene en dispensasjon gir for utbygger, kan vektes, men etter forarbeidene (Prop. 169 L (2020-2021) pkt. 9.1, skal det f\u00f8res en sv\u00e6rt restriktiv praksis med \u00e5 vektlegge disse. Fordelene for samfunnet og det politiske selvstyret ved \u00e5 tillate en tilsidesettelse av hensikten bak KPA2018 pkt. 26.5.1 anses ikke som klart st\u00f8rre enn ulempene. Selv ikke om ulempene skulle blitt ansett som beskjeden vil dette v\u00e6re tilstrekkelig til \u00e5 kunne gi dispensasjon, s\u00e5 lenge fordelene ikke er klart st\u00f8rre jf. SOM-2016-1839. I denne saken ansees en utbygging \u00e5 bryte med politiske f\u00f8ringer som kommer frem gjennom KPA2018, om \u00e5 forhindre en bilbasert utbygging og fortetting i det aktuelle omr\u00e5det. At det tilf\u00f8res nye boliger er i seg selv en generell fordel, men dette er allerede tatt stilling til at slike tilf\u00f8rsler ikke skal skje i st\u00f8rre grad i \u00f8vrig byggesone gjennom KPA2018 \u00a7 26.5.1. Saksnummer KLAGE-2023/17709 Side 4 av 6 Pbl \u00a7 29-2 visuelle kvaliteter \u00abEthvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering\u00bb. Grunnlaget for avslag etter bestemmelsen om visuelle kvaliteter er i stor grad begrunnet med l\u00f8sningen med utvendig trapp og takterrasse, og at en tomannsbolig strider mot str\u00f8kskarakteren p\u00e5 dette stedet. Det finnes boliger i omr\u00e5det med en moderne utforming med flate tak, og fagetaten ser at tiden nok er l\u00f8pt ifra reguleringsplanen p\u00e5 omr\u00e5det hvor den legger opp til bare tak med saltak eller valmtak med takvinkel p\u00e5 inntil 38 grader. Derimot tilsier str\u00f8kskarakteren for omr\u00e5der her at dersom det skal bygges s\u00e5 er det eneboliger omr\u00e5det legger opp til. Videre er det ikke \u00f8nskelig med en takterrasse av et slikt omfang som legges opp til her, vedlagt utsnitt fra plantegningen: Den planlagte takterrassen vil v\u00e6re i strid med str\u00f8kskarakteren i nabolaget, og vil ogs\u00e5 bidra til innsyn p\u00e5 andre eiendommer. Slike terrasser p\u00e5 taket b\u00f8r unng\u00e5s i nabolag der det ikke er utbredt, for \u00e5 blant annet unng\u00e5 u\u00f8nsket innsyn i nabolaget. Der det likevel skal tillates b\u00f8r takterrassen trekkes tilbake fra fasaden, og ikke bygges helt inntil fasadeveggen. I forhold til bygget i seg selv s\u00e5 er utvendige trapper noe som etter fagetatens vurdering bidrar til \u00e5 skape en unaturlig utforming av bygget. Slike l\u00f8sninger med trapper til takterrasse kan og er mulig \u00e5 l\u00f8se innenfor bygningene fasadeliv for \u00e5 skape en mer helhetlig utforming av bygget. 4. Konklusjon Vedtaket datert 17.11.2023 opprettholdes. Klagen tas ikke til f\u00f8lge. Saksnummer KLAGE-2023/17709 Side 5 av 6 Vedlegg: 1. Oversiktskart 2. Oversiktsfoto 3. Situasjonsplan 4. Avslag datert 17.11.2023 5. Klage datert 04.12.2023 6. Uttale Vestland fylkeskommune, vei, datert 10.11.2023 7. Uttale Vestland fylkeskommune, kultur, datert 20.11.2023 8. Uttale fra Bergen Vann datert 13.11.2023 9. Nabomerknader 10. S\u00f8knad 11. Tegninger Saksnummer KLAGE-2023/17709 Side 6 av 6 "
}