{
  "dokument_id": "dcc5a310-74da-5fcd-b1dc-b8ee3b018498",
  "doc_type": "case_presentation",
  "kommune": 5501,
  "tittel": "\u00d8konomirapport februar 2025",
  "url": "https://innsyn.tromso.kommune.no/application/getMoteDokument?dokid=2002038733",
  "tekst": "Arkivsaksnr. 25/06158-1 Saksbehandler Asle Tjeldfl\u00e5t Saksgang M\u00f8tedato Formannskapet 08.04.2025 Kommunestyret 23.04.2025 \u00d8konomirapport februar 2025 Kommunedirekt\u00f8rens innstilling til vedtak: 1. \u00d8konomirapport februar tas til orientering. 2. Endringer i driftsbudsjettet vedtas iht. \u00a7 5-4 Bevilgningsoversikt - drift (1A) og \u00a7 5-4 Bevilgningsoversikt - drift (1B). 3. Troms\u00f8 kommunes trekkrettighet (kassekreditt) for 2025 \u00f8kes fra 600 millioner kroner til 800 millioner kroner i gjeldende hovedbankavtale. Mari Enoksen Hult Thomas Johansen Fung. kommunedirekt\u00f8r \u00d8konomisjef 1 Hva saken gjelder \u00d8konomirapport pr. februar som viser kommunens \u00f8konomiske utvikling, og hva som er forventet resultat ved \u00e5rets slutt m\u00e5lt opp mot kommunestyrets bevilgninger. Saksutredning Den f\u00f8rste \u00f8konomirapporten for Troms\u00f8 kommune i 2025 viser at kommunen ligger an til et positivt driftsresultat p\u00e5 21,3 millioner kroner ved \u00e5rets slutt. Det er iht. handlingsprogram 2025- 2028 budsjettert med et positivt \u00e5rsresultat p\u00e5 108 millioner kroner (netto driftsresultat korrigert for avsetning til og bruk av bundne fond), slik at det dermed n\u00e5 rapporteres et resultat som er 86,7 millioner kroner svakere enn budsjettert. Ved utgangen av mars er det flere faktorer i kommune\u00f8konomien som er usikre, blant annet \u00e5rets skatteinngang og driftsmessige forhold innenfor en del sektorer, som blant annet bymilj\u00f8. Det er derfor noe usikkerhet knyttet til prognosene i denne rapporten, og oppdaterte og sikrere tall vil presenteres i tertialrapport 1 og 2. Innenfor driftsrammene ligger det an til et negativt avvik p\u00e5 80,6 millioner kroner. Dette forutsetter at planlagte innsparingstiltak f\u00e5r effekt p\u00e5 56,4 millioner kroner i 2025. Rapporteringen viser at det fortsatt er store utfordringer med budsjettbalansen innenfor helse og omsorg. \u00d8kte behov knyttet enkeltelever, spesialundervisning og nasjonale lovp\u00e5lagte l\u00e6rernormer gir \u00f8konomiske utfordringer p\u00e5 skolerammen. Innenfor organisasjon, ledelse og styring vil det ikke v\u00e6re mulig gjennomf\u00f8re innsparingstiltak i den st\u00f8rrelsesorden som kommunestyrets budsjettvedtak legger opp til, og i tillegg er det IKT-utgifter som mangler finansiering. Barneverntjenesten er fortsatt i leide lokaler, og husleien der m\u00e5 finansieres i 2025. Videre blir finansutgiftene 9 millioner kroner h\u00f8yere enn budsjettert, som har sammenheng med at renteniv\u00e5et i 2025 blir h\u00f8yere enn lagt til grunn i handlingsprogrammet. Generelle driftsinntekter ligger an til \u00e5 bli 3 millioner kroner h\u00f8yere enn budsjettert. I 2025 er det budsjettert med \u00e5 dekke inn 48,4 millioner kroner av merforbruket p\u00e5 205,1 millioner kroner fra 2024, jf. \u00e5rsregnskap 2024. Videre er det i \u00e5rets budsjett lagt opp til \u00e5 avsette 59,7 millioner kroner til disposisjonsfondet. Denne \u00f8konomirapporten tilsier at det kun er \u00f8konomisk handlingsrom til \u00e5 dekkes inn 21,3 millioner kroner av merforbruket fra 2024, og at det ikke vil settes av noe til disposisjonsfond. Budsjettmidlene vil i stedet m\u00e5tte g\u00e5 til \u00e5 finansiere \u00e5rets driftsutgifter, da driftsniv\u00e5et i \u00e5r er h\u00f8yere enn det som er planlagt i handlingsprogrammet, innenfor de omr\u00e5dene som er omtalt over. Dersom kommunen bare klarer \u00e5 dekke inn 21,3 millioner kroner av tidligere \u00e5rs merforbruk vil det gjenst\u00e5 183,8 millioner kroner ved utgangen av 2025, som da m\u00e5 dekkes inn i 2026 for \u00e5 unng\u00e5 ROBEK. Kommunen skyver med andre ord inndekningen av merforbruk foran seg, og det er derfor en risiko for at ikke alt vil v\u00e6re dekket inn i 2026. Likevel forventes det at flere av innsparingstiltakene som er p\u00e5begynt i 2024 og 2025 f\u00e5r hel\u00e5rseffekt i 2026, og at dette vil ta ned driftsniv\u00e5et i betydelig grad. Planlagte innsparingstiltak har en forventet effekt p\u00e5 150 millioner kroner, men i \u00e5r ligger det an til at effekten blir 56 millioner kroner. Dersom vi hadde hatt full effekt av alle planlagte innsparingstiltak i 2025 ville kommunen kunne dekket inn om lag 115 millioner kroner av merforbruket fra 2024 og det ville da gjenst\u00e5tt 95 millioner kroner \u00e5 dekke inn i 2026. 2 Konklusjon \u00d8konomirapport februar 2025 tas til orientering. Endringer i \u00e5rsbudsjett 2025 vedtas i tr\u00e5d med kommunedirekt\u00f8rens forslag. Budsjettendringer som er angitt for 2026 og videre er kun retningsgivende, og tas med videre i arbeidet med handlingsprogram 2026-2029. Vedtakskompetanse Kommunestyret. Vedlegg \u00d8konomirapport februar 2025. 3 "
}