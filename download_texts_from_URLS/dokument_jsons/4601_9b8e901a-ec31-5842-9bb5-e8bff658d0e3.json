{
  "dokument_id": "9b8e901a-ec31-5842-9bb5-e8bff658d0e3",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 29.10.2024",
  "url": "https://bergen.kommune.no/politikere-utvalg/api/fil/bk360/11353559/Framstilling-Horingssaker-til-forretningsutvalget-29-10-2024",
  "tekst": " Forretningsutvalget Saksframstilling V\u00e5r referanse: 2023/257837-172 Saksbehandler: Anne Marit Myrstad Eriksen H\u00f8ringssaker til forretningsutvalget 29.10.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. Norges vassdrags- og energidirektorat (NVE) har sendt p\u00e5 h\u00f8ring forslag ny 420 kV kraftledning Sauda\u2013Bl\u00e5falli\u2013 Mauranger\u2013Samnanger\u2013\u00d8ygarden 2. H\u00f8ring - NOU 2024:17 Kommersielle og ideelle akt\u00f8rers rolle i fellesskapets velferdstjenester 3. H\u00f8ring av forslag til endringer i privatskolelova (overtredelsesgebyr mv.) 4. H\u00f8ring - Lovfesting av tingrettene og deres faste rettssteder 5. H\u00f8ring \u2013 NOU 2024:19 Ny boligleielov 6. H\u00f8ring - forslag til endringer i Lov om folkehelsearbeid (folkehelseloven) 7. H\u00f8ring av forskrifter under lakse- og innlandsfiskloven Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. Norges vassdrags- og energidirektorat (NVE) har sendt p\u00e5 h\u00f8ring forslag ny 420 kV kraftledning Sauda\u2013Bl\u00e5falli\u2013 Mauranger\u2013Samnanger\u2013\u00d8ygarden Norges vassdrags- og energidirektorat (NVE) har mottatt tre meldinger fra Statnett SF for ny 420 kV kraftledning fra Sauda i Rogaland via Bl\u00e5falli, Mauranger og Samnanger til \u00d8ygarden i Vestland fylke. Meldingene gir en overordnet beskrivelse av Statnetts planer og forslag til hvilke konsekvensutredninger de mener m\u00e5 gjennomf\u00f8res f\u00f8r det kan s\u00f8kes om konsesjon. Tiltaket p\u00e5virker Sauda, Etne, Kvinnherad, Ullensvang, Kvam, Samnanger, Vaksdal, Oster\u00f8y, Alver, Ask\u00f8y og 1 \u00d8ygarden kommuner. 420 kV Sauda\u2013Bl\u00e5falli Tiltaket inneb\u00e6rer en ny om lag 37 km lang 420 kV kraftledning fra Sauda til Bl\u00e5falli og ny transformatorstasjon i Bl\u00e5falli 420 kV Bl\u00e5falli\u2013Mauranger\u2013Samnanger Tiltaket inneb\u00e6rer en ny om lag 90 km lang 420 kV kraftledning fra Bl\u00e5falli via Mauranger til Kvamskogen s\u00f8r for Samnanger og ny transformatorstasjon i Mauranger. 420 kV Samnanger\u2013\u00d8ygarden Tiltaket inneb\u00e6rer en ny om lag 60 til 90 km lang 420 kV kraftledning fra Samnanger til \u00d8ygarden. De tre meldingene sendes p\u00e5 en felles h\u00f8ring. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 16. januar 2025 2. H\u00f8ring - NOU 2024:17 Kommersielle og ideelle akt\u00f8rers rolle i fellesskapets velferdstjenester Digitaliserings- og forvaltningsdepartementet sendte 16.10.24 rapporten NOU 2024:17 Kommersielle og ideelle akt\u00f8rers rolle i fellesskapets velferdstjenester p\u00e5 h\u00f8ring. St\u00f8stad-utvalget ble oppnevnt ved Kongelig resolusjon 12. august 2022 for \u00e5 vurdere hvordan kommersiell drift kan fases ut i ulike skattefinansierte velferdstjenester. Utvalget leverte sin utredning, NOU 2024: 17 den 29. august 2024. Utvalget har i tr\u00e5d med mandatet foresl\u00e5tt tre alternative referansemodeller for sju ulike velferdstjenesteomr\u00e5der: barnevern, barnehager, skoler, asylmottak, arbeidsmarkedstiltak, spesialisthelsetjenester og eldreomsorg. De tre modellene inneb\u00e6rer henholdsvis drift i offentlig egenregi, offentlig og ideell drift, og b\u00e5de offentlig, ideell og kommersiell drift hvor de kommersielle leverand\u00f8rene er strengere og bedre regulert. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 17. januar 2025. 3. H\u00f8ring av forslag til endringer i privatskolelova (overtredelsesgebyr mv.) Kunnskapsdepartementet har sendt p\u00e5 h\u00f8ring forslag til endringer i privatskoleloven (overtredelsesgebyr mv.) den 23. oktober. H\u00f8ringsnotatet inneholder forslag om \u00e5 innf\u00f8re en hjemmel til \u00e5 ilegge overtredelsesgebyr ved brudd p\u00e5 bestemmelser i privatskoleloven, forskriftene til loven eller forutsetningene for skolens godkjenning. I tillegg kommer forslag om \u00e5 fastsette at en privat skole ikke har klagerett p\u00e5 enkeltvedtak om skolebytte, og at departementet (i praksis statsforvalteren) er klageinstans ved klage over kommunale og fylkeskommunale 2 vedtak om skoleskyss. H\u00f8ringsnotatet beskriver bakgrunn for h\u00f8ringen, herunder ansvaret for tilsyn med private skoler, gjeldende reaksjonsformer og opplevd behov for et mer fleksibelt reaksjonssystem. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 31. desember 2024. 4. H\u00f8ring - Lovfesting av tingrettene og deres faste rettssteder Justis- og beredskapsdepartementet har sendt p\u00e5 h\u00f8ring lovfesting av tingrettene og deres faste rettssteder, endringer i reglene om avspilling av opptak i retten og endringer i ELSAM- forskriften og sal\u00e6rforskriften. Departementet foresl\u00e5r at en angivelse av dagens tingretter og deres faste rettssteder inntas i domstolloven, at kompetansen til \u00e5 dele landet inn i rettskretser fortsatt skal ligge hos Kongen, og at endringer i rettskretsene fortsatt skal forelegges for Stortinget. Videre foresl\u00e5r departementet mindre endringer i tvistloven og straffeprosessloven om avspilling av lyd- og bildeopptak fra parts- og vitneforklaringer mv. i ankeinstansen. I tillegg til forslagene i h\u00f8ringsnotatet sender departementet p\u00e5 h\u00f8ring et forslag til endringer i ELSAM-forskriften og sal\u00e6rforskriften. Forslagene inneb\u00e6rer i korte trekk obligatorisk bruk av et digitalt sal\u00e6rskjema for rettsoppnevnte sakkyndige og tolker, en oppdatering av sal\u00e6rforskriftens omtale av sal\u00e6rskjemaet fastsatt av Justis- og beredskapsdepartementet, og strengere krav til sal\u00e6rberettigedes fremleggelse av timelister. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 10. januar 2024 5. H\u00f8ring \u2013 NOU 2024:19 Ny boligleielov Kommunal- og distriktsdepartementet har sendt forslag til ny boligleielov p\u00e5 h\u00f8ring. Husleielovutvalget ble oppnevnt ved kongelig resolusjon 16. juni 2023 for \u00e5 g\u00e5 gjennom husleieloven. I NOU 2024: 19 vurderer utvalget tiltak for \u00e5 styrke leieres botrygghet og ivareta interessene til de ulike akt\u00f8rene i leiemarkedet p\u00e5 en god og samfunnstjenlig m\u00e5te. Utvalget foresl\u00e5r en ny lov om boligleie som stiller krav om at leieboligen skal v\u00e6re et trygt sted \u00e5 bo, hvor leieren kan utfolde seg slik som er normalt i et hjem. Utredningen inneholder forslag som inneb\u00e6rer at utleieren ikke lenger skal kunne ta \u00absom den er\u00bb-forbehold n\u00e5r boligen leies ut, og at leieren skal ha en ufravikelig rett til \u00e5 si opp leieavtalen. Et flertall i utvalget foresl\u00e5r \u00f8kt minstetid for tidsbestemte leieavtaler og en rett for leieren til \u00e5 forlenge visse tidsbestemte leieavtaler. Et flertall i utvalget foresl\u00e5r ogs\u00e5 \u00e5 gi leieren rett til \u00e5 gj\u00f8re flere forandringer i boligen uten utleierens samtykke. Rapporten behandler ogs\u00e5 temaer som reklamasjon, bofellesskap, vedlikehold, beboermedvirkning og leieprisvern. 3 Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 31. januar 2025. 6. H\u00f8ring - forslag til endringer i Lov om folkehelsearbeid (folkehelseloven) Helse- og omsorgsdepartementet har sendt forslag til endringer i folkehelseloven p\u00e5 h\u00f8ring. Forslaget inng\u00e5r som et ledd i oppf\u00f8lgingen av Meld St 15 (2022-2023) Folkehelsemeldinga, Nasjonal strategi for utjamning av sosiale helseforskjellar revisjon av folkehelseloven. Forslaget til revidert folkehelselov inneholder endringer som skal bidra til \u00e5 klargj\u00f8re ansvar, legger bedre til rette for samarbeid, helhet og systematikk, men inneholder ingen vesentlige endringer i grunnleggende ansvar og oppgaver for kommune, stat og virksomheter. Noen av de viktigste endringene i forslaget til revidert folkehelselov er f\u00f8lgende: - Kommunens ansvar for folkehelse, som er spredt flere steder i dagens lov, samles i kapittel 2. - P\u00e5 bakgrunn av koronakommisjonen og utvalgets rapporter tydeliggj\u00f8res beredskapsbestemmelsene - Det systematiske folkehelsearbeidet justeres - Fylkeskommunens oppgaver etter folkehelseprogrammet lovforankres - Hensynet til barns beste, og \u00e5 vurdere situasjonen for den samiske befolkningen l\u00f8ftes frem spesielt - Staten f\u00e5r det samme kravet som kommuner og fylkeskommuner om \u00e5 beskytte, fremme og utjevne helse i befolkningen. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 18. januar 2024 7. H\u00f8ring av forskrifter under lakse- og innlandsfiskloven Milj\u00f8direktoratet har sendt f\u00f8lgende forskrifter og forskriftsendringer ut p\u00e5 h\u00f8ring: \u2022 ny forskrift om delegering og tildeling av oppgaver etter lakse- og innlandsfiskloven \u2022 ny forskrift om fiske etter innlandsfisk og fangst av kreps (innlandsfiskeforskriften) \u2022 ny forskrift om utsetting av fisk, edelkreps og elvemusling for kultiveringsform\u00e5l \u2022 forskriftsendringer i forskrift om etablering og drift av kultiveringsanlegg for fisk og kreps og forskrift om fysiske tiltak i vassdrag Hovedform\u00e5let med forskriftene og forskriftsendringene er \u00e5: \u2022 samle delegeringer og oppgavetildelinger etter lakse- og innlandsfiskloven i \u00e9n forskrift \u2022 forskriftsfeste og klargj\u00f8re ansvarsfordelingen mellom statsforvalteren og fylkeskommunen n\u00e5r det gjelder forvaltningen av innlandsfisk \u2022 sikre at tildeling av oppgaver til fylkeskommunen og kommunen har hjemmel i lov Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. 4 H\u00f8ringsfrist er 24. januar 2025. Forslag til vedtak: 1. Byr\u00e5det avgir eventuelt h\u00f8ringssvar til \u00abNorges vassdrags- og energidirektorat (NVE) har sendt p\u00e5 h\u00f8ring forslag ny 420 kV kraftledning Sauda\u2013Bl\u00e5falli\u2013 Mauranger\u2013Samnanger\u2013 \u00d8ygarden\u00bb p\u00e5 vegne av Bergen kommune. 2. Utvalg for helse og sosial innstiller til bystyret som avgir h\u00f8ringssvar til \u00abH\u00f8ring - NOU 2024:17 Kommersielle og ideelle akt\u00f8rers rolle i fellesskapets velferdstjenester\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring av forslag til endringer i privatskolelova (overtredelsesgebyr mv.)\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring - Lovfesting av tingrettene og deres faste rettssteder\u00bb p\u00e5 vegne av Bergen kommune. 5. Utvalg for helse og sosial innstiller til bystyret som avgir h\u00f8ringssvar til \u00abH\u00f8ring \u2013 NOU 2024:19 Ny boligleielov\u00bb p\u00e5 vegne av Bergen kommune. 6. Byr\u00e5det avgir eventuelt h\u00f8ringssvar til \u00abH\u00f8ring - forslag til endringer i Lov om folkehelsearbeid (folkehelseloven)\u00bb p\u00e5 vegne av Bergen kommune. 7. Byr\u00e5det avgir eventuelt h\u00f8ringssvar til \u00abH\u00f8ring av forskrifter under lakse- og innlandsfiskloven\u00bb p\u00e5 vegne av Bergen kommune. Dato: 25. oktober 2024 \u00d8ivind Hauge St\u00f8le - Fagleder Anne Marit M. Eriksen - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 5 "
}