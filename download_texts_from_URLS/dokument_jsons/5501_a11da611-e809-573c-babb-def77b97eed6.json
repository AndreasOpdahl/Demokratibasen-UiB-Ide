{
  "dokument_id": "a11da611-e809-573c-babb-def77b97eed6",
  "doc_type": "case_presentation",
  "kommune": 5501,
  "tittel": "Svar p\u00e5 anmodning om bosetting av flyktninger i 2024",
  "url": "https://innsyn.tromso.kommune.no/application/getMoteDokument?dokid=2001576486",
  "tekst": "Arkivsaksnr. 24/00429-1 Saksbehandler Magnus Kjeldsberg Saksgang M\u00f8tedato Helse- og velferdsutvalget 24.01.2024 Svar p\u00e5 anmodning om bosetting av flyktninger i 2024 Kommunedirekt\u00f8rens innstilling til vedtak: Troms\u00f8 kommune im\u00f8tekommer ikke IMDi\u2019s anmodning om \u00e5 bosette 690 flyktninger i 2024. Kommunen vedtar \u00e5 bosette 450 flyktninger i 2024, inkl. 12 enslige mindre\u00e5rige. Mari Enoksen Hult Magne Nicolaisen Konst. kommunedirekt\u00f8r Direkt\u00f8r Helse og omsorg 1 Hva saken gjelder Integrerings- og mangfolddirektoratet IMDi har anmodet Troms\u00f8 Kommune om \u00e5 bosette 690 flyktninger i 2024, herav 12 enslige mindre\u00e5rige flyktninger i aldersgruppen 15 til 18 \u00e5r. Vedtaket skal ikke inkludere familiegjenforente eller ha andre forbehold. Anmodningstallene ligger her: Oppmoding om busetting for 2024 | IMDi Saksutredning Bakgrunn I \u00e5rene 2022 og 2023 har Troms\u00f8 Kommune samlet bosatt 878 flyktninger. Og Troms\u00f8 kommune har over mange \u00e5r bosatt et stort antall flyktninger. Gjennom Syria-krisen 2015 \u2013 2017 var antallet bosettinger p\u00e5 over 300 flyktninger, s\u00e5 gikk bosettingene ned til i underkant av 100 pr. \u00e5r. Frem til ukrainakrigen har Troms\u00f8 kommune klart \u00e5 bosette de flyktningene vi har blitt anmodet om, men det har vist seg \u00e5 v\u00e6re sv\u00e6rt vanskelig \u00e5 m\u00f8te de h\u00f8ye ankomsttallene som ukrainakrisen medf\u00f8rer. Likevel har kommunen bosatt flere flyktninger de to siste \u00e5rene enn tidligere. 2016 2017 2018 2019 2020 2021 2022 2023 Anmodning/beslutning om bosetting 195 175 98 90 82 87 550 630 Antall bosatte flyktninger 274 257 91 89 75 99 409 469 Herav enslige mindre\u00e5rige 7 9 1 4 0 1 7 11 Herav familiegjenforente* 75 51 9 9 29 13 6 23 *Familiegjenforente inng\u00e5r ikke i anmodningstall om bosetting I \u00e5rene etter Syria-krisen var det omtrent bare overf\u00f8ringsflyktninger som ble bosatt, dette er flyktninger som fordeles av FN fra de store flyktningeleirene rundt om i verden. Disse kommer direkte til kommunene fra utlandet. Det er fortsatt slike bosettinger til kommunen, men de utgj\u00f8r under 20 % av den totale bosettingen, resten er Ukrainere som f\u00e5r opphold etter reglene for kollektiv beskyttelse. Ukrainere kommer inn til landet gjennom R\u00e5de mottakssenter, hvor de fordeles til mottak over hele landet. Det er UDI som har ansvar for mottakene. Derfra s\u00f8kes ukrainerne ut til kommunene, og bosettes n\u00e5r kommunene er klar til \u00e5 ta imot de. Troms\u00f8 Kommune har per dato 210 ukrainere i mottak som venter p\u00e5 bosetting i kommunen, og venter p\u00e5 17 overf\u00f8ringsflyktninger som er meldt. P\u00e5 grunn av den vanskelige boligsituasjonen, vet vi ikke n\u00e5r vi kan ta imot ukrainerne fra mottakene. Vurdering av ankomstsituasjon og kommunens kapasitet For \u00e5 ta stilling til anmodningen fra IMDi for 2024, er det verdt \u00e5 vurdere risikoen ved \u00e5 legge til rette for en storstilt bosetting i \u00e5ret som kommer. Prognosene, lagt frem av utlendingsforvaltningen i desember 2023, tilsier at behovet for bosetting i 2024 er beregnet til \u00e5 v\u00e6re 37 000 personer. Selv om det er usikkerhet rundt krigens varighet og hvor mange som kommer til Norge, er det ventet at ankomstene vil v\u00e6re store ogs\u00e5 i tida fremover. Antall nye flyktninger som f\u00e5r midlertidig beskyttelse i EU+ har g\u00e5tt jevnt nedover siden april 2022, men siden mai har det v\u00e6rt forholdsvis stabilt niv\u00e5 med mellom 80 000 og 90 000 registrerte nye tillatelser hver m\u00e5ned. Andelen som kommer til Norge har \u00f8kt og l\u00e5 i september p\u00e5 4,7 prosent av alle tillatelsene gitt i EU+. UDI forventer at andelen som velger Norge vil v\u00e6re forholdsvis h\u00f8yt ogs\u00e5 fremover. Den siste tiden har regjerningen iverksatt flere tiltak for \u00e5 h\u00e5ndtere situasjonen med fortsatt h\u00f8ye ankomster av ukrainere. Tiltakene har blant annet som form\u00e5l at antall ankomster g\u00e5r ned til et mer b\u00e6rekraftig niv\u00e5. Det strammes inn, blant annet p\u00e5 anledningen til \u00e5 reise frem og tilbake mellom Ukraina og Norge for personer med kollektiv beskyttelse i Norge. Det er derimot for tidlig \u00e5 se effektene 2 av tiltakene regjerningen har iverksatt, og hvordan tiltakene vil p\u00e5virke ankomsten av flyktninger til Norge. Bosetting av flyktninger i s\u00e5 stort omfang forutsetter at kommunen har boliger og bemanningsressurser til \u00e5 ivareta de som kommer. F\u00f8r vi kan ta imot m\u00e5 vi ha en bolig klar, det skal v\u00e6re tilstrekkelig bemanning og lokaler hos Flyktningtjenesten, Boligkontoret, i Voksenoppl\u00e6ringa og hos NAV. I tillegg skal barn ha plass p\u00e5 skoler og i barnehager, og helsetjenesten skal kunne ivareta de nye innbyggerne. For eksempel har 878 bosettinger over to \u00e5r lagt ytterligere press p\u00e5 fastlegelistene, og skolene opplever at kapasiteten er full samtidig som det er mangel p\u00e5 personal. Skolene ser ogs\u00e5 till\u00f8p til opphoping av levek\u00e5rsutfordringer og at det er liten kapasitet p\u00e5 tilbud til barn med s\u00e6rskilte utfordringer. Et h\u00f8yt antall bosettinger g\u00e5r alts\u00e5 ut over det sentrale tjenestetilbudet til befolkningen og legger ytterligere press p\u00e5 boligmarkedet. Kommunens boligmangel ovenfor vanskeligstilte har over tid f\u00f8rt til at mange bor i midlertidig eller uhensiktsmessig bolig. Stort fokus p\u00e5 boliger til flyktninger kan f\u00f8re til at denne gruppen ytterligere nedprioriteres. Slike utfordringer m\u00e5 vi ta hensyn til n\u00e5r vi vurderer om det er forsvarlig \u00e5 bosette et s\u00e5 h\u00f8yt antall som kommunen er anmodet om. N\u00e5r kommunen skal vurdere anmodningene fra IMDi og politiske signaler fra sentralt hold b\u00f8r vi ogs\u00e5 ha forl\u00f8pet fra Syriakrisen i bakhodet. Den gang ble det gitt signal fra sentrale myndigheter om stort behov for asylmottak og boliger ute i kommunene. Dette f\u00f8rte til store kommunale investeringer over hele landet, og mange av etableringene ble lagt ned etter kort tid ettersom behovet ikke ble s\u00e5 stort som forventet. Et h\u00f8yt bosettingsniv\u00e5 kan alts\u00e5 f\u00e5 betydelige \u00f8konomiske og sosiale konsekvenser for kommunen. Se for\u00f8vrig situasjonsbeskrivelsen fra kommunale enheter i neste kapittel for en detaljert beskrivelse av situasjonen og de utfordringene administrasjonen vurderer. Situasjonsbeskrivelse i kommunale enheter Nedenfor f\u00f8lger en situasjonsbeskrivelse fra kommunale enheter som jobber med, eller blir p\u00e5virket av bosetting av flyktninger. Flyktningtjenesten Per 12.12.23, har Troms\u00f8 kommune bosatt 423 flyktninger av 630 anmodet i 2023. Det oppholder seg 220 flyktninger p\u00e5 mottak som venter p\u00e5 bosetting i Troms\u00f8 kommune. Av de 423 som er bosatt, har ca. 270 rett og/eller plikt til introduksjonsprogram. Mangel p\u00e5 boliger utgj\u00f8r en betydelig utfordring i bosettingsprosessen. Hovedoppgaven til Flyktningtjenesten er bosetting av flyktninger og forvaltning av integreringsloven, introduksjonsloven og midlertidig lov kapittel 6A for flyktninger mellom 18 og 55 \u00e5r. Flyktningtjenesten har til sammen 37 ansatte fordelt p\u00e5 stab og tre forskjellige team (milj\u00f8, program og saksbehandlerteamet). Hvis det blir behov for flere ressurser, vil dette bli meldt. Boligkontoret og status boliger Gjennom 2022 og 2023 har kommunen leid inn en rekke boliger fra private utleiere, b\u00e5de fra privatpersoner og st\u00f8rre utleiere. Boligkontoret har pr november 2023 kontrakter p\u00e5 140 utleieboliger, i tillegg til et stort leilighetsbygg med 69 boliger og n\u00e6r 100 boliger som er leid fra Studentsamskipnaden. Mange av boligene som kommunen leier inn har en kostnad som gj\u00f8r at kommunen m\u00e5 subsidiere husleien for leietakerne. For 2023 utgj\u00f8r differansen kr. 16 mill. Kommunen vil m\u00e5tte avvikle noen av disse leieforholdene inn i 2024 for \u00e5 komme i \u00f8konomisk balanse. Innleie av sv\u00e6rt mange enkeltboliger fra private utleiere er b\u00e5de kostnads- og ressurskrevende. Kommunen vil i l\u00f8pet av 2024 anskaffe anslagsvis 128 modulbygg p\u00e5 fire ulike tomter for \u00e5 m\u00f8te p\u00e5gangen av flyktninger. Disse vil etter planen st\u00e5 klar tidlig h\u00f8st 2024. Dersom disse modulbyggene blir 3 realisert vil de gi bolig til om lag 400 flyktninger. I tillegg kommer boliger fra Studentsamskipnaden som enn\u00e5 ikke er fullt ut overtatt og som vil gi rom for ytterligere 40 \u2013 50 flyktninger. Kommunen har gjennom 2023 satset mer p\u00e5 selvbosetting av ukrainerne. Det inneb\u00e6rer at ukrainerne selv ivaretar leiekontrakten med private utleiere. De private utleierne henvender seg til kommunen, som formidler kontakt med den enkelte flyktning. Slik ivaretar kommunen at kontrakten er kvalitetssikret. Voksenoppl\u00e6ringa Voksenoppl\u00e6ringa holder fremdeles til i Strandgata 41. Der er lokalene blitt for sm\u00e5 til de \u00f8kte ankomstene, noe som f\u00f8rer til at det n\u00e5 p\u00e5g\u00e5r oppl\u00e6ring b\u00e5de i Mellomvegen 110 og i Strandvegen 8. Fra h\u00f8sten 2024 vil Voksenoppl\u00e6ringa holde til p\u00e5 Mellomvegen 110, hvor det vil v\u00e6re bedre tilgang p\u00e5 lokaler. Voksenoppl\u00e6ringa vil bemanne opp ved behov og har kvalifiserte l\u00e6rere som dekker kompetansekravet til l\u00e6rere i forskrift til Integreringsloven. NAV NAV har ansvaret for den arbeidsrettete delen av Introduksjonsprogrammet. Deltakerne i programmet overf\u00f8res i puljer fra Voksenoppl\u00e6ringa. I november gikk den tredje puljen ut av programmet. Resultatet etter at de tre f\u00f8rste puljene ble avsluttet i introduksjonsprogrammet er at 84 av 107 gikk ut i arbeid. Det er et veldig godt resultat. Ressursene NAV trenger for \u00e5 ivareta programmet ser ut til \u00e5 v\u00e6re tilstrekkelig. For de flyktningene som ikke klarer seg med introduksjonsst\u00f8naden, eller som ikke deltar i programmet, pga. alder, sykdom eller annet, blir det s\u00f8kt om og vurdert behov for sosialst\u00f8nad. De f\u00f8rste 11 m\u00e5nedene i 2023 har NAV utbetalt om lag 10,3 mill.kr. i sosialst\u00f8nad til flyktninger. Til denne saksbehandlingen er det ogs\u00e5 behov for ressurser. Barnehage Kommunen har to barnehagebaser forbeholdt nyankomne flyktninger \u2013 Kvamstykket barnehage og Sommereng barnehage. Det er ca. 14 plasser ved hver base (antall avhengig om det er store eller sm\u00e5 barn). Ledig kapasitet per desember 2023 er 3 sm\u00e5 eller 5 store barn i Kamstykket barnehage. Sommereng barnehage har ledig kapasitet/areal, men har ikke klart \u00e5 rekruttere tilstrekkelig bemanning. Sektoren har store rekrutteringsutfordringer b\u00e5de p\u00e5 pedagoger og fagarbeidere. Det er ogs\u00e5 noe ledig kapasitet ved enkeltbarnehager b\u00e5de i kommunal og privat sektor, men ogs\u00e5 her kan bemanningsutfordringer hindre inntak av barn. Barnehagesektoren har bemanningsnorm og kan ikke ta inn barn dersom bemanning ikke er p\u00e5 plass. Skole I tillegg til sine n\u00e6rskoler kan nyankomne flyktninger f\u00e5 skolegang i en innf\u00f8ringsklasse (IFK) 1-2 \u00e5r f\u00f8r de begynner p\u00e5 sine n\u00e6rskoler. Alle disse IFK-tilbudene er tiln\u00e6rmet full. Selv de helt nyoppstartede IFK tilbudene Kroken og Krokelvdalen har kun noen f\u00e5 plasser tilgjengelig. Skoleeier m\u00e5 i tillegg vurdere \u00e5 ta ned kapasiteten p\u00e5 IFK-tilbudet dersom det foresl\u00e5tte handlingsprogrammet for 2024 blir vedtatt. Kapasitet p\u00e5 IFK h\u00f8st 23: IFK tilbud Elevdimensjonering Antall elever Hvor mange skal Eventuelt skrives ut innen 3 m\u00e5neder Borgtun 50 48 6 Tall pr 22.09.23 Slettaelva 15 13 0 Tall pr 19.09.23 Kroken 15 13 0 Tall pr 19.9.23 Krokelvdalen 15 10 1 Tall per 01.10 4 Langnes 15 15 0 Tall pr 19.9.23 Tromstun 28 28 1 (i jan 24) Tall pr 15.09.23 Konsentrering av flyktninger p\u00e5 Tryms veg, Bymyra og Tindvegen vil v\u00e6re sv\u00e6rt utfordrende sett i lys av n\u00e6rskoleprinsippets f\u00f8ringer og de aktuelle skolers elevtallskapasitet. All fordeling av alle elever m\u00e5 f\u00f8lge n\u00e6rskoleprinsippet if\u00f8lge Oppl\u00e6ringsloven. Kapasitet p\u00e5 de aktuelle skolene som blir ber\u00f8rt i forbindelse med disse tre planlagte botilbudene er sv\u00e6rt begrenset for flere av skolene jfr. denne elevtallsoversikten: Lokasjon Skole Kapasitet Elevtall 23/24 Bymyra Prestvannet 380 371 Sommerlyst 550 497 Tryms veg Stakkevollan 325 206 Gr\u00f8nn\u00e5sen 360 266 Tindvegen Tromsdalen 610 426 Tromstun 540 485 Elevkapasiteten er s\u00e6rlig problematisk med tanke p\u00e5 aktuelle skoler knyttet til lokasjon Bymyra. Det vises videre til skolenes behovsmeldinger, hvor det for eksempel fremkommer tydelig at Prestvannet skole har store vansker med \u00e5 ivareta dagens elevtall, blant annet pga. stor \u00f8kning i antall samiske elever. Prestvannet har allerede en betydelig \u00f8kning i antall flyktninger med behov for skolegang, etter at Troms\u00f8 kommune kj\u00f8pte opp boliger ved \u00c5sg\u00e5rd. Lokaliseringen p\u00e5 Tindvegen vil medf\u00f8re betydelige utfordringer for Tromsdalen, siden denne skolen skal rives og kommunen n\u00e5 m\u00e5 finne et midlertidig tilbud til dagens elevtall. Tromsdalen er byens st\u00f8rste barneskole s\u00e5 dette utgj\u00f8r en betydelig utfordring grunnet stort elevtall. N\u00e5r det gjelder lokasjon Tryms veg m\u00e5 det s\u00e6rlig bemerkes at Stakkevollan skole allerede n\u00e5 har en opphopning av levek\u00e5rsutfordringer, andel barn med spesielle behov og omfattende antall flyktninger. Dette gj\u00f8r at handlingsrommet tilknyttet flyktninger fra Tryms veg er en utfordring siden de allerede n\u00e5 har et trangt handlingsrom knyttet til pedagogisk oppf\u00f8lging. Videre er det allerede n\u00e5 begrensede ressurser til tilpasset pedagogisk oppl\u00e6ring hos ordin\u00e6re skoler, et handlingsrom for tilpasset oppl\u00e6ring som vil innskrenkes ytterligere ved en \u00f8kning i det store antallet flyktninger som har kommet og skal komme. Dette er s\u00e6rskilt uheldig nettopp for flyktninger som ikke kan norsk, og dermed trenger mye pedagogisk oppf\u00f8lging. Samlet vil dette gi en betydelig merbelastning p\u00e5 skolens personell. Det er s\u00e6rskilt uheldig n\u00e5 som hele Troms\u00f8skolen, og landet for \u00f8vrig, opplever en omfattende rekrutteringsutfordring. Et siste tilbud som b\u00f8r belyses er kapasitet for barn med s\u00e6rskilte utfordringer som autisme. Ressursskoletilbudet for barn med autisme er fult, og kan ikke gi et tilbud til flyktninger med slike behov. Det medf\u00f8rer at det er n\u00e6rskole som m\u00e5 gi et tilbud til flyktninger i skolealder som har behov for eget personell og s\u00e6rskilt tilpasning av fysiske omgivelser. Begge deler er sv\u00e6rt vanskelig for de to aktuelle n\u00e6rskolene \u00e5 im\u00f8tekomme. Samlet er konklusjonen at en opphopning av bosatte flyktninger i enkelte knutepunkt uten en kartlegging og \u00f8kning av kapasitet av omliggende tjenestetilbud er sv\u00e6rt vanskelig for skole som driftes i tr\u00e5d med n\u00e6rskoleprinsippet. Dette vil s\u00e6rlig v\u00e6re tilfelle dersom ankomst av flyktninger skal v\u00e6re like h\u00f8y i 2024 som det har v\u00e6rt i 2023. Slik kapasiteten for v\u00e5re skoler er n\u00e5 vil en \u00f8kning av antall flyktninger i skolealder lik dagens antall fremover v\u00e6re utfordrende \u00e5 im\u00f8tekomme med dagens 5 forutsetninger, selv p\u00e5 skoler med ledig elevtallskapasitet. Dette vil ytterligere forsterkes av at IFK tilbudet er sv\u00e6rt begrenset. Flyktninghelsetjenesten F\u00f8r flyktningene f\u00e5r tilgang p\u00e5 det ordin\u00e6re helsetilbudet som fastlege, er det flyktninghelsetjenesten som ivaretar helsetjenesten. Per dd. er det ledig kapasitet til \u00e5 m\u00f8te en moderat p\u00e5gang av bosetninger. Det er og lagt til rette for \u00e5 bemanne opp ved \u00f8kende behov. Den langvarige kapasiteten til flyktningehelsetjenesten vil v\u00e6re avhengig av ventetiden det tar f\u00f8r flyktningene f\u00e5r tilgang p\u00e5 det ordin\u00e6re helsetilbudet. Det er fortsatt mangel p\u00e5 fastleger, og dermed vanskelig \u00e5 f\u00e5 tildelt fastlege. Flykninger er f\u00f8rsteprioritet ved tildeling. Det er ikke forventet at man f\u00e5r en betydelig \u00f8kning i antall fastlegehjemler f\u00f8r h\u00f8sten -24, da opprettelsen av nye hjemler per n\u00e5 av avhengig av \u00e5 f\u00e5 p\u00e5 plass et nytt legekontor. Etter snart to \u00e5r med krig i Ukraina er p\u00e5virkningen p\u00e5 menneskene betydelig, og de som kommer n\u00e5 er mer preget av krigen enn de som kom rett etter krigsutbruddet. Det vil derfor v\u00e6re behov for mer bistand til den psykiske helsen. Losen Lavterskel opplever \u00f8kt p\u00e5gang p\u00e5 bistand fra ukrainere. Fordi dette m\u00e5 foreg\u00e5 med tolk, vil det v\u00e6re ressurskrevende. Bosetting i andre sammenlignbare kommuner Tabellen under viser bosetting i slutten av desember 2023 i sammenlignbare kommuner, ved \u00e5 vise til st\u00f8rrelsen p\u00e5 anmodning fra IMDi og kommunenes vedtak om antall bosettinger. Tabellen viser ogs\u00e5 antall vedtatt bosatte og faktisk bosatte i forhold til kommunenes innbyggertall. Troms\u00f8 kommune har vedtatt bosetting p\u00e5 et h\u00f8yere niv\u00e5 i forhold til innbyggertall enn \u00f8vrige kommuner som er av omtrent samme st\u00f8rrelse eller st\u00f8rre, og vi ligger godt an p\u00e5 bosetting sett i forhold til disse. Kommune Anmodning Vedtak Vedtak ift. Bosatt Innbyggere Bosatte ift. 2023 2023 innbyggertall 2023 per 2023K3 innbyggere Bod\u00f8 360 360 0,007 343 53 424 0,006 Troms\u00f8 630 630 0,007 396 78 162 0,005 Drammen 430 400 0,006 382 103 696 0,004 Sandefjord 250 250 0,005 239 65 900 0,004 \u00c5lesund 410 300 0,004 237 67 588 0,004 Sandnes 450 450 0,004 274 83 206 0,003 Bergen 1200 1200 0,004 936 290 357 0,003 Rana 185 160 0,004 82 25 959 0,003 B\u00e6rum 470 390 0,003 308 130 587 0,002 Fredrikstad 280 240 0,003 197 84 748 0,002 Tallene baserer seg p\u00e5 IMDi\u2019s statistikk som viser noe avvik i forhold til tallene vi opererer med lokalt. Tallene inkluderer enslige mindre\u00e5rige. Kilde: IMDi (www.imdi.no/om-integrering-i-norge/statistikk/K5401/bosetting) 19.12.2023 \u00d8konomi Kommunen mottar integreringstilskudd for hver flyktning som bosettes. Integreringstilskuddet skal g\u00e5 til dekning av ekstrakostnader som kommunen f\u00e5r ved bosetting av flyktninger. I tillegg kommer det 6 ordin\u00e6re innbyggertilskuddet, som gis for alle innbyggerne i kommunen. Integreringstilskuddet gis for de f\u00f8rste fem \u00e5r etter bosetting, og er h\u00f8yest i \u00e5r en og to, og trapper ned de neste \u00e5rene. Gjennomgang har vist at integreringstilskuddet dekker merkostnadene kommunene har. Men det har ikke v\u00e6rt gjort gjennomgang av kostnadene ved s\u00e5 store bosettinger som kommunene har hatt de siste \u00e5rene, hvor s\u00e6rlig boligmarkedet er blitt en knapphetsfaktor. Satsene for integreringstiskuddet finnes her: Integreringstilskudd | IMDi. \u00c5rene 2022 og 2023 har enhetene meldt behov for \u00f8kte ressurser i tertialrapportene og kommunedirekt\u00f8ren innstiller p\u00e5 at dette ogs\u00e5 gj\u00f8res i 2024. Konklusjon Kommunedirekt\u00f8ren innstiller etter en helhetsvurdering at det ikke vil v\u00e6re forsvarlig \u00e5 im\u00f8tekomme IMDI`s anmodning om \u00e5 bosette 690 flyktninger i 2024. Det er s\u00e6rlig hensynet til skole, boligsituasjonen og helsetjenesten som gj\u00f8r en slik stor bosetting utfordrende. Det er avgj\u00f8rende at bosetting av flyktninger ikke fortrenger tjenester og boliger til den \u00f8vrige delen av befolkningen. Kommunedirekt\u00f8ren innstiller derfor p\u00e5 bosetting av 450 flyktninger i 2024, inkl. 12 enslige mindre\u00e5rige. Vedtakskompetanse Helse- og velferdsutvalget Vedlegg 23_33797-2 Korrigert oppmoding om busetting 2024 - Troms\u00f8 kommune 391071_2_1 7 "
}