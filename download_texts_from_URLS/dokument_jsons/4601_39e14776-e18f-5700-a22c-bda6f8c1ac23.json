{
  "dokument_id": "39e14776-e18f-5700-a22c-bda6f8c1ac23",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 130 fra Katrine Berg N\u00f8dtvedt (MDG) til byutviklingsbyr\u00e5den ang\u00e5ende r\u00f8mningsvei fra en eventuell bybanetunnel i Fjellsiden - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11089206/Svar-pa-skriftlig-sporsmal-nr-130-fra-Katrine-Berg-Nodtvedt-MDG-til-byutviklingsbyraden-angaende-romningsvei-fra-en-eventuell-bybanetunnel-i-Fjellsiden-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/131162-3 Saksbehandler: Malene Nesse Gr\u00f8nningen Fra Dato: 6. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 130 fra Katrine Berg N\u00f8dtvedt (MDG) til byutviklingsbyr\u00e5den ang\u00e5ende r\u00f8mningsvei fra en eventuell bybanetunnel i Fjellsiden - Utvalg for milj\u00f8 og byutvikling I UMBY 22.08.24 uttalte fylkesdirekt\u00f8r Rune Haugsdal at det vil v\u00e6re behov for r\u00f8mningsvei fra en eventuell bybanetunnel i Fjellsiden. Sp\u00f8rsm\u00e5l til byr\u00e5den: 1. Hvor mange r\u00f8mningstunneler vil det v\u00e6re behov for p\u00e5 traseen som n\u00e5 tenkes regulert med tanke p\u00e5 regelverk og sikkerhet? 2. Vil r\u00f8mningsveiene g\u00e5 direkte fra tunnelen og ut i dagslys siden det ikke er tenkt en parallell r\u00f8mningstunnel? 3. Er byr\u00e5den trygg p\u00e5 at r\u00f8mningstunneler ikke vil komme i konflikt med kulturlag og/eller grunnvann? Svar fra byr\u00e5den: 1. Det er ved underjordiske stopp krav om minst to uavhengige r\u00f8mningsveier. En r\u00f8mningsvei er ikke n\u00f8dvendigvis det samme som en passasjerutgang, men en r\u00f8mningsvei krever allikevel en tilkomsttunnel fra holdeplassen og ut i dagen, med tilh\u00f8rende krav til bredder og frih\u00f8yde. 2. Man vil i reguleringsplanarbeidet s\u00f8ke den beste plassering for stopp og tilh\u00f8rende r\u00f8mningstunneler. Man vil komme ut i dagen, men hvor vil avklares i reguleringsplanarbeidet. 3. Fylkesdirekt\u00f8ren beskriver stoppet ved Sverresborg som gjennomf\u00f8rbart. Byr\u00e5det arbeiderer for \u00e5 realisere dette, men detaljer som dette m\u00e5 avklares i reguleringsplanen. Christine Kahrs \u2013 Byr\u00e5d for byutvikling Dokumentet er godkjent elektronisk. "
}