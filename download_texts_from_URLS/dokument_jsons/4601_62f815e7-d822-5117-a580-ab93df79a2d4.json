{
  "dokument_id": "62f815e7-d822-5117-a580-ab93df79a2d4",
  "doc_type": "case_attachment",
  "kommune": 4601,
  "tittel": "Oppfordring om kommunebidrag til NRK TV-aksjonen 2024",
  "url": "https://bergen.kommune.no/politikere-utvalg/api/fil/bk360/11126781/Oppfordring-om-kommunebidrag-til-NRK-TV-aksjonen-2024",
  "tekst": " Byr\u00e5dsleders avdeling v/ Britt Nordgreen Bergen, 12. september 2024 Oppfordring om kommunebidrag til NRK TV-aksjonen Barnekreftforeningen Tusen takk for st\u00f8tten til NRK TV-aksjonen Redd Barna i 2023. Bergen Kommune bidro til \u00e5 hjelpe barn rammet av krig og konflikt b\u00e5de gjennom b\u00f8sseb\u00e6rere, engasjement og pengebidrag. St\u00f8tt barn rammet av alvorlig sykdom Annenhver dag f\u00e5r et barn i Norge kreft, og hver uke blir 11 barn f\u00f8dt med hjertefeil. N\u00e5r et barn rammes av alvorlig sykdom , rammes hele familien. \u00c5rets TV-aksjon er s\u00f8ndag 20. oktober og g\u00e5r til Barnekreftforeningen. For midlene skal det etableres familiehus ved universitetssykehusene i Troms\u00f8, Bergen, Trondheim og Oslo. Her skal alvorlig syke barn og deres familie lett kunne bevege seg mellom sykehuset og familiehuset. Slik kan hele familien v\u00e6re samlet, finne ro og leve et mer normalt hverdagsliv i en krevende situasjon. Slik kan dere gi et bidrag Vi h\u00e5per at dere ogs\u00e5 i \u00e5r vil gi deres bidrag til NRK TV-aksjonen. Deres st\u00f8tte har stor betydning! G\u00e5 inn p\u00e5 giverstafett.no og registrer deres bidrag, s\u00e5 f\u00e5r dere faktura p\u00e5 e-post. Bidraget blir en del av statistikken for deres kommune og fylke p\u00e5 aksjonsdagen. Dere kan ogs\u00e5 laste ned faktura som PDF etter at bidraget er registrert. F\u00e5r du ikke faktura p\u00e5 e-post med en gang eller har andre sp\u00f8rsm\u00e5l, ta kontakt med Fylkesleder Marte E. Eggum i TV-aksjonen. Telefon95234484 og epost vestland@tvaksjonen.no Les mer om TV-aksjonen p\u00e5 https://tvaksjonen.no/ TUSEN TAKK! Med vennlig hilsen Marte E. Eggum Fylkesleder NRK TV-aksjonen Vestland "
}