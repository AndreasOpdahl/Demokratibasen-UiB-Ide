{
  "dokument_id": "736a8efd-083d-5599-9b5f-91bd0a3bc0ff",
  "doc_type": "case_presentation",
  "kommune": 5501,
  "tittel": "Representantforslag fra Markus Akselbo 22.05.2024",
  "url": "https://innsyn.tromso.kommune.no/application/getMoteDokument?dokid=2001730964",
  "tekst": "Arkivsaksnr. 24/09418-1 Saksbehandler Espen Henriksen Harper Saksgang M\u00f8tedato Kommunestyret 22.05.2024 Representantforslag fra Markus Akselbo 22.05.2024 Kommunedirekt\u00f8rens innstilling til vedtak: Representantforslaget Reinen IL sendes til Milj\u00f8-, idrett-, kultur- og samfunnsutviklingsutvalget for behandling Gunnar Wilhelmsen Ordf\u00f8rer 1 Hva saken gjelder Representantforslag legges frem for kommunestyret Saksutredning Om representantforslag Hvordan representantforslag skal behandles fremg\u00e5r av reglement for saksbehandling i folkevalgte organer 4.8 Representantforslag: Medlemmer av kommunestyret kan fremsette representantforslag til vedtak. Representantforslag kan bare omhandle en sak, og saken m\u00e5 h\u00f8re inn under kommunens ansvarsomr\u00e5de. Representantforslag kan ikke ha samme innhold som konkrete saker som ligger til behandling i et av kommunestyrets organer. Representantene kan heller ikke fremme forslag med samme innhold som konkrete saker som har v\u00e6rt ferdigbehandlet i kommunestyrets organer i samme valgperiode, uten \u00e5 ha f\u00e5tt n\u00f8dvendig tilslutning. Representantforslag skal leveres ordf\u00f8rer/ politisk sekretariat senest kl. 09.00 dagen f\u00f8r forslaget skal fremmes i m\u00f8te. Et representantforslag skal v\u00e6re ledsaget av en skriftlig begrunnelse som belyser saksforholdet. Forslagsstiller gis inntil 4 minutter til \u00e5 fremme og begrunne forslaget. Kommunestyret skal etter forslag fra ordf\u00f8rer avgj\u00f8re hvilket utvalg som skal behandle representantforslaget. Kommunedirekt\u00f8ren har anledning til \u00e5 uttale seg og eventuelt komme med forslag. Kommunestyret kan avvise forslaget. Det \u00e5pnes ikke for debatt om innholdet i forslaget, kun om hvilket utvalg som skal f\u00e5 saken til innstilling. Det er ikke anledning til \u00e5 fremme andre forslag. Det innstillende utvalg kan behandle representantforslaget p\u00e5 f\u00f8lgende m\u00e5ter: \u2022 Hvis utvalget finner at forslaget helt eller delvis b\u00f8r im\u00f8tekommes og at saken egner seg for avgj\u00f8relse i kommunestyret uten n\u00e6rmere utredning, skal innstilling avgis etter at kommunedirekt\u00f8ren og eventuelt andre utvalg har hatt anledning til \u00e5 uttale seg \u2022 Hvis utvalget anser at det er behov for \u00e5 utrede saken n\u00e6rmere, kan utvalget oversende forslaget til kommunedirekt\u00f8ren for saksforberedelse f\u00f8r endelig vedtak \u2022 Hvis utvalget ikke st\u00f8tter forslaget, skal utvalget fremme innstilling til kommunestyret om at forslaget avvises. Innstillinger til representantforslag fremmet av utvalget behandles som ordin\u00e6re saker i kommunestyrets m\u00f8te. Vurdering Representantforslaget fra Akselbo oppfyller vilk\u00e5rene for behandling og er innsendt f\u00f8r fristen. Ordf\u00f8rer foresl\u00e5r at Milj\u00f8-, idrett-, kultur- og samfunnsutviklingsutvalget f\u00e5r saken til behandling. Representantforslag Fra Markus Akselbo Representantforslag Reinen IL Reinen IL har i mange \u00e5r hatt et \u00f8nske om \u00e5 etablere en egen innend\u00f8rs idrettshall for trening og kamp. Klubben har et \u00f8nske om \u00e5 gj\u00f8re dette i egen regi, men har behov fra Troms\u00f8 kommune om en tomt for \u00e5 etablere hallen p\u00e5. De siste \u00e5rene har det blitt stadig vanligere \u00e5 etablere midlertidige idrettshaller med enklere og rimeligere etableringskostnader. Dette er n\u00e5 2 ogs\u00e5 aktuelt for Reinen IL, og kapasitetsutfordringene klubben opplever gj\u00f8r behovet for en egen hall stadig mer prek\u00e6rt. Det har v\u00e6rt et formalisert \u00f8nske fra klubben om \u00e5 f\u00e5 til en avtale om tomt med Troms\u00f8 kommune p\u00e5 et areal som i dag ligger i deler av skoleg\u00e5rden til Reinen skole siden 2017. Troms\u00f8 kommune har motsatt seg dette \u00f8nsket med bakgrunn i et mulig fremtidig behov for arealene rundt Reinen skole for en utvidelse av skolen. Det har siden 2017 p\u00e5g\u00e5tt et arbeid med \u00e5 finne alternative tomteforslag for en halletablering, som ikke har resultert i noe konkret. Derfor fremst\u00e5r fortsatt arealene ved Reinen skole som de eneste aktuelle i Idrettslagets nedslagsfelt. Det er vedtatt \u00e5 planlegge en ny barneskole i Tromsdalen p\u00e5 dagens skoletomt som har st\u00f8rre kapasitet enn dagens Tromsdalen skole. Dette er skolekretsen som er n\u00e6rmest Reinen skolekrets og en utvidet skolekapasitet ved Tromsdalen skole vil n\u00f8dvendigvis p\u00e5virke skolekretsgrensene mellom Tromsdalen og Reinen, og potensielt lette kapasitetsutfordringer ved Reinen skole. En ny skole i Tromsdalen har en tidligst skissert ferdigstillelse i 2030-32 avhengig av tidspunkt for investeringsbeslutning. Med bakgrunn i Troms\u00f8 kommunes krav og erfaring med planlegging og bygging av nye skolebygg, samt Troms\u00f8 kommunes \u00f8konomiske situasjon, er det lite sannsynlig at en byggestart for en utvidelse av Reinen skole vil v\u00e6re aktuelt de neste 10 \u00e5rene. N\u00e5r det er aktuelt for Reinen IL \u00e5 etablere en midlertidig idrettshall og et uttalt \u00f8nske om \u00e5 leie en tomt fra Troms\u00f8 kommune for en slik halletablering b\u00f8r Troms\u00f8 kommune kunne v\u00e6re l\u00f8sningsorientert. Idretten i Troms\u00f8 har et stort behov for flere hallflater, og kommunens \u00f8konomiske situasjon gj\u00f8r halletablering i privat regi sv\u00e6rt aktuelt. En leieavtale for Reinen IL i omr\u00e5det ved Reinen skole vil \u00f8ke hallkapasiteten i Troms\u00f8 med lite \u00f8konomisk risiko for Troms\u00f8 kommune samtidig som det sikrer en god arealutnyttelse frem til Troms\u00f8 kommune skulle ha behov for disse arealene selv. P\u00e5 denne bakgrunn foresl\u00e5r forslagstiller f\u00f8lgende: \u2022 Kommunedirekt\u00f8ren legger frem en sak for Milj\u00f8-, idrett-, kultur- og samfunnsutviklingsutvalget hvor det vurderes en tomteleieavtale til Reinen IL med minimum 10 \u00e5rs varighet. \u2022 Det legges i samme sak frem en vurdering av evt. behov for reguleringsendringer og forslag til \u00e5 l\u00f8se dette. Konklusjon Representantforsalaget sendes til utvalg for videre behandling i tr\u00e5d med reglement for saksbehandling. Vedtakskompetanse Kommunestyret Vedlegg 3 "
}