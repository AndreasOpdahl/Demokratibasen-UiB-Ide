{
  "dokument_id": "d9208938-07f5-5f2a-8c99-61f697bcae2e",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 383/24, Eventuelt bystyret 02.10.2024",
  "url": "https://bergen.kommune.no/politikere-utvalg/api/fil/bk360/11271693/Innstilling-vedtak-Eventuelt-bystyret-02-10-2024",
  "tekst": "Eventuelt bystyret 02.10.2024 Bergen bystyre behandlet saken i m\u00f8tet 02.10.2024 sak 383/24 og fattet f\u00f8lgende vedtak: Bergen bystyres behandling F\u00f8lgende representanter tok ordet: Torstein Dahle (R), Chris J\u00f8rgen Knudsen R\u00f8dland (H), Linn Kristin Eng\u00f8 (A), Martin Virkesdal Jonsterhaug (FrP), Per-Arne Hvidsten Larsen (V), Ann Kristin Helland Ramstr\u00f8m (SV), Mailiss Solheim-\u00c5kerblom (R). Forslag fremsatt i bystyret: Torstein Dahle (R) fremsatte p\u00e5 vegne av A, SV, MDG, V og R f\u00f8lgende forslag: 27. oktober er \u00e5rsdagen for Israels bakkeinvasjon av Gaza. Invasjonen har f\u00f8rt til store lidelser, s\u00e5 godt som all infrastruktur er \u00f8delagt, og den humanit\u00e6re situasjonen p\u00e5 Gaza er kritisk. Det er et overveldende flertall i befolkningen som st\u00f8tter Palestinas sak. For innbyggere i Bergen er det lett \u00e5 kjenne p\u00e5 b\u00e5de sinne og maktesl\u00f8shet. Fredsmarsjinitiativet i Bergen har n\u00e5 tatt initiativ til fredsmarsjer i hele landet den 27. oktober. M\u00e5let med marsjene er \u00e5 vise solidaritet med det palestinske folket, og \u00e5 gi en mulighet til \u00e5 engasjere seg ved \u00e5 g\u00e5 i en lavterskel fredsmarsj. Parolene for fredsmarsjen er \u00abStopp folkemordet\u00bb og \u00abFritt Palestina\u00bb. St\u00f8tte fra Bergen kommune vil v\u00e6re sv\u00e6rt viktig for initiativet, og v\u00e6re til stor hjelp for \u00e5 b\u00e5de mobilisere til marsjen og vise solidaritet. En tilslutning til fredsmarsjen vil ikke ha \u00f8konomiske konsekvenser for kommunen. Forslag til vedtak: 1. Bergen kommune tilslutter seg Fredsmarsjen 27. oktober 2. Bystyret ber byr\u00e5det sikre at Fredsmarsjen gj\u00f8res kjent p\u00e5 kommunens nettside og i andre aktuelle kanaler. Votering: Ingen representanter motsatte seg at saken ble tatt opp til debatt. 33 representanter motsatte seg at saken ble realitetsbehandlet (H(16), FrP, BL(3), INP, KrF, Sp). Forslag til vedtak ble derfor ikke votert over, jf. kommuneloven \u00a7 11-3. "
}