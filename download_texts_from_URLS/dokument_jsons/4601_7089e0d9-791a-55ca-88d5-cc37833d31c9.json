{
  "dokument_id": "7089e0d9-791a-55ca-88d5-cc37833d31c9",
  "doc_type": "case_attachment",
  "kommune": 4601,
  "tittel": "Uttalese fra Vestland Fylkeskommune datert 03.10.2024",
  "url": "https://bergen.kommune.no/politikere-utvalg/api/fil/bk360/11785361/Uttalese-fra-Vestland-Fylkeskommune-datert-03-10-2024",
  "tekst": " Avdeling for Kultur og folkehelse (KFO) Dato 03/10/2024 V\u00e5r referanse 2024/53378-2 Dykkar referanse BERGEN KOMMUNE Sakshandsamar Sigrun W\u00f8lstad Postboks 7700 E-post Sigrun.Wolstad@vlfk.no 5020 BERGEN Telefon 96944535 Att.Hege F. Bauge - Plan- og bygningsetaten Kulturminnefagleg fr\u00e5segn - krav om arkeologisk registrering - Dispensasjon fr\u00e5 kommuneplan og reguleringsplan - gnr. 208 bnr. 4 - Bergen kommune Vi viser til dykkar brev datert 13.09.2024 med ovanfor nemnde sak til vurdering. Vestland fylkeskommune ved Seksjon for kulturarv har vurdert saka som regional kulturmilj\u00f8styresmakt. Saka gjeld s\u00f8knad om fr\u00e5deling av fire parsellar fr\u00e5 gnr. 208, bnr. 4 til bustadform\u00e5l. Omr\u00e5det er del av ein eldre reguleringsplan fr\u00e5 1977. Vi viser i den samanheng til plan- og bygningslova (pbl) \u00a7 12-4 femte ledd: Er bygge- og anleggstiltak som hjemles i plan fremmet med bakgrunn i privat reguleringsforslag etter \u00a7 12-11, ikke satt i gang senest ti \u00e5r etter at planen er vedtatt, skal kommunen f\u00f8r avgj\u00f8relse av bygges\u00f8knad for nye utbyggingsomr\u00e5der etter planen, p\u00e5se at planen i n\u00f8dvendig grad er oppdatert. Tiltakshaver er ansvarlig for \u00e5 skaffe n\u00f8dvendige opplysninger og dokumentasjon for kommunens vurdering. Vi viser \u00f2g til plankrav i gjeldande kommuneplan (kpa) \u00a7 3, som mellom anna seier: Plankrav Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Gjeldande reguleringsplan er over 10 \u00e5r gamal og kommunen m\u00e5 sikre avklaring jf. \u00a7 12-4 femte ledd, og KPA \u00a7 3. Ein eventuell plansak jf. pbl \u00a7 12-1 eller byggesak jf. pbl \u00a7 20-1 skal sendast Vestland fylkeskommune for fr\u00e5segn. Den Trondhjemske postveg Postvegen er statleg listef\u00f8rt og har nasjonal kulturminneverdi. Vi minner om at postvegen er eigd av Statens Vegvesen og inng\u00e5r i deira verneplan, vi viser ogs\u00e5 til retningslinjer i gjeldande KPA under \u00a7 35.5: Om og hvordan et tiltak ber\u00f8rer kulturminner eller kulturmilj\u00f8 skal vurderes i samr\u00e5d med Byantikvaren. Statens vegvesen skal h\u00f8res i saker som ang\u00e5r postvegene. Kulturmilj\u00f8et langs den delen av postvegen kor det er s\u00f8kt om fr\u00e5deling er lite, og har mellom anna blitt noko \u00abpunktert\u00bb av bustaden rett s\u00f8r for den aktuelle tomta. Vestland fylkeskommune vurderer at det er viktig \u00e5 ta vare p\u00e5 det som er att av dette kulturmilj\u00f8et, kor omr\u00e5det har fleire einskildelement, som til d\u00f8mes den gamle t\u00f8rrmura st\u00f8lsvegen og gardsbygg s\u00f8r og nord for dei oms\u00f8kte tomtene. Omr\u00e5det som heilskap gir framleis eit godt inntrykk av det historiske landskapet som postvegen har vore ein del av. Etablering av fleire avk\u00f8yrsle som vist i den oversendte saka vil medf\u00f8re ei vesentleg endring og ein fragmentering av postvegen, og Vestland fylkeskommune r\u00e5r difor i fr\u00e5 det oms\u00f8kte Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2024/53378-2 Side 2 av 2 tiltaket. Vi er ogs\u00e5 usikre p\u00e5 om omfanget av tiltaka vil medf\u00f8re krav om utviding av vegfaret, noko som i s\u00e5 h\u00f8ve ytterlegare vil redusere opplevingsverdien til kulturminnet. Krav om arkeologiske registrering Rollandslia er regulert og utbygd i eit tidsrom der metodar for registrering av automatisk freda kulturminne ikkje var utvikla i sama grad som i dag. Det er difor s\u00e6rleg viktig \u00e5 f\u00e5 registrert gjenst\u00e5ande omr\u00e5de som har potensial for slike kulturminne, jf. \u00a7 9 i kulturminnelova (kml): Unders\u00f8kelsesplikt m.v. Ved planlegging av offentlige og st\u00f8rre private tiltak plikter den ansvarlige leder eller det ansvarlige forvaltningsorgan \u00e5 unders\u00f8ke om tiltaket vil virke inn p\u00e5 automatisk fredete kulturminner p\u00e5 en m\u00e5te som nevnt \u00a7 3 f\u00f8rste ledd, jfr \u00a7 8 f\u00f8rste ledd. I samband med reguleringsplanprosess nordvest for tiltaksomr\u00e5det, blei det i 2024 funne automatisk freda kulturminne fr\u00e5 mellomalder og jarnalder (folkevandringstid og merovingartid), Askeladden ID. 322098, 322976 og 322099. Lokalitetane har nasjonal kulturminneverdi. Oms\u00f8kte tiltak ligg innanfor innmarka til garden, \u00f2g vi veit at vegfar som strekkjer seg tilbake til f\u00f8rhistorisk tid ofte er vidareutvikla til postveg p\u00e5 eit seinare tidspunkt. Det er stort potensial for funn av automatisk freda kulturminne innafor tiltaksomr\u00e5det, om det i den vidare prosessen blir stilt krav til utviding av vegen, skal vi ogs\u00e5 her vurdere potensialet, jf. \u00a7 9 i kml. Konklusjon Vestland fylkeskommune ber kommunen sikre avklaring av gjeldande reguleringsplan jf. \u00a7 12-4 femte ledd, og KPA \u00a7 3. Forholdet til automatisk freda kulturminne, jf. kml \u00a7 9, er ikkje avklart. Av omsyn til Den Trondhjemske postvegen, som er statleg listef\u00f8rt og har nasjonal kulturminneverdi, og av omsyn til kulturmilj\u00f8et langs postvegen, r\u00e5r Vestland fylkeskommune i fr\u00e5 ei fr\u00e5deling av fire parsellar fr\u00e5 gnr. 208, bnr. 4 til bustadform\u00e5l. Vestland fylkeskommune skal gjennomf\u00f8re ei arkeologisk registrering f\u00f8r ein eventuell godkjenning av ny plan eller l\u00f8yve til tiltak jf. pbl \u00a7 20-1. Vi legg til grunn at Bergen kommune held oss orientert i samband med den videre prosessen. Med helsing Karoline Hareide Breivik Sigrun W\u00f8lstad leiar seniorr\u00e5dgjevar KFO - Arealplan KFO - Arealplan Brevet er elektronisk godkjent og har difor inga handskriven underskrift "
}