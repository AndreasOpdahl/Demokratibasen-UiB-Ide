{
  "dokument_id": "435de7d4-1b85-5126-813a-d773902d9b81",
  "doc_type": "case_attachment",
  "kommune": 4601,
  "tittel": "Svar p\u00e5 representantforslag fra Ingrid Nergaard Fjeldstad (V) og Ole-Ansger Nepomuk\nMartini (V) om salg av kommunens eierandel i Bergen Kino AS",
  "url": "https://bergen.kommune.no/politikere-utvalg/api/fil/bk360/11401176/Svar-pa-representantforslag-fra-Ingrid-Nergaard-Fjeldstad-V-og-Ole-Ansger-Nepomuk-Martini-V-om-salg-av-kommunens-eierandel-i-Bergen-Kino-AS",
  "tekst": " Eierskap konsern Til Intern korrespondanse Bystyrets kontor V\u00e5r referanse: 2024/151120-6 Saksbehandler: Bodil Sulebakk Opsvik Fra Dato: 21. januar 2025 Byr\u00e5det Svar p\u00e5 representantforslag fra Ingrid Nergaard Fjeldstad (V) og Ole-Ansger Nepomuk Martini (V) om salg av kommunens eierandel i Bergen Kino AS Forretningsutvalget har i m\u00f8te 15. oktober 2024 i sak 333/24 fattet f\u00f8lgende vedtak: 1. Representantforslaget oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest i bystyrem\u00f8te 26.03.25. 3. Utvalg for finans, kultur og n\u00e6ring avgir innstilling i saken. Representantene Ingrid Nergaard Fjeldstad (V) og Ole-Ansger Nepomuk Martini (V) har fremmet f\u00f8lgende representantforslag: Bergen har f\u00e5tt et st\u00f8rre mangfold av kinoer. Dette skaper en uryddig situasjon hvor kommunen b\u00e5de regulerer kinomarkedet og selv er en kommersiell akt\u00f8r i det samme markedet. For \u00e5 unng\u00e5 interessekonflikter og fremme en mer rettferdig konkurranse, b\u00f8r Bergen kommune vurdere \u00e5 selge sin eierandel i Bergen Kino AS. Det er viktig \u00e5 sikre at Bergen Internasjonale Filmfestival (BIFF) har gode utviklingsmuligheter, og at BIFF sin posisjon blir sikret ved et eventuelt salg. En del av inntektene av et eventuelt salg av Bergen Kino AS b\u00f8r investeres i \u00e5 etablere et Filmens Hus i Bergen, med form\u00e5l \u00e5 st\u00f8tte opp under TV-produksjon og filmkunsten - et lovende vekstomr\u00e5de for byen. Et mangfoldig kinomarked og en rettferdig konkurransesituasjon er viktig for \u00e5 fremme kulturell utvikling og innovasjon. Ved \u00e5 selge Bergen Kino AS kan kommunen unng\u00e5 interessekonflikter og samtidig investere i andre kulturtiltak som styrker byens posisjon som en ledende kulturby. Forslag til vedtak: 1. Bystyret ber byr\u00e5det vurdere salg av Bergen kommune sin eierandel i Bergen Kino AS og komme tilbake til bystyret med en plan for hvordan det kan gjennomf\u00f8res. 1. Bystyret forutsetter at Bergen Internasjonale Filmfestival (BIFF) f\u00e5r tilstrekkelig st\u00f8tte og ressurser til \u00e5 utvikles som en selvstendig filmfestival. BIFF m\u00e5 i en eventuell salgsprosess sikres gode vilk\u00e5r for videreutvikling. Dette kan for eksempel l\u00f8ses gjennom avtaleklausuler i en eventuell salgsavtale. 2. Bystyret ber byr\u00e5det utarbeide en plan for \u00e5 sikre at deler av inntektene fra et eventuelt salg brukes til \u00e5 etablere et Filmens Hus i Bergen. Byr\u00e5dets vurdering av representantforslaget: I forslag til \u00abHandlings- og \u00f8konomiplan for 2025-2028 / budsjett 2025 \u2013 Innstilling 1\u00bb \u2013 sak 338/24 den 31.10.2024 hadde byr\u00e5det bl.a. f\u00f8lgende forslag til innstilling til bystyret: \u00abBystyret ber byr\u00e5det utrede mulighetene for et salg av hele eller deler av kommunens aksjepost p\u00e5 51 % i Bergen Kino AS, og komme tilbake til bystyret med en anbefaling i l\u00f8pet av 2025.\u00bb Begrunnelsen for forslaget til dette vedtaket var at Bergen kommune har eierandeler i en kommersiell bransje med stor konkurranse, samtidig som kommunen ut\u00f8ver en regulerende myndighet gjennom tildeling av kinokonsesjoner. Denne dobbeltrollen anses \u00e5 v\u00e6re uheldig, og at det derfor kunne v\u00e6re naturlig for Bergen kommune \u00e5 f\u00e5 vurdert mulighetene for et salg av kommunens aksjer i Bergen Kino AS. Forslaget m\u00f8tte imidlertid motstand fra et flertall i bystyret, og i budsjettforhandlingene med samarbeidspartiene ble det klart at dette forslaget ikke ville f\u00e5 n\u00f8dvendig st\u00f8tte i bystyret. I bystyres behandling av sak 496/25, \u00abByr\u00e5dets forslag til handlings- og \u00f8konomiplan for 2025 - 2028. Budsjett 2025 - Innstilling 1\u00bb, den 17.12.2024, ble f\u00f8lgende vedr\u00f8rende Bergen Kino AS vedtatt som merknad under \u00abBudsjettavtale mellom H, FrP, SP, BL, INP og PP for Bergen kommune 2025\u00bb: \u00abBystyret ber byr\u00e5det om ikke \u00e5 utrede salg av kommunens andel av Bergen Kino AS. Bedriften bes styrke sin innsats for BIFF og som samlingspunkt for n\u00e6ringen.\u00bb Byr\u00e5det finner med bakgrunn i ovennevnte budsjettavtale at det ikke er aktuelt \u00e5 starte en prosess med vurderinger av salg av kommunens aksjer i Bergen Kino AS. Christine B. Meyer - Byr\u00e5dsleder Jacob M\u00e6hle - Byr\u00e5d for finans Dokumentet er godkjent elektronisk. "
}