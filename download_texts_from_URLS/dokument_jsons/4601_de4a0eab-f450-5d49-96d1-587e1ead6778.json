{
  "dokument_id": "de4a0eab-f450-5d49-96d1-587e1ead6778",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 06032024, Sak 57/24, Ny lokal forskrift om politivedtekt for Bergen kommune",
  "url": "https://bergen.kommune.no/politikere-utvalg/api/fil/bk360/10060459/Innstilling-vedtak-Ny-lokal-forskrift-om-politivedtekt-for-Bergen-kommune",
  "tekst": "Ny lokal forskrift om politivedtekt for Bergen kommune Bergen bystyre behandlet saken i m\u00f8tet 06.03.2024 sak 57/24 og fattet f\u00f8lgende vedtak: 1. Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151, med f\u00f8lgende endringer: \u2022 \u00a7 2-4. Farlig eller skremmende virksomhet P\u00e5, ut over eller i umiddelbar n\u00e6rhet av offentlig sted er det forbudt: i). \u00e5 skyte med gev\u00e6r eller annet skytev\u00e5pen, herunder paintball, softgun, bue, sprettert o.l. ii). \u00e5 brenne av krutt, fyrverkeri eller eksplosive stoffer uten politiets tillatelse. Slik tillatelse er ikke p\u00e5krevd for godkjent fyrverkeri som skal benyttes i tidsrommet 31. desember kl. 18.00 til 1. januar kl. 02.00, utenfor Bergen sentrum. Forbudet mot \u00e5 brenne av krutt, fyrverkeri eller eksplosive stoffer gjelder likevel innenfor Bergen Sentrum. Forbudssonen avgrenses i nord utenfor Gamle Bergen, i s\u00f8r ved Gamle Nyg\u00e5rdsbro, i vest ved Laksev\u00e5gneset og i \u00f8st ved Svartediket. iii). \u00e5 kaste eller slippe stein, eller annet som kan v\u00e6re til skade eller ulempe for dem som ferdes der. \u2022 Tillegg til \u00a72-1. Ro og orden p\u00e5 offentlig sted. F\u00f8lgende settes inn som et nytt tredje avsnitt: Det skal v\u00e6re mulig \u00e5 s\u00f8ke om dispensasjon fra tidfestingen av nattero, ved s\u00e6rskilte anledninger, som for eksempel store kulturarrangement og lignende. 2. Bystyret ber byr\u00e5det sikre god risikoh\u00e5ndtering ved \u00e5rlige nytt\u00e5rsfeiringer, med risikoanalyser og adekvate tiltak; herunder holdningsskapende arbeid. 3. Bystyret ber byr\u00e5det vurdere bruk av LED-fyrverkeri/ lysshow i kommunal regi. Mikkel Gr\u00fcner (SV) fremsatte p\u00e5 vegne av A, SV, MDG, V, R og KrF f\u00f8lgende protokolltilf\u00f8rsel: Disse partiene vil poengtere at bystyret ikke har f\u00e5tt framlagt en vurdering fra byr\u00e5det i etterkant av Norges institusjon for menneskerettigheter (NIM) brev om behandlingen av forslag til ny lokal forskrift om politivedtekt for Bergen kommune. I brevet anbefaler NIM at kommunen vurderer et overnattingsforbud i politivedtektene opp mot retten til privatliv etter Grunnloven \u00a7 102 og EMK artikkel 8, og forbudet mot nedverdigende og umenneskelig behandling i Grunnloven \u00a7 93 og EMK artikkel 3. Videre skriver NIM at \u00abDet er etter v\u00e5rt syn n\u00f8dvendig for \u00e5 sikre en betryggende oppfyllelse av menneskerettighetene.\u00bb Da det ikke foreligger en slik vurdering mener disse partiene at saken ikke er tilstrekkelig opplyst og det hefter store usikkerheter ved lovligheten av vedtak i bystyret. Det varsles derfor lovlighetskontroll av saken. Bergen bystyres behandling F\u00f8lgende representanter tok ordet: Mikkel Gr\u00fcner (SV), Rune Bakervik (A), Mailiss Solheim-\u00c5kerblom (R), Martin Virkesdal Jonsterhaug (FrP), Thor Hakon Bakke (MDG), Ingrid Nergaard Fjeldstad (V), Erik Abrahamsen (H), Diane Alexandra Berbain (SV), Eline Aresdatter Haakestad (MDG), Ole-Ansger Nepomuk Martini (V), Per-Erik G\u00e5skjenn (KrF), Richard Martin Laloo Storevik (A), Anne-Margrete Bollmann (BL), Per Arne Larsen (V), Joel Ysteb\u00f8 (KrF), Reidar Staalesen (A), Trond Tystad (BL). Forslag fremsatt i bystyret: Mikkel Gr\u00fcner (SV) framsatte p\u00e5 vegne av SV f\u00f8lgende utsettelsesforslag: Bystyret utsetter behandlingen av saken i p\u00e5vente av en vurdering fra byr\u00e5det av et eventuelt overnattingsforbud i politivedtektene opp mot retten til privatliv etter Grunnloven \u00a7 102 og EMK artikkel 8, og forbudet mot nedverdigende og umenneskelig behandling i Grunnloven \u00a7 93 og EMK artikkel 3. Utsettelsesforslag fra SV, fremsatt av Mikkel Gr\u00fcner (SV), fikk 32 stemmer (A, SV, MDG, V, R, KrF) og var dermed falt. Rune Bakervik (A) fremsatte p\u00e5 vegne av A, MDG, V og R f\u00f8lgene alternativt forslag: Bystyret vedtar forslag til ny Forskrift om politivedtekt i Bergen kommune med f\u00f8lgende endring, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. 1. \u00a7 2-2. Kj\u00f8ring, camping mv i parker, gr\u00f8ntarealer, friomr\u00e5der o.l.: Ordlyden \u201covernatting\u201d, som f\u00f8lger av \u00a7 2-2 andre ledd, strykes. Rune Bakervik (A) fremsatte p\u00e5 vegne av A og MDG f\u00f8lgende alternative forslag: Paragraf 2-4 nr 2 endres til \"\u00e5 brenne av krutt, fyrverkeri eller eksplosive stoffer uten politiets tillatelse.\" (Samme formulering som i gjeldende paragraf 5 nr 2.) Erik Abrahamsen (H) fremsatte p\u00e5 vegne av H, FrP, BL, INP, Sp, PP f\u00f8lgende alternative forslag til punkt 1 og 2: 1. Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151, med f\u00f8lgende endring i forskriftens \u00a7 2-4, nr. 2. \u2022 \u00a7 2-4. Farlig eller skremmende virksomhet P\u00e5, ut over eller i umiddelbar n\u00e6rhet av offentlig sted er det forbudt: i). \u00e5 skyte med gev\u00e6r eller annet skytev\u00e5pen, herunder paintball, softgun, bue, sprettert o.l. 2 ii). \u00e5 brenne av krutt, fyrverkeri eller eksplosive stoffer uten politiets tillatelse. Slik tillatelse er ikke p\u00e5krevd for godkjent fyrverkeri som skal benyttes i tidsrommet 31. desember kl. 18.00 til 1. januar kl. 02.00, utenfor Bergen sentrum. Forbudet mot \u00e5 brenne av krutt, fyrverkeri eller eksplosive stoffer gjelder likevel innenfor Bergen Sentrum. Forbudssonen avgrenses i nord utenfor Gamle Bergen, i s\u00f8r ved Gamle Nyg\u00e5rdsbro, i vest ved Laksev\u00e5gneset og i \u00f8st ved Svartediket. iii). \u00e5 kaste eller slippe stein, sn\u00f8ball eller annet som kan v\u00e6re til skade eller ulempe for dem som ferdes der. 2. Bystyret ber byr\u00e5det sikre god risikoh\u00e5ndtering ved \u00e5rlige nytt\u00e5rsfeiringer, med risikoanalyser og adekvate tiltak; herunder holdningsskapende arbeid. Eline Aresdatter Haakestad (MDG) fremsatte p\u00e5 vegne av MDG f\u00f8lgende alternative forslag 2 til punkt 1: Bystyret vedtar forslag til ny Forskrift om politivedtekt i Bergen kommune med f\u00f8lgende endring, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. \u2022 \u00a7 2-4, punkt 2 2) \u00e5 brenne av krutt, fyrverkeri eller eksplosive stoffer uten politiets tillatelse. Slik tillatelse er ikke p\u00e5krevd for godkjent fyrverkeri som skal benyttes i tidsrommet 31. desember kl. 18.00 til 1. januar kl. 02.00, utenfor sentrums- og byfortettingssoner. Forbudet mot \u00e5 brenne av krutt, fyrverkeri eller eksplosive stoffer gjelder likevel i alle sentrumssoner og byfortettingssoner etter avgrensningene i plankartet til KPA 2018. Ole-Ansger Nepomuk Martini (V) fremsatte p\u00e5 vegne av V f\u00f8lgende alternative forslag: Bystyret vedtar forslag til ny Forskrift om politivedtekt i Bergen kommune med f\u00f8lgende endringer, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. 1. \u00a7 2-1. Ro og orden p\u00e5 offentlig sted: \u00a7 2-1 andre ledd strykes, da forstyrrelse av natteroen allerede kan straffes etter straffeloven \u00a7 181. Det fremst\u00e5r ikke som n\u00f8dvendig \u00e5 supplere bestemmelsen i straffeloven. 2. \u00a7 2-1. Ro og orden p\u00e5 offentlig sted: Ordlyden \u201cstille seg i k\u00f8 og for \u00f8vrig\u201d, som f\u00f8lger av \u00a7 2-1 tredje ledd, strykes. 3. \u00a7 2-4. Farlig eller skremmende virksomhet: Ordlyden \u201csprettert\u201d, som f\u00f8lger av \u00a7 2-4 nr. 1, strykes. 4. \u00a7 3-3. Aktiviteter: \u00a7 3-3 strykes. Etterf\u00f8lgende bestemmelser i kap. 3 f\u00e5r nytt navn, slik at \u00a7 3-4 blir ny \u00a7 3-3, \u00a7 3-5 blir ny \u00a7 3-4 og s\u00e5 videre. 5. \u00a7 5-1. Hindre fors\u00f8pling og tilgrising: Ordlyden \u201c[d]et er forbudt \u00e5 rive, skade eller skjemme oppslag som er lovlig satt opp\u201d, som f\u00f8lger av \u00a7 5-1 nr. 3, strykes. 6. \u00a7 5-1. Hindre fors\u00f8pling og tilgrising: \u00a7 5-1 nr. 4 strykes, da slik adferd allerede kan straffes etter straffeloven \u00a7 181. 3 7. Kapittel 6. Offentlige anlegg: Kapittel 6 strykes. Etterf\u00f8lgende kapittel og bestemmelser f\u00e5r nytt navn, slik at kap. 7 blir nytt kap. 6, kap. 8 blir nytt kap. 7 og s\u00e5 videre. 8. \u00a7 7-3. Barns tilgang til offentlig arrangement: \u00a7 7-3 strykes. 9. \u00a7 2-2. Kj\u00f8ring, camping mv i parker, gr\u00f8ntarealer, friomr\u00e5der o.l.: Ordlyden \"telting\", som f\u00f8lger av \u00a7 2-2 andre ledd, strykes. 10. \u00a7 2-4 Ordlyden \u201cSn\u00f8ball\u201d i \u00a7 2-4 iii strykes Rune Bakervik (A) fremsatte p\u00e5 vegne av A f\u00f8lgende tilleggsforslag: 1. Tillegg til \u00a72-1. Ro og orden p\u00e5 offentlig sted. F\u00f8lgende settes inn som et nytt tredje avsnitt: Det skal v\u00e6re mulig \u00e5 s\u00f8ke om dispensasjon fra tidfestingen av nattero, ved s\u00e6rskilte anledninger, som for eksempel store kulturarrangement og lignende. Eline Aresdatter Haakestad (MDG) fremsatte p\u00e5 vegne av A og MDG f\u00f8lgende tilleggsforslag i 2 punkt: 1. Bystyret ber byr\u00e5det komme tilbake til bystyret med forslag til st\u00f8rre totalforbudssone med hjemmel i forskrift om h\u00e5ndtering av eksplosjonsfarlig stoff \u00a7 2-10A. Som ledd i arbeidet innhentes tydelige uttalelser fra politi og brannvesen om hva som hindrer en h\u00e5ndheving av gjeldende forbud mot oppskyting p\u00e5 offentlig sted. 2. Bystyret ber byr\u00e5det jobbe opp mot statlige myndigheter for \u00e5 f\u00e5 innf\u00f8rt et forbud mot uautorisert privat bruk av fyrverkeri. Eline Aresdatter Haakestad (MDG) fremsatte p\u00e5 vegne av MDG f\u00f8lgende tilleggsforslag i 3 punkt: 1. Bystyret ber byr\u00e5det avslutte bruken av kommunalt fyrverkeri, og innf\u00f8re alternativer som for eksempel drone- eller lysshow i kommunal regi. 2. Det legges til et nytt punkt under \u00a7 2-3: \u00abDet er videre forbudt \u00e5 p\u00e5kalle oppmerksomhet for salgsvirksomhet ved bruk av lyd eller lys eller p\u00e5 annen m\u00e5te som i s\u00e6rlig grad forstyrrer den alminnelige ro, orden eller ferdsel.\u00bb 3. Bystyret ber byr\u00e5det jobbe opp mot nabokommunene for \u00e5 f\u00e5 p\u00e5 plass et lignende forbud mot oppskyting av fyrverkeri som i Bergen. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag i 2 punkt: 1. Foresl\u00e5r nytt punkt 4 i \u00a7 2-4. Farlig eller skremmende virksomhet: P\u00e5, ut over eller i umiddelbar n\u00e6rhet av offentlig sted er det forbudt: 4. \u00e5 holde arrangementer som har hensikt \u00e5 angripe eller trakassere enkeltgrupper som minoritetsgrupper, religi\u00f8se eller etniske grupper. 2. Ny \u00a7 7.4: \u201cArrangementer som fremmer hatytringer\u201d \u201cArrangementer der det er uten rimelig tvil at hatytringer vil fremmes, tillates ikke i det offentlige rom.\u201d 4 Votering: Alternativt forslag fra A, MDG V og R, fremsatt av Rune Bakervik (A), fikk 32 stemmer (A, SV, MDG, V, R, KrF) og var dermed falt. Alternativt forslag fra A og MDG, fremsatt av Rune Bakervik (A), fikk 27 stemmer (A, SV, MDG, R) og var dermed falt. Alternativt forslag til punkt 1 fra H, FrP, BL, INP, Sp, PP, fremsatt av Erik Abrahamsen (H), ble vedtatt med 40 stemmer (H, FrP, BL, V, INP, KrF, Sp, PP). Alternativt forslag til punkt 2 fra H, FrP, BL, INP, Sp, PP, fremsatt av Erik Abrahamsen (H), ble vedtatt med 37 stemmer (H, FrP, BL, INP, KrF, Sp, PP). Alternativt forslag 2 til punkt 1 fra MDG, fremsatt av Eline Aresdatter Haakestad (MDG), fikk 14 stemmer (SV, MDG, R) og var dermed falt. Alternativt forslag punkt 1, 6 og 7 fra V, fremsatt av Ole-Ansger Nepomuk Martini (V), fikk 3 stemmer (V) og var dermed falt. Alternativt forslag punkt 2-5 og 9 fra V, fremsatt av Ole-Ansger Nepomuk Martini (V), fikk 7 stemmer (MDG, V) og var dermed falt. Alternativt forslag punkt 8 fra V, fremsatt av Ole-Ansger Nepomuk Martini (V), fikk 20 stemmer (A, MDG, V) og var dermed falt. Alternativt forslag punkt 10 fra V, fremsatt av Ole-Ansger Nepomuk Martini (V), ble vedtatt med 36 stemmer (A, SV, MDG, BL, V, R, KrF). Innstillingens punkt 1 fikk 13 stemmer (A) og var dermed falt. Innstillingens punkt 2 fikk 20 stemmer (A, MDG, V) og var dermed falt. Innstillingens punkt 3 ble vedtatt med 57 stemmer (H, A, FrP, MDG, BL, INP, R, KrF, Sp, PP) Tilleggsforslag fra A, fremsatt av Rune Bakervik (A), ble vedtatt enstemmig Tilleggsforslag punkt 1 fra A og MDG, fremsatt av Eline Aresdatter Haakestad (MDG), fikk 20 stemmer (A, MDG, R) og var dermed falt. Tilleggsforslag punkt 2 fra A og MDG, fremsatt av Eline Aresdatter Haakestad (MDG), fikk 23 stemmer (A, MDG, V, R) og var dermed falt. Tilleggsforslag punkt 1 fra MDG, fremsatt av Eline Aresdatter Haakestad (MDG), fikk 7 stemmer (MDG, R) og var dermed falt. Tilleggsforslag punkt 2 fra MDG, fremsatt av Eline Aresdatter Haakestad (MDG), fikk 14 stemmer (SV, MDG, R) og var dermed falt Tilleggsforslag punkt 3 fra MDG, fremsatt av Eline Aresdatter Haakestad (MDG), fikk 30 stemmer (A, SV, MDG, V, R) og var dermed falt. Tilleggsforslag punkt 1 fra R, fremsatt av Mailiss Solheim-\u00c5kerblom (R), fikk 23 stemmer (A, SV, R) og var dermed falt. 5 Tilleggsforslag punkt 2 fra R fremsatt av Mailiss Solheim-\u00c5kerblom (R), fikk 10 stemmer (SV, R) og var dermed falt. Bergen bystyre behandlet saken i m\u00f8tet 31.01.2024 sak 8/24 og fattet f\u00f8lgende vedtak: Saken utsettes. Utvalg for finans, kultur og n\u00e6ring behandlet saken i m\u00f8tet 17.01.2024 sak 4/24 og avga f\u00f8lgende innstilling: 1. Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. 2. Bystyret ber byr\u00e5det vurdere en strengere praksis n\u00e5r det gjelder bruk av privat fyrverkeri, som reguleres enten i politivedtekt eller brannforskrift, og komme tilbake til bystyret med en sak rundt dette. Bystyret ber byr\u00e5det sikre en god risikoh\u00e5ndtering ved \u00e5rlige nytt\u00e5rsfeiringer, med risikoanalyser og adekvate tiltak; herunder holdningsskapende arbeid. 3. Bystyret ber byr\u00e5det vurdere bruk av LED-fyrverkeri/ lysshow i kommunal regi. Utvalg for milj\u00f8 og byutvikling hadde saken til orientering i m\u00f8tet 18.01.2024 sak 11/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for helse og sosial hadde saken til orientering i m\u00f8tet 17.01.2024 sak 10/24: Utvalg for finans, kultur og n\u00e6ring innstiller til bystyret. Utvalg for helse og sosial tar saken til orientering. Utvalg for barnehage, skole og idrett hadde saken til orientering i m\u00f8tet 16.01.2024 sak 10/24: Utvalg for barnehage, skole og idrett tok saken til orientering. Utvalg for finans, kultur og n\u00e6ring innstiller til bystyret. Byr\u00e5det behandlet saken i m\u00f8tet 07.12.2023 sak 421/23 Byr\u00e5det innstiller til bystyret \u00e5 fatte f\u00f8lgende vedtak: Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. 6 "
}