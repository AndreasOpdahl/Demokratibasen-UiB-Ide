{
  "dokument_id": "fa5f0517-d3a2-5f2b-a57b-ed88aa0824f3",
  "doc_type": "case_attachment",
  "kommune": 5501,
  "tittel": "Forslag nye vedtekter - Tromsbolig KF",
  "url": "https://innsyn.tromso.kommune.no/application/getMoteDokument?dokid=2001681781",
  "tekst": "Vedtekter for Troms\u00f8bolig KF Vedtatt av styret i Troms\u00f8bolig KF: Behandlet 26.jan 24 sak 6/ 24 og 22.mars 24 sak 6/24 Vedtatt av kommunestyret: (sak/dato) \u00a7 1 Om foretaket Foretakets navn er Troms\u00f8bolig KF, heretter benevnt foretaket. Troms\u00f8bolig KF er et kommunalt foretak opprettet i tr\u00e5d med vedtak i Troms\u00f8 kommunestyre 15.06.22 i sak 97/22 og kommunelovens kapittel 9. Foretaket er ikke eget rettssubjekt, og er direkte underlagt Troms\u00f8 kommunestyre. \u00a7 2 Foretakets forretningskontor Foretakets kontor er i Troms\u00f8 kommune og er registrert i foretaksregistret med organisasjonsnummer 930 031 704. \u00a7 3 Foretakets form\u00e5l Foretaket skal v\u00e6re et velferdspolitisk virkemiddel for \u00e5 fremskaffe, eie, forvalte og utvikle utleieboliger til de m\u00e5lgruppene kommunen til enhver tid \u00f8nsker \u00e5 tilgodese med boliger. Foretaket skal forvalte realverdiene som eiendommene representerer gjennom kostnadseffektivt vedlikehold, drift, forvaltning og utvikling av eiendommene. Foretaket skal ha s\u00e6rlig h\u00f8ye ambisjoner innenfor egne form\u00e5l, hunder b\u00e6rekraft- og milj\u00f8, utvikling og teknisk kvalitet, sambruk og arealeffektivitet. \u00a7 3 Styrets sammensetning og funksjonstid Troms\u00f8 kommunestyre oppnevner foretakets styre og utpeker styrets leder og nestleder. Styret skal best\u00e5 av 7 medlemmer, hvorav ett medlem velges av og blant de ansatte. Det skal velges ett varamedlem. Styret velges for minimum to \u00e5r, men maksimalt fire \u00e5r. Styremedlem valgt av og blant de ansatte velges for to \u00e5r. Ved styrets sammensetning skal det blant annet legges vekt p\u00e5 \u00e5 ha personer med innsikt og erfaring fra \u00f8konomi, eiendomsutvikling og forvaltning. Det b\u00f8r videre vektlegges at styret samlet innehar ledererfaring, eiendomsfaglig og strategisk kompetanse. Styrets godtgj\u00f8relser fastsettes av Troms\u00f8 kommunestyre. \u00a7 4 Styrets oppgaver og myndighet Styret har myndighet til \u00e5 treffe vedtak i alle saker som gjelder foretaket og dets virksomhet. Styret skal: - f\u00f8re l\u00f8pende tilsyn med virksomheten og ha ansvar for at p\u00e5lagte oppgaver utf\u00f8res i henhold til lov, forskrifter, budsjetter og eventuelle p\u00e5legg - s\u00f8rge for at saker som skal behandles i kommunestyret er tilstrekkelig forberedt - iverksette kommunestyrets vedtak - fremlegge tertial- og \u00e5rsrapport for kommunestyret - ansette og fastsette l\u00f8nn til daglig leder - f\u00f8re tilsyn med daglig leders ledelse av foretaket \u00a7 5 Styrets fullmakter Styrets fullmakter til igangsetting av investeringsprosjekter, innleie, kj\u00f8p og salg av eiendom er begrenset av det til enhver tid gjeldende \u00f8konomi \u2013 og delegasjonsreglement for kommunale foretak i Troms\u00f8 kommune. \u00a7 6 Daglig leder Daglig leder ansettes av styret i foretaket. Daglig leder er direkte underordnet styret og skal f\u00f8lge de retningslinjer og p\u00e5legg som styret gir. Daglig leder s\u00f8rger for den daglige ledelse av foretaket og har ansvar for at enhver arbeidsoppgave utf\u00f8res i overensstemmelse med gjeldende bestemmelser og i henhold til de vedtak som er fattet av styret. Daglig leder skal til enhver tid holde styret orientert om alle forhold av betydning for virksomheten herunder \u00f8konomi og personalforhold. \u00a7 7 Representasjon Styreleder eller daglig leder etter fullmakt fra styreleder, representerer foretaket utad. Styrets leder har representasjons- og signaturrett alene. Daglig leder har representasjons- og signaturrett alene innenfor daglig leder sitt myndighetsomr\u00e5de. \u00a7 8 \u00d8vrige bestemmelser Troms\u00f8 kommune forhandler p\u00e5 vegne av foretaket i tr\u00e5d med prinsippene i Hovedavtalen. Tillitsvalgte i foretaket har rett p\u00e5 bistand fra hovedverneombud i alle saker i foretaket. Avtaler som binder hele Troms\u00f8 kommune som juridisk person gjelder for foretaket med mindre det i den enkelte avtale er gjort eksplisitt unntak for dette. \u00a7 9 Ikrafttredelse Vedtektene trer i kraft fra det tidspunktet de vedtas av Troms\u00f8 kommunestyre. "
}