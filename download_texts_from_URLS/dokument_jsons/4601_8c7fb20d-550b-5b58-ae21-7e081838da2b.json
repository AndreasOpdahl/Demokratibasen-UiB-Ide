{
  "dokument_id": "8c7fb20d-550b-5b58-ae21-7e081838da2b",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 72 fra Thor Haakon Bakke (MDG) om utilsiktede konsekvenser av blokk av sosiale medier i Bergensskolen - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11410850/Svar-pa-skriftlig-sporsmal-nr-72-fra-Thor-Haakon-Bakke-MDG-om-utilsiktede-konsekvenser-av-blokk-av-sosiale-medier-i-Bergensskolen-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/161671-3 Saksbehandler: Sara Br\u00fcgger Helgesen Fra Dato: 5. november 2024 Byr\u00e5d for barnehage og skole Svar p\u00e5 skriftlig sp\u00f8rsm\u00e5l nr. 72 fra Thor Haakon Bakke (MDG) om utilsiktede konsekvenser av blokk av sosiale medier i Bergensskolen - Utvalg for barnehage, skole og idrett Representant Thor Haakon Bakke (MDG) har 22.10.2024 sendt inn f\u00f8lgende skriftlig sp\u00f8rsm\u00e5l: Bakgrunn: I forbindelse med at byr\u00e5det stenger ned sosiale medier p\u00e5 elevenes enheter, ref. denne saken i BT, s\u00e5 har representanten blitt gjort oppmerksom p\u00e5 at dette ogs\u00e5 gjelder enheter som administreres/brukes av l\u00e6rerne i Bergensskolen. I praksis betyr dette at for eksempel Youtube ikke lenger er tilgjengelig for l\u00e6rerne i undervisningssituasjoner. Sp\u00f8rsm\u00e5l: 1. Var det byr\u00e5dets intensjon at for eksempel Youtube, og l\u00e6rernes enheter, skal omfattes av sosiale medier-forbudet? 2. Vil byr\u00e5det foreta seg noe for \u00e5 b\u00f8te p\u00e5 denne uheldige konsekvensen?\u00bb Svar fra byr\u00e5den: Stengingen av sosiale medier i bergensskolen, som ble omtalt i BT 16. oktober, har ikke p\u00e5virket l\u00e6rernes tilgang til sosiale medier p\u00e5 deres admin-PCer. Likevel har sp\u00f8rsm\u00e5lsstiller rett i at noen l\u00e6rere kan ha opplevd \u00e5 ikke f\u00e5 tilgang til YouTube. YouTube har over tid v\u00e6rt sperret for elevene i bergensskolen av hensyn til elevenes personvern, og dette har ogs\u00e5 p\u00e5virket l\u00e6rernes tilgang til tjenesten n\u00e5r de er logget inn i Google Workspace for Education.1 Dette handler om at Google har stilt krav om at alle brukerne av YouTube i bergensskolen m\u00e5 v\u00e6re p\u00e5logget tjenesten for \u00e5 ta den i bruk. Siden YouTube er en tilleggstjeneste, med andre brukervilk\u00e5r enn Google Workspace for Education, har Bergen kommune vurdert at det ikke er forsvarlig \u00e5 gi tilgang til p\u00e5logget bruk av tjenesten i bergensskolen, p\u00e5 bakgrunn av personvernhensyn. Det er likevel mulig for l\u00e6rerne i bergensskolen \u00e5 f\u00e5 tilgang til YouTube, s\u00e5 lenge de ikke er logget inn i Google. Det betyr i praksis at de m\u00e5 \u00e5pne YouTube i en ny nettleser, eller logge seg ut av Google i nettleseren de vanligvis bruker, for \u00e5 f\u00e5 tilgang til YouTube. P\u00e5 denne m\u00e5ten kan l\u00e6rere finne videoer de \u00f8nsker \u00e5 dele med elevene, og gj\u00f8re dette via Google 1 Google Workspace for Education er en samling av digitale verkt\u00f8y og tjenester fra Google, skreddersydd for bruk i utdanningsinstitusjoner. Workspace for Education. Dermed vil elevene ogs\u00e5 f\u00e5 tilgang til videoer som l\u00e6rerne har delt med dem, uten at de m\u00e5 inn i YouTube selv. En konsekvens av dette er at det kan oppleves litt mer tungvint for l\u00e6rerne \u00e5 f\u00e5 tilgang til, og \u00e5 bruke, YouTube. Byr\u00e5dsavdeling for barnehage og skole vil derfor, i samr\u00e5d med Etat for skole, s\u00f8rge for at skolene og l\u00e6rerne f\u00e5r en presisering av hvordan de f\u00e5r tilgang til YouTube, og hvordan de kan dele videoer med elever til bruk i undervisningssituasjoner. Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}