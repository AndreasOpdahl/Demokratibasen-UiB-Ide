{
  "dokument_id": "60453ffe-6a31-50c5-85b7-a5c5ba96c70d",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 6/24, Utredning av kontinuerlig barnehageopptak - flere telledatoer",
  "url": "https://bergen.kommune.no/politikere-utvalg/api/fil/bk360/9828136/Innstilling-vedtak-Utredning-av-kontinuerlig-barnehageopptak-flere-telledatoer",
  "tekst": "Utredning av kontinuerlig barnehageopptak - flere telledatoer Bergen bystyre behandlet saken i m\u00f8tet 31.01.2024 sak 6/24 og fattet f\u00f8lgende vedtak: 1. Alternativene om kontinuerlig barnehageopptak tas til orientering. 2. En innf\u00f8ring av flere telletidspunkter forutsetter at det avsettes midler ved rullering av handlings- og \u00f8konomiplanen. 3. Bystyret ber byr\u00e5det om \u00e5 jobbe opp mot statlige myndigheter for et nasjonalt rammeverk for finansering av rullerende barnehageopptak. Bergen bystyres behandling F\u00f8lgende representanter tok ordet: Knut Vindenes (H), Eduardo Andersen (A), Mikkel Gr\u00fcner (SV), Thor Haakon Bakke (MDG), Marte Stadheim Teigen (R), Joel Ysteb\u00f8 (KrF), Ingrid Nergaard Fjeldstad (V), Trond Tystad (BL), Even Oleson S\u00f8rland (A), Eira Martinsen Garrido (SV), Per Arne Larsen (V), Vasan Singaravel (H) Forslag fremsatt i bystyret: Knut Vindenes (H) fremsatte p\u00e5 vegne av H, FrP og Sp f\u00f8lgende alternative forslag i 3 punkt: 1. Alternativene om kontinuerlig barnehageopptak tas til orientering. 2. En innf\u00f8ring av flere telletidspunkter forutsetter at det avsettes midler ved rullering av handlings- og \u00f8konomiplanen. 3. Bystyret ber byr\u00e5det om \u00e5 jobbe opp mot statlige myndigheter for et nasjonalt rammeverk for finansering av rullerende barnehageopptak. Marte Stadheim Teigen (R) fremsatte p\u00e5 vegne av R f\u00f8lgende alternative forslag Bystyret ber byr\u00e5det innf\u00f8re l\u00f8pende barnehageopptak med rett til plass fra fylte ett \u00e5r uavhengig av f\u00f8dselstidspunkt. Det skal settes av tilstrekkelige midler til \u00e5 fortsatt oppfylle bemannings- og pedagognorm. Mikkel Gr\u00fcner (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det legge frem en sak innen utgangen av 2024 om felles s\u00f8skenmoderasjon for familier som har barn b\u00e5de i barnehage og SFO, med sikte p\u00e5 \u00e5 gj\u00f8re barnehage mer rimelig. Votering: Alternativt forslag fra R, fremsatt av Marte Stadheim Teigen (R), fikk 3 stemmer (R) og var dermed falt. Alternativt forslag punkt 1-3 fra H, FrP og Sp, fremsatt av Knut Vindenes (H), ble vedtatt med 38 stemmer (H, FrP, BL, V, INP, Sp, PP) Innstillingen punkt 1-2 fikk 32 stemmer (A, SV, MDG, V, R, KrF) og var dermed falt. Innstillingen punkt 3 ble ikke votert over. Tilleggsforslag fra SV, fremsatt av Mikkel Gr\u00fcner (SV), fikk 32 stemmer (A, SV, MDG, V, R, KrF) og var dermed falt. Utvalg for barnehage, skole og idrett behandlet saken i m\u00f8tet 16.01.2024 sak 5/24 og avga f\u00f8lgende innstilling: 1. Bystyret ber byr\u00e5det innf\u00f8re et nytt telletidspunkt 1. mars fra og med 2025. 2. Bystyret ber byr\u00e5det komme tilbake med forslag til l\u00f8sninger som kan skaleres for \u00e5 gradvis gi flere barn lokal rett til barnehageplass fra fylte ett \u00e5r 3. Utvalg for skole, barnehage og idrett ber byr\u00e5det legger frem et tilleggsnotat til saken f\u00f8r bystyrem\u00f8te 31.01.24, hvor det fremg\u00e5r hvordan den statlige finansieringen av barnehageplasser vil p\u00e5virkes av endret barnehageopptak, enten gjennom \u00e5 innf\u00f8re rett til plass for alle ett\u00e5ringer eller gjennom \u00e5 innf\u00f8re flere telledatoer. Kommunen f\u00e5r statlig tilskudd for alle barn i barnehagealder. Byr\u00e5det bes i notatet \u00e5 svare p\u00e5 om dette gjelder alle ett\u00e5ringer, eller kun de som er f\u00f8dt til og med november, som i dag har rett til plass. Byr\u00e5det behandlet saken i m\u00f8tet 21.12.2023 sak 456/23 Byr\u00e5det innstiller til bystyret \u00e5 fatte f\u00f8lgende vedtak: 1. Alternativene om kontinuerlig barnehageopptak tas til orientering. 2. En innf\u00f8ring av flere telletidspunkter forutsetter at det avsettes midler ved rullering av handlings- og \u00f8konomiplanen. 2 "
}