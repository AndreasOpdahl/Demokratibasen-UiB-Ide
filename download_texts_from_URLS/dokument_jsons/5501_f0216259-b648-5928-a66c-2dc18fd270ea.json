{
  "dokument_id": "f0216259-b648-5928-a66c-2dc18fd270ea",
  "doc_type": "case_presentation",
  "kommune": 5501,
  "tittel": "Orientering om svar fra Troms\u00f8 kommune - H\u00f8ring av forslag til endringer i barnehageloven med forskrifter (driftstilskudd og pensjonstilskudd til private barnehager) - h\u00f8ringsfrist 06.01.2025",
  "url": "https://innsyn.tromso.kommune.no/application/getMoteDokument?dokid=2001942929",
  "tekst": "Arkivsaksnr. 24/19649-3 Saksbehandler Olaug Johanne Susegg Saksgang M\u00f8tedato Oppvekst- og utdanningsutvalget 31.01.2025 Orientering om svar fra Troms\u00f8 kommune - H\u00f8ring av forslag til endringer i barnehageloven med forskrifter (driftstilskudd og pensjonstilskudd til private barnehager) - h\u00f8ringsfrist 06.01.2025 Kommunedirekt\u00f8rens innstilling til vedtak: H\u00f8ringssvar om forslag til endringer i barnehageloven med forskrifter fra Troms\u00f8 kommune tas til orientering. Stig Tore Johnsen Kari Henriksen Kommunedirekt\u00f8r Direkt\u00f8r - Avdeling for oppvekst, utdanning og kultur 1 Hva saken gjelder H\u00f8ring av forslag til endringer i barnehageloven med forskrifter (driftstilskudd og pensjonstilskudd til private barnehager) H\u00f8ringsfristen er 6. januar 2025. Svar fra Troms\u00f8 kommune er levert innen fristen. P\u00e5 grunn av kort h\u00f8ringsfrist fra Kunnskapsdepartementet har ikke svaret v\u00e6rt til politisk behandling, men blir orientert ved f\u00f8rste mulige m\u00f8te. Kommunens svar p\u00e5 h\u00f8ringen er vedlagt. Det er ogs\u00e5 lagt ved en sammenligning mellom departementets forslag til endringer i barnehageloven og forskrift, mot gjeldende lov og forskrift. Saksutredning Bakgrunnen er tidligere h\u00f8ring \u00abForslag til endringer i barnehageloven med forskrifter (Styring og finansiering av barnehagesektoren)\u00bb fra h\u00f8sten 2023, med h\u00f8ringsfrist 31. januar 2024. Denne h\u00f8ringen ble behandlet av oppvekst- og utdanningsutvalget 26. januar 2024 (sak nr. 8/24). De forslagene som behandles i denne nye h\u00f8ringen skapte mye debatt under og etter forrige h\u00f8ring. Partiene Arbeiderpartiet, H\u00f8yre, Senterpartiet, Venstre, Kristelig Folkeparti og Pasientfokus p\u00e5 Stortinget har inng\u00e5tt et forlik hvor de har bedt regjerningen om \u00e5 sende nye forslag om regler. Kunnskapsdepartementet har med bakgrunn i forliket, og innspillene fra h\u00f8ringen h\u00f8sten 2023, utarbeidet forslag til nye regler som her legges frem. De \u00f8vrige forslagene fra h\u00f8ringen h\u00f8sten 2023 f\u00f8lges opp av Kunnskapsdepartementet med en lovproposisjon som etter planen legges frem for Stortinget i l\u00f8pet av 2025. Denne nye h\u00f8ringen omhandler tre hovedpunkter: - Form\u00e5lsbestemmelse - Driftstilskudd - Pensjonstilskudd Form\u00e5lsbestemmelsen (Kapittel 2 i h\u00f8ringen) Legger opp til fire sentrale hensyn ved utformingen. Endringen av barnehageloven gir mulighet for kommunen \u00e5 sikre likebehandling av like barnehager, uavhengig av om de er private eller kommunale. Tilskuddsreglene utformes nasjonalt og gir en forutsigbarhet med grunntilskudd for private barnehager. En mangfoldig barnehagestruktur sikres ved at tilskuddet kan differensieres der det er saklig grunn for det. Reglene legger til rette for \u00e5 sikre en s\u00e5 effektiv ressursbruk som mulig. Beregning av driftstilskudd til private barnehager (Kapittel 3 i h\u00f8ringen) Det foresl\u00e5s at driftstilskudd deles inn i tre typer tilskudd. Grunntilskudd, ekstra grunntilskudd og tilleggstilskudd. Grunntilskuddet skal beregnes med utgangspunkt i kommunens regnskap for drift av kommunale barnehager, p\u00e5 samme m\u00e5te som dagens driftstilskudd. Med unntak av at pensjonskostnader ikke skal tas med. Og det skal v\u00e6re mulig \u00e5 holde enkelte utgifter og barnehager utenfor. 2 Ekstra grunntilskudd kan gis til barnehager som har de samme utgiftene som holdes utenfor i beregningen av grunntilskuddet. Kommunen f\u00e5r rett og plikt til \u00e5 gi tilleggstilskudd ut over grunntilskuddet til private barnehager. Kommunen kan for eksempel vedta \u00e5 styrke bemanningen i et omr\u00e5de ved \u00e5 \u00f8ke budsjettet til de kommunale barnehagene (dette blir utgifter som kan holdes utenfor beregningen av grunntilskudd) og gi tilleggstilskudd til de private barnehagene i samme omr\u00e5de. Tilskuddet skal begrunnes. Kommunen skal gi tilleggstilskudd ved nye nasjonale krav eller hvis kommunen ikke oppfyller normkrav i egne barnehager. Beregning av pensjonstilskudd til private barnehager (Kapittel 4 i h\u00f8ringen) Det foresl\u00e5s at tilskudd til pensjon ikke skal v\u00e6re en del av driftstilskuddet slik som i dag. Pensjonstilskudd skal v\u00e6re en egen beregning. I h\u00f8ringsforslaget er det lagt frem to alternative forslag til beregning av pensjonstilskudd, som to alternativer til ny \u00a7 19 b i barnehageloven. Ved alternativ 1 skal pensjonstilskuddet beregnes ut fra den enkelte barnehages \u00e5rsverk, gjennomsnittsl\u00f8nn og pensjonsvilk\u00e5r. Alternativ 2 bygger p\u00e5 dagens regler med noen endringer. Konklusjon Svar fra Troms\u00f8 kommune er levert Utdanningsdirektoratet inne h\u00f8ringsfristen. Hovedsakling st\u00f8tter Troms\u00f8 kommune forslagene til endringer i barnehageloven og forskrift, med noen kommentarer og forutsetninger. Disse vises i vedlagte h\u00f8ringssvar. Vedtakskompetanse Oppvekst- og utdanningsutvalget Vedlegg H\u00f8ringssvar fra Troms\u00f8 kommune - H\u00f8ring av forslag til endringer i barnehageloven med forskrifter (driftstilskudd og pensjonstilskudd til private barnehager) Endringer i lov og forskrifter - sammenligning mellom forslag til ny og gjeldende 3 "
}