{
  "dokument_id": "bee58744-3056-5269-86a9-deb9578d9be6",
  "doc_type": "case_presentation",
  "kommune": 4601,
  "tittel": "Klostergarasjen - utskifting av heiser. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/10607638/Framstilling-Klostergarasjen-utskifting-av-heiser-Gjennomforingsvedtak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/09900-3 Klostergarasjen - utskifting av heiser. Gjennomf\u00f8ringsvedtak Hva saken gjelder: Denne saken gjelder bevilgning p\u00e5 kr. 16 mill. til utskifting av fire heiser i Klostergarasjen. De fire heisene har v\u00e6rt i bruk helt siden Klostergarasjen ble \u00e5pnet og tatt i bruk i 2005, og det er n\u00e5 behov for utskifting av heisene pga. slitasje, elde og manglende tilgang p\u00e5 reservedeler. Fagetatens vurdering og anbefaling: Heisene har en meget stor daglig belastning og har v\u00e6rt i bruk utover normert levetid. Dette medf\u00f8rer n\u00e5 utfordringer med drift og vedlikeholdet av heisene. Det m\u00e5 derfor snarlig igangsettes en anskaffelse av nye heiser. Bergen parkering AS har utf\u00f8rt deler av prosjekteringen i tidlig fase, Etat for bygg og eiendom som er eier av Klostergarasjen har overtatt og ferdigstilt detaljprosjekteringen. Tiltaket har v\u00e6rt utlyst p\u00e5 Mercell, og etter evaluering av innkomne tilbud er det klart for \u00e5 inng\u00e5 kontrakt med leverand\u00f8r s\u00e5 snart finansiering er p\u00e5 plass. \u00d8konomiske konsekvenser: Kostnadsestimatet er p\u00e5 16 mill. kroner, og omfatter bl.a. prosjektering, utskifting av heisene, diverse arbeider tilknyttet dette, samt en uforutsettpost. Det er lagt til grunn fradragsrett for mva. grunnet parkeringsform\u00e5l. Tiltaket foresl\u00e5s dekket av midler p\u00e5 budsjettpost BUD448 \u2013 Mindre bygginvesteringer. Samlet oppstilling for renter og avdrag blir som f\u00f8lger: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen over viser en totaloversikt over kapitalkostnadene som vil belastes driftsbudsjett i nedbetalingsperioden. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Fagetaten anbefaling: De fire heisene i Klostergarasjen b\u00f8r snarlig skiftes ut for \u00e5 unng\u00e5 driftsstans. Tilstanden er av en slik art at det kan oppst\u00e5 langvarig driftsstans fordi det ikke lenger finnes reservedeler som hyllevarer. En lengre driftsstans p\u00e5 en eller flere heiser vil v\u00e6re sv\u00e6rt uheldig overfor brukerne av parkeringsanlegget, og vil f\u00f8re til d\u00e5rlig omd\u00f8mme. 1 Byr\u00e5dens vurdering og anbefaling/konklusjon: Byr\u00e5den ser viktigheten av tiltaket, for \u00e5 sikre tilgangen og driften av parkeringsanlegget og gj\u00f8re det trygt og tilgjengelig for brukere og ansatte. Byr\u00e5den anbefaler at tiltaket gjennomf\u00f8res slik saken skisserer. Vedtakskompetanse: Investeringsprosjekt oppad begrenset til 20 mill kroner vedtas av byr\u00e5det, jfr. Budsjettfullmaktenes pkt. 2.3 bokstav g) Gjennomf\u00f8ringsvedtak Byr\u00e5d for finans innstiller til byr\u00e5det \u00e5 fatte f\u00f8lgende vedtak: 1. Prosjekt \u00abKlostergarasjen \u2013 utskifting av heiser\u00bb med estimert totalramme p\u00e5 16 mill. gjennomf\u00f8res. inkl. prosjekteringskostnader til utskifting av 4 stk. heiser i Klostergarasjen. 2. Budsjettet finansieres med midler fra BUD448 \u00abMindre Bygginvesteringer, og avsetninger framg\u00e5r av f\u00f8lgende tabell: Dato: 18. juni 2024 Charlotte Spurkeland Byr\u00e5d for finans Dokumentet er godkjent elektronisk. Vedlegg: Fagnotat av 10. mai 2024 2 "
}