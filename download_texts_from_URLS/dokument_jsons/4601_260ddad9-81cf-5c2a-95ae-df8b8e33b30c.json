{
  "dokument_id": "260ddad9-81cf-5c2a-95ae-df8b8e33b30c",
  "doc_type": "case_attachment",
  "kommune": 4601,
  "tittel": "Fagnotat  av 20. 03.24 - D0571 Knappentunet - Konseptvalgutredning med anbefaling (BUD1126)",
  "url": "https://bergen.kommune.no/politikere-utvalg/api/fil/bk360/9957714/Fagnotat-av-20-03-24-D0571-Knappentunet-Konseptvalgutredning-med-anbefaling-BUD1126-",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2022/171471-2 Saksbehandler: Rikke Charlotte Sundt Fra Dato: 20. mars 2024 Etat for utbygging Fagnotat D0571 Knappentunet - Konseptvalgutredning med anbefaling (BUD1126) Hva saken gjelder: Saken gjelder oversending av Konseptvalgutredning med vedlegg. Konseptvalg- utredningen underbygger og anbefaler investering for Sosiale tjenester/bosenter for tilrettelagt botilbud etter vederlagsforskriften p\u00e5 Knappenomr\u00e5det. Knappentunet ble etter en lengre prosess h\u00f8sten 2023 overdradd fra Helse Bergen til Bergen kommune. Etat for bygg og eiendom forvalter eiendommen. Byr\u00e5det fattet vedtak om utredning av Konseptvalgutredning p\u00e5 Knappentunet den 22.02.2017 (sak 44/27). Det ble besluttet i Styringsgruppe for bygg for Byr\u00e5dsavdeling for arbeid, sosial og bolig (SG BASB, n\u00e5 Styringsgruppe for bygg for barnevern, sosiale tjenester og mangfold SG BBSM) at prosjektet skulle overf\u00f8res til EFU for utarbeidelse av konseptvalgutredning. Bestillingen er datert 27.09.2022. Bestillingen la til grunn at omr\u00e5det skulle utvikles for 40-45 beboere, at dagens beboergruppe skulle v\u00e6re en del av prosjektet og at beboergrupper skulle kunne skjermes fra hverandre. Bestillingen nevner videre at enkelte av boligene skal utformes med s\u00e6rskilt oppmerksomhet p\u00e5 sikkerhet for beboere og ansatte. Utredningens mandat er \u00e5 starte kartlegging av behov, m\u00e5l og krav p\u00e5 nytt, uten binding til tidligere prosjekterte l\u00f8sninger. I arbeidet med utredningen er rom- og funksjonsprogram og arealbehov basert p\u00e5 erfaring fra tidligere prosjekter. For nye tjenester, beboere med spesielle behov, har bestiller foretatt vurdering av arealbehovet for denne gruppen. Gjeldende vedtatte \u00f8konomisk ramme i H\u00d8P for 2023-2027 er 16,6 mill. Regnskapsf\u00f8rt hittil er 3,8 mill. Fagetatens vurdering: Konseptvalgutredningen representerer en oppsummering av prosess og tema som har st\u00e5tt sentralt i arbeidet med oppfylling av bestillingen. KVU-metodikk, der prosjektet utvikles trinnvis med utgangspunkt i oppgavens utledete behov, legger rammene for prosessen. Tomtearealets st\u00f8rrelse og topografi, sammenholdt med institusjonshistorien p\u00e5 Knappentunet, har v\u00e6rt viktig for tiln\u00e6rming og l\u00f8sning av oppgaven. Form\u00e5l og faglig tiln\u00e6rming Form\u00e5let med utredningen er \u00e5 unders\u00f8ke muligheten for \u00e5 svare ut bestillingen med inntil 45 beboere p\u00e5 Knappenomr\u00e5det. Utgangspunktet er viktigheten av et godt tilbud til brukergrupper med ulike utfordringer. Utredningens mandat har v\u00e6rt \u00e5 starte kartlegging av behov, m\u00e5l og krav p\u00e5 nytt, uten binding til tidligere prosjekterte l\u00f8sninger. Det er noe varierende behov i m\u00e5lgruppen som spenner mellom personer med rus- og psykiatri (ROP)-lidelser, personer med psykiske lidelser med behov for skjerming og personer med volds- og aggresjonsproblematikk. Det har derfor v\u00e6rt viktig \u00e5 etterstrebe generelle og fleksible prinsipper for boligene slik at brukbarhet for samlet anlegg gir varierte bruksmuligheter over tid. Tomtens st\u00f8rrelse, topografi og mulighet for oppdeling er vurdert som viktige i denne sammenhengen. Prosjektgruppe med r\u00e5dgivere fra flere etater har sikret faglig bredde. Gruppen har gjennomf\u00f8rt m\u00f8ter hver annen uke, med fokus p\u00e5 dialog og omforente prosjektl\u00f8sninger. Bestiller har jevnlig trukket inn fagr\u00e5dgivere, med representanter fra Etat for psykisk helse og rustjenester, BBSM seksjon for bolig og omr\u00e5desatsing og Behandling, bolig og ressursveiledning. Dette har v\u00e6rt spesielt viktig for \u00e5 oppn\u00e5 gode diskusjoner og faglig forankrete valg. Utredningen er basert p\u00e5 metodikk for konseptvalgutredning. Denne trinnvise metodikken har gitt gode diskusjoner internt i prosjektgruppen, der fokus flyttes i tr\u00e5d med prosjektets utvikling. Byr\u00e5dsavdelingen (BBSM) har parallelt med utredningsarbeidet arbeidet med bemannings- og arealbehov for beboere med spesielle skjermingsbehov, dette er hensyntatt i prosjektalternativene. Bakgrunn Bergen kommune har vedtatt at tomten p\u00e5 Knappen fortsatt skal benyttes til botilbud etter vederlagsforskriften. I Bergen benevnes dette bosenter. Under 2. verdenskrig ble Knappentunet utbygget som en tysk offiserforlegning. Etter krigen ble omr\u00e5det benyttet som fangeleir. Messebygget p\u00e5 nedre terrengniv\u00e5, vaktbu nord p\u00e5 tomten og terrengtrapp i betong mot vest st\u00e5r igjen fra den opprinnelige bruken. Disse elementene er vurdert som verneverdige. Messebygget har v\u00e6rt i bruk frem til nyere tid, og representerer et potensiale for fremtidige fellesfunksjoner. P\u00e5 80-tallet ble omr\u00e5det utviklet med 3 nye institusjonsbygg, Hovedbygget p\u00e5 nedre niv\u00e5, Lyngen og Paviljongen p\u00e5 \u00f8vre niv\u00e5. Byantikvaren understreker at det samlete bygningsmilj\u00f8et med krigsminnene og institusjonsbyggene fra 80-tallet, til sammen representerer fortellingen om stedet og kulturmilj\u00f8et p\u00e5 Knappen. Knappentunets lange tradisjon som bolig for beboere med spesielle behov fungerer godt i nabolaget. Beboere i omr\u00e5det er vant med brukergruppen. Nabolaget benytter de \u00e5pne gr\u00f8ntomr\u00e5dene for \u00e5 komme til turomr\u00e5der p\u00e5 Knappenfjellet og langs vannet Knappatj\u00f8rna. Naturkvalitetene og den store tomten er en viktig ressurs for beboerne, og vurderes spesielt egnet for m\u00e5lgruppen. Utgangspunktet for utredningen er viktigheten av et godt tilbud til brukergrupper med ulike utfordringer, og tidligere utf\u00f8rte utredninger og skisseprosjekt for utvikling av Knappenomr\u00e5det. I 2020 ble det gjennomf\u00f8rt tidligfasestudie med l\u00f8sningsforslag for fremtidig Knappentunet. Studien tok utgangspunkt i eksisterende anlegg. L\u00f8sningene fra 2020-studiet har tiln\u00e6rming samsvarende med \u00ablavere trinn\u00bb i firetrinnsmodellen som benyttes i konseptvalgutredningen. For \u00abde lave trinnene\u00bb baseres l\u00f8sningen p\u00e5 gjenbruk av eksisterende bygningsmasse, med tilpasninger og tilbygg som er n\u00f8dvendig for \u00e5 svare ut prosjektets m\u00e5l og krav. I 2020 ble det ogs\u00e5 foretatt tilstandsvurderinger av anlegget, nedfelt i Tilstandsrapport. Rapporten er lagt til grunn i denne utredningen. Eksisterende bygningsanlegg b\u00e6rer preg av slitasje og manglende vedlikehold, funn av asbest har medf\u00f8rt at enkelte bygg i dag st\u00e5r tomme. Tilstandsrapporten sammenholdt med bestiller og forvalters krav til effektiv drift, tilsier at nybygg ogs\u00e5 burde vurderes for \u00e5 svare ut forutsetningen om 60 \u00e5rs levetid. Konseptvalgutredningen presenterer alternative l\u00f8sningsforslag, fra oppussing av dagens anlegg til etablering av nye bygg. Disse er evaluert etter prosjektets m\u00e5l og krav, der en samlet evaluering danner grunnlaget for utredningens anbefaling. Behovsanalyse, m\u00e5l og krav Behovsanalysen er gjennomf\u00f8rt for \u00e5 utlede behov, m\u00e5l og krav for prosjektet. Et bredt utvalg interessenter inng\u00e5r som f\u00f8rste steg i Behovsanalysen. Analysen bidrar til \u00e5 definere mulighetsrommet. Ulike tiln\u00e6rminger, l\u00f8sningskonsepter, er vurdert med utgangspunkt i behovsanalysen, m\u00e5l og krav. For \u00e5 avdekke behov knyttet til videre bruk av Knappenomr\u00e5det, ble det gjennomf\u00f8rt akt\u00f8r- og interessentanalyse med sentrale akt\u00f8rer og interessenter. Her blir normative og ettersp\u00f8rselsbaserte behov kartlagt. Organisasjoner og lag som barnehage og speidergruppe, faste offentlige r\u00e5d (for unge, personer med funksjonsnedsettelse og eldre) skole, offentlige etater, herunder Bymilj\u00f8etaten, Plan- og bygningsetaten, Bergen Vann, Etat for bygg og eiendom og Strategisk Eiendomsforvaltning var blant dem som ble intervjuet. Interessentintervjuene viser overordnet enighet om \u00e5 utnytte det landlige preget og de gr\u00f8nne omgivelsene rundt bebyggelsen p\u00e5 Knappen. Behovet for utbedringer av bygningsmassen er prek\u00e6rt. Med utgangspunkt i behovsanalysen er det prosjektutl\u00f8sende behovet formulert som: Prosjektutl\u00f8sende behov Knappentunet skal best\u00e5 som, tilrettelagte botilbud med h\u00f8yt omsorgsniv\u00e5. Bygningsmassen b\u00e6rer preg av slitasje og manglende vedlikehold. Det er ogs\u00e5 gjort funn av asbest som har medf\u00f8rt at noen bygg st\u00e5r tomme. Basert p\u00e5 behovsanalysen og tilbakemeldinger fra interessentene er prosjektets m\u00e5l og krav utledet: Samfunnsm\u00e5l Bergen skal v\u00e6re en god, rettferdig og inkluderende by som er raus med de vanskeligstilte, hvor det er godt \u00e5 bo for alle uavhengig av funksjonsniv\u00e5, \u00f8konomi, sosial bakgrunn, livssyn og religi\u00f8s tilh\u00f8righet. Effektm\u00e5l Effektm\u00e5l 1 Innbyggerne har mulighet for et selvstendig og verdig liv. Effektm\u00e5l 2 Alle bor trygt i egnet bolig. Effektm\u00e5l 3 Botilbudet tilrettelegger for likeverdige, trygge og effektive tjenester. Effektm\u00e5l 4 Ivareta klima- og milj\u00f8m\u00e5l gjennom b\u00e6rekraftige l\u00f8sninger. Absolutte krav A1: Lokalisering innenfor dagens Knappenomr\u00e5de. A2: Omr\u00e5det skal utvikles til kapasitet p\u00e5 boliger/institusjonsplasser for minimum 45 beboere. A3: Dagens beboere, alvorlig psykisk syke, skal v\u00e6re en del av prosjektet. A4: Arealeffektiv utforming som sikrer god og trygg bruk for beboere og ansatte. Viktige krav V1: Konseptet utnyttet tomtens potensiale. V2: Fleksibilitet og fremtidsrettet l\u00f8sning. V3: Konseptet tilrettelegger for effektivitet og samhandling. V4: Konseptet fremhever bl\u00e5gr\u00f8nne kvaliteter og ivaretar n\u00e6rmilj\u00f8et. V5: Konseptet bevarer omr\u00e5der og bygg med verneinteresser. V6: Konseptet skal tilrettelegge for andre beboergrupper, som ROP (samtidig rus- og psykiske helseutfordringer), adferds-problematikk og halvannenlinjetjeneste. Mulighetsstudie Mulighetsstudien gjennomf\u00f8res for \u00e5 sikre en bred tiln\u00e6rming til hva som kan v\u00e6re mulige alternative l\u00f8sningskonsepter. Workshop med bred deltakelse er en viktig del av mulighetsstudiet, der prosjektets mulighetsrom skal unders\u00f8kes. Med utgangspunkt i det som ble avdekket i intervjuene, ble det avholdt workshop. P\u00e5 workshop deltok bestiller BBSM, Fagressurser fra Behandling Bolig og Ressursveiledning, Forvalter Etat for bygg og eiendom, R\u00e5dgiver Etat for Psykisk helse og rustjenester, Byantikvar, Byarkitekt, utreder og arkitekt. Brukerperspektivet ble godt belyst fra erfaringskonsulent og fra tre avdelingsledere p\u00e5 dagens institusjon. Arbeidet p\u00e5 workshopen gir argumenter for hvilke l\u00f8sningskonsepter som konkretiseres i mulighetsstudiet og videre for vurdering og vekting i alternativanalysen. P\u00e5 workshop benyttes \u00abFiretrinnsmetodikken\u00bb for \u00e5 vurdere ulike tiln\u00e6rminger for l\u00f8sning av problemet. Eksempler p\u00e5 tiln\u00e6rminger kan v\u00e6re 1) redusere ettersp\u00f8rsel, 2) foreta mindre investeringstiltak, 3) foreta ulik grad av rehabilitering eller 4) bygge nytt. De ulike vinklingene gir grunnlag for \u00e5 definere ulike l\u00f8sningskonsepter. Med utgangspunkt i prosjektets fastsatte m\u00e5l og krav, vurderes det hvordan l\u00f8sningskonseptene kan realisere m\u00e5l og svare ut prosjektspesifikke krav. Dette danner grunnlaget for grovsilingen som utleder alternativene i alternativanalysen. Tomteplasseringen med begrenset kollektivtilbud, felles turomr\u00e5der og boliger i nabolaget, tilsa at det var naturlig at omr\u00e5det i hovedsak ble avsatt til bestillingens kjerneoppgave, tilrettelagte botilbud med h\u00f8yt omsorgsniv\u00e5. De ulike l\u00f8sningsalternativene gir dog ulike muligheter for tilrettelegging for annen virksomhet innenfor tomtearealet. I l\u00f8pet av prosessen ble m\u00f8te med Husbanken og Stadsforvalteren gjennomf\u00f8rt. Dette for \u00e5 diskutere muligheter for Husbanktilskudd for et relativt h\u00f8yt antall spesialboliger innenfor ett omr\u00e5de. Muligheten for \u00e5 unng\u00e5 institusjonspreg ble her fremholdt som spesielt viktig. Tomtearealet tilsier at institusjonspreget kan dempes gjennom god avstand mellom byggene. Alternativene i alternativanalysen er vesens forskjellige. Ved utvelgelse av alternativene ble terrengniv\u00e5ene en viktig faktor. Alternativene spenner fra \u00e5 opprettholde dagens anlegg med n\u00f8dvendig vedlikehold til \u00e5 rive eksisterende anlegg og bygge nytt p\u00e5 ett eller begge av tomtens terrengniv\u00e5er. F\u00f8lgende konsepter og varianter er tatt med videre i alternativanalysen: Konseptalternativ Beskrivelse Begrunnelse KONSEPTALTERNATIV 0 Konseptet tar for seg Nullalternativet skal alltid minimum av rehabilitering medtas som referanse for Nullalternativet for \u00e5 holde dagens bosenter vurdering av de \u00f8vrige i drift i ytterligere 60 \u00e5r. alternativene. Det gjennomf\u00f8res ikke tiltak i ubebodde bygninger. Konseptet krever ikke omregulering. Antall beboere: 25 KONSEPTALTERNATIV 1 Rehabilitering av Minst mulig rivning og Hovedbygget, Lyngen og ivaretakelse av det vi Rehabilitering av Paviljongen. besitter, er et overordnet Hovedbygget Lyngen og m\u00e5l for kommunen. Paviljongen. Paviljongen vil da huse 6 beboere. Anlegget benyttes i hovedsak som det er, Antall beboere: 30 Paviljongen tas i bruk til boenheter. KONSEPTALTERNATIV 2 Alternativet er en blanding Minst mulig rivning og av rehabilitering og nybygg. ivaretakelse av det vi Rehabilitering av Eksisterende hovedbygg besitter, er et overordnet Hovedbygget og nytt bevares, og oppgraderes m\u00e5l for kommunen. tilbygg. med tilbygg. Optimalisering av Rehabilitering av Lyngen, Alternativet vil utl\u00f8se krav til Hovedbygget med nye treningsleiligheter omregulering av hele supplement med nytt tilbygg etableres p\u00e5 nedre niv\u00e5. Knappenomr\u00e5det bosenter. vil bedre brukbarhet og gi leiligheter med bedrete Utbedret vei til \u00f8vre niv\u00e5. fasiliteter. Antall beboere: 45 Treningsleilighetene vil gi et nytt og forbedret alternativ til beboerne. KONSEPTALTERNATIV 3 Eksisterende hovedbygg, Eksisterende bygg rives for Lyngen og Paviljongen \u00e5 optimalisere planl\u00f8sninger Eksisterende hovedbygg, rives. Det etableres nye innenfor dagens fotavtrykk. Lyngen og Paviljongen bygg p\u00e5 samme plassering rives, det etableres nye som for tidligere God avstand mellom bygg med tilsvarende bygningsmassen, p\u00e5 begge byggene oppn\u00e5s ved at plassering som for dagens tomtens niv\u00e5er. I tillegg b\u00e5de \u00f8vre og nedre niv\u00e5 p\u00e5 bygningsmasse. etableres det bygg med tomt tas i bruk. treningsleiligheter. Plasseringen kan gi Nybyggene fordeles p\u00e5 differensierte uteomr\u00e5der, \u00f8vre og nedre terrengniv\u00e5 Utbedret vei til \u00f8vre niv\u00e5. og vil medf\u00f8re st\u00f8rre som i dag. avstander mellom byggene Tiltaket krever omregulering. dersom personale skal Videre etableres et nytt Antall beboere: 45 bevege seg mellom flere bygg med bygg. treningsleiligheter p\u00e5 nedre niv\u00e5. Treningsleilighetene vil gi et nytt og forbedret alternativ til beboerne. KONSEPTALTERNATIV 4 Kvalitetsbeskrivelse: Eksisterende bygg rives. Et Eksisterende hovedbygg, nytt og effektivt hovedbygg Eksisterende hovedbygg, Lyngen og Paviljongen rives med optimalisert planl\u00f8sning Lyngen og paviljongen og det etableres ett nytt p\u00e5 nedre niv\u00e5. Beboere kan rives. bosenter p\u00e5 nedre del av fordeles innenfor flere bygg tomten i tillegg til et bygg p\u00e5 det nedre niv\u00e5et. Et st\u00f8rre nytt bygg med treningsleiligheter. etableres p\u00e5 tomtens Det kan oppn\u00e5s kortere nedre niv\u00e5. I tillegg Alternativet samler avstander og bedre etableres bygg med beboerne i st\u00f8rre bygg p\u00e5 samvirke mellom treningsleiligheter p\u00e5 det en mindre del av tomten, p\u00e5 avdelingene. Isolering av nedre niv\u00e5et. nedre niv\u00e5. enkelte beboergrupper og skjermet bruk av deler av Utbedret vei til \u00f8vre niv\u00e5. uteomr\u00e5det blir mer begrenset. Tiltaket krever omregulering Antall beboere: 45 Treningsleilighetene vil gi et nytt og forbedret alternativ til beboerne. Alternativanalyse Konseptalternativene er detaljert s\u00e5 langt som n\u00f8dvendig for \u00e5 kunne ta stilling til i hvilken grad de oppfyller prosjektets m\u00e5l og krav. I alternativanalysen er alternativene vurdert enkeltvis for prissatte og ikke prissatte virkninger. Resultatet av alternativanalysen gir en rangering av alternativene. Rangeringen gjenspeiler prosjektgruppens konklusjon og Etat for utbyggings anbefaling for valgt alternativ. Vurdering prissatte virkninger Prissatte virkninger best\u00e5r av kostnadsberegninger, LCC og vurderinger foretatt i usikkerhetsanalyse. Her gis en oppsummering av vurderte prissatte virkninger for hvert av alternativene (relatert til nullalternativet): Prissatte virkninger Nullalt. Alt. 1 Alt.2 Alt. 3 Alt. 4 (MNOK) Bruttoareal (m2) 3 602 4 392 6 225 5 605 5 605 Prissatte virkninger (\u00f8konomikostnader) Forventet kostnad (P50-verdi) 109 242 366 376 387 MNOK Kostnadsramme (P85-verdi) 143 319 485 503 520 MNOK Levetidskostnad (LCC) 2 952 3 988 3 914 4 172 4 254 \u00c5rskostnad/m2 NOK Levetidskostnad (LCC) 425 345 583 778 514 414 519 678 529 868 \u00c5rskostnad/beboer NOK Rangering 1 5 2 3 4 Tabellen viser kostnadsbildet for alternativene i analyseperioden som er satt til 60 \u00e5r. \u00c5rskostnad for \u00e5 finansiere hele prosjektet inkludert fremtidige FDVU-kostnader (FDVU st\u00e5r for forvaltning, drift, vedlikehold og utvikling). \u00c5rskostnader \u00f8ker fra nullalternativet til alternativ 4. Alternativ 2-4 er sv\u00e6rt jevne. \u00c5rskostnad pr m2 BTA viser kostnad pr kvadratmeter i de ulike alternativene. \u00c5rskostnad pr kvadratmeter er noenlunde likt i alternativ 1-4. Variasjonen i alternativ 3 og 4 skyldes noe h\u00f8yere investeringskostnad for alternativ 4. For \u00e5rskostnad pr beboer kommer alternativ 1 d\u00e5rligst ut, men heller ikke her er det store forskjeller. Alternativ 2 har en h\u00f8yere \u00e5rskostnad pr. beboer enn alternativ 3 og 4. Dette skyldes blant annet at alternativet har flere kvadratmeter og f\u00e6rre beboere enn alternativ 3 og 4. Vurdering ikke prissatte virkninger Det er utarbeidet klimagassberegninger av konseptene iht. EFU sitt Klima- og milj\u00f8program. Videre er det gjennomf\u00f8rt en helhetlig analyse av \u00f8vrige ikke-prissatte virkninger for alternativene. De ikke- prissatte nyttevirkningene gjenspeiler de prosjektspesifikke m\u00e5lene og kravene som er definert, og representerer begrunnelsen for \u00e5 gjennomf\u00f8re tiltaket. Forholdet mellom de 5 kriteriene som representerer viktigheten av ikke prissatte verdier ble innbyrdes vektet som f\u00f8lger: 1 \u00d8ke egnede boliger og ivareta fleksibilitet for fremtiden 35 % 2 Effektivitet og samhandling 25% 3 Fleksibel og fremtidsrettet bygningsmasse 20% 4 Klima og milj\u00f8 bl\u00e5gr\u00f8nne kvaliteter, n\u00e6rmilj\u00f8 10% 5 Bevare omr\u00e5der og bygg med verneinteresser 10% Tabellen under gir en oppsummering av de ikke-prissatte virkningene for hvert av alternativene, representert ved minus (-) og pluss (+): Ikke- prissatte nyttevirkninger # Kriterie Nullalt. Alt. 1 Alt. 2 Alt. 3 Alt.4 1 \u00d8ke egnede boliger og ivareta --- -- + ++++ +++ fleksibilitet for fremtiden 2 Effektivitet og samhandling - + ++ ++++ ++++ 3 Fleksibel og fremtidsrettet - + ++ ++++ +++ bygningsmasse 4 Klima og milj\u00f8 bl\u00e5gr\u00f8nne +++ +++ ++ + + kvaliteter, n\u00e6rmilj\u00f8 5 Bevare omr\u00e5der og bygg med +++ ++++ ++ -- - verneinteresser Poengsum -0,9 0,45 1,65 2,9 2,65 Rangering ikke- 5 4 3 1 2 prissatte virkninger Livssyklus analyse (LCA) \u2013 Klimagassberegninger Klimagassutslipp over 60 \u00e5r 11 434 11 756 16 421 16 482 16 482 norsk/ norsk-europeisk str\u00f8mmiks, inkl. transport i drift. [tonn CO2] Rangering LCA 1 2 3 4 4 I tabellen vektes ikke prissatte nyttevirkninger. Alternativ 3 og 4, som begge medf\u00f8rer rivning og nybygg med noe justerte \u00abfotavtrykk\u00bb scorer h\u00f8yest p\u00e5 kriterier knyttet til fleksibilitet, effektivitet og samhandling. Et nyere bygningsanlegg optimalisert og tilrettelagt for tjeneste bestillingen omhandler, vil bedre ivareta dagens krav og enklere kunne optimaliseres med tanke p\u00e5 arealbruk og organisering for beboere og ansatte. Alternativ 3 og 4 omhandler kun nybygg. Alternativ 3 tar i bruk begge tomtens niv\u00e5er, og vil gi bedre avstand mellom byggene, og dermed flere muligheter for skjerming av utearealet til spesielle beboergrupper. Dette er fra fagmilj\u00f8et knyttet til m\u00e5lgruppen trukket frem som vesentlig. I alternativ 4 med alle nye bygg plassert p\u00e5 nedre niv\u00e5, kan skjerming og fremtidig bruk av flaten messebygget ligger p\u00e5, bli mer begrenset. For overordnet tomteeffekt og fremtoning p\u00e5 tomten vil et anlegg med st\u00f8rre avstand mellom byggene lettere kunne im\u00f8tekomme forutsetninger fra Husbanken om \u00e5 unng\u00e5 institusjonspreg. Dette lar seg lettest gjennomf\u00f8re der Bygningsanlegget fordeles p\u00e5 hele tomten. Alternativ 2, som bevarer dagens Hovedbygg med noe tilbygg og f\u00f8rer opp nybygg for Lyngen og Paviljongen med uendret plassering, scorer lavere, men allikevel godt positivt p\u00e5 effektivitet og samhandling og fleksibel fremtidsrettet bygningsmasse. For kriteriet knyttet til egnethet for boligene og fremtidig fleksibilitet scorer Alternativ 2 lavere enn de alternativene som optimaliserer boligene i nybygg. Klimagassberegninger presenteres nederst i tabell over. Tabellen gir oversikt over prosjektets samlete klimagassutslipp over analyseperioden p\u00e5 60 \u00e5r. Nybyggsalternativene som medf\u00f8rer b\u00e5de rivning og nybyggsaktivitet, gir h\u00f8yest klimafotavtrykk. Alternativer som tar utgangspunkt i eksisterende bygg, sparer milj\u00f8et for en del av utslippene. Bergen kommune har en overordnet intensjon om \u00e5 bruke eksisterende bygg best mulig fordi eksisterende bygg alltid har et potensiale for ombruk av deler av bygningsmassen og delkomponenter. Selv om anbefalingen er \u00e5 rive eksisterende anlegg, vil neste prosjektfase for Knappentunet omfatte ombrukskartlegging av eksisterende bygg for \u00e5 vurdere potensialet for sirkularitet og ombruk. Dette vil kunne redusere omfang av klimagassutslipp som f\u00f8lge av rivning og nytt byggeri. Sammenstilling prissatte og ikke prissatte virkninger De prissatte og ikke prissatte virkningene er i utredningen vektet 50/50. Vekting Nullalt. Alt. 1 Alt. 2 Alt. 3 Alt. 4 Rangering prissatte 50% 1 5 2 3 4 virkninger Rangering ikke- 50% 5 4 3 1 2 prissatte nyttevirkninger (inkl. klima- og milj\u00f8) Score 6 9 5 4 6 Samlet vurdert 3 4 2 1 3 rangering Samlet rangering og dr\u00f8fting av alternativene Ved den samlede rangeringen av alternativene er det lagt til grunn en helhetlig kvalitativ vurdering av hvert alternativ basert p\u00e5 vurderingene oppsummert i tabellene over. Alternativene er vurdert ut fra deres evne til \u00e5 l\u00f8se problemer og ivareta behov. Det er sett p\u00e5 i hvilken grad alternativene innfrir de definerte samfunns- og effektm\u00e5lene, og hvilken effekt og nytte alternativene ellers gir til samfunnet. Nullalt. Alt. 1 Alt. 2 Alt. 3 Alt. 4 Samlet rangering 3 4 2 1 3 For ordens skyld gj\u00f8res oppmerksom p\u00e5 at kvalitetssikring i forbindelse med Fagnotatet avdekket mindre arealavvik for Alt.2. Tall for dette alternativet er noe fravikende fra det som tidligere er presentert for styringsgruppen, men p\u00e5virker ikke samlet rangering. Reguleringsrisiko Reguleringsrisikoen anses lav s\u00e5 lenge kravene i bestemmelsene i Kommunedelplanen oppfylles. Spesielt grad av utnytting og byggeh\u00f8yde tilpasset omgivelsene er viktig \u00e5 hensynta. I tillegg b\u00f8r Byantikvarens f\u00f8ring om saltak vurderes. Det er ikke tiltenkt en endret bruk. Selv om antall beboere og ansatte \u00f8kes, vil ikke dette medf\u00f8re en markant endring fra dagens situasjon med tanke p\u00e5 trafikksituasjonen i omr\u00e5det. Veien opp til Knappentunet er uten fortau, og enkelte steder for smal til at m\u00f8tende trafikk kan passere. Beboere i omr\u00e5det, turg\u00e5ere og skolebarn benytter veien. Det vurderes sv\u00e6rt sannsynlig at det vil bli stilt et rekkef\u00f8lgekrav til opparbeidelse av veien i forbindelse med realisering av nytt Knappentunet. Langs st\u00f8rstedelen av veistrekningen opp til Knappentunet eier kommunen areal p\u00e5 begge sider av veien. Eiendommene langs veien har her opparbeidet hage p\u00e5 kommunens areal. Her blir det ikke behov for ekspropriasjon, men en god dialog med eierne for \u00e5 utf\u00f8re n\u00f8dvendige veitiltak. I starten av veien, i s\u00f8r, blir det n\u00f8dvendig \u00e5 erverve areal fra grunneiere for \u00e5 \u00f8ke veibredde og fortau. Bergen kommune har erfaring med ekspropriering av areal til veiform\u00e5l, risikoen vurderes som lav. Ekspropriasjon er en tidkrevende prosess. Derfor blir avgj\u00f8rende \u00e5 begynne tidlig for \u00e5 opprettholde fremdriften til prosjektet. Anbefalinger for neste fase Utredningen analyserer 4 alternativer for Knappentunet, i tillegg til nullalternativet. To av alternativene (Alt. 1 og 2) omfatter rehabilitering og tilpasninger av dagens bygningsmasse kombinert med nybygg. To alternativer (Alt. 3 og 4) forutsetter rivning av eksisterende bygningsmasse og reetablering av boligene i nybygg. Det anbefales \u00e5 videref\u00f8re alternativ 3 i skisseprosjektfasen. Alternativ 3 kommer totalt best sett ut av alle alternativer n\u00e5r man ser samlet p\u00e5 prissatte og ikke prissatte konsekvenser. Alternativ 3 svarer best ut p\u00e5 m\u00e5l og krav satt i prosjektet og utnytter tomten p\u00e5 en god m\u00e5te. Det opprettholdes god avstand mellom de ulike byggene. B\u00e5de nedre og \u00f8vre tomteniv\u00e5 utnyttes hensiktsmessig med god avstand mellom byggene og gode utesoner som kan deles mellom beboerne. Samtidig holdes muligheten for fremtidig utvikling av tomten \u00e5pen, spesielt ved \u00f8kt behov for flere plasser i bosenter. Alternativ 3 svarer best ut bestillingens viktigste parameter med \u00e5 \u00f8ke antallet beboere til 45. Alternativet kan over tid ogs\u00e5 utvikles med plass til andre brukergrupper, forutsatt at gruppen kan organiseres godt sammen med Knappentunets \u00f8vrige beboere. Bosenter+ har v\u00e6rt nevnt i denne sammenhengen. F\u00f8ringer for neste fase KVU-rapporten gir avslutningsvis en del anbefalinger vedr\u00f8rende organiseringen av arbeidet knyttet mot Etat for utbyggings gjennomf\u00f8ringsmodell. Dette kan v\u00e6re et grunnlag for diskusjon ved oppstart av neste fase. Anbefalinger for i arbeidet i neste fase: 1. Midler til gjennomf\u00f8ring er budsjettert i BUD597 med totalt 150 mill. i perioden 2028-2029, og posten trenger dermed p\u00e5fyll dersom det anbefalte alternativet skal gjennomf\u00f8res. 2. Detaljregulering, med avklaring rundt vei og bygningsstruktur. Arbeid igangsettes snarlig 3. Utredning rundt demning, vann i grunnen og h\u00e5ndtering av overvann igangsettes. Avklaring av omfang og l\u00f8sninger og dialog med offentlige etater. Staten er eier av ledningsnett fra krigen. 4. Dialog med Husbanken for avklaring av finansieringsmulighet og premisser for finansiering. 5. Generell arealgjennomgang med sikte p\u00e5 optimalisering av arealbruk. Avklaring rundt hvorvidt alle boenheter \u00f8nskes Husbankfinansiert, og konsekvenser av dette mht. arealbruk. H\u00f8ring Styringsgruppen har i m\u00f8te 16. februar 2024 besluttet at Konseptvalgutredningen ikke skal sendes p\u00e5 h\u00f8ring. Fagetatens anbefaling: Etat for utbygging gir tilslutning til konklusjonen i utredningen, og mener Alternativ 3 med nybygg p\u00e5 tomtens to terrengniv\u00e5er er det alternativet som gir best nytte ut fra investeringskostnaden og livssykluskostnadene (LCC). Nybygg gir samlet sett et st\u00f8rre klimagassavtrykk, som for denne oppgaven utl\u00f8ser en stor nytteverdi for de neste 60 \u00e5rene p\u00e5 Knappentunet. Anbefalingen som ligger i Alternativ 3, om inntil 45 boenheter p\u00e5 Knappenomr\u00e5det vil utl\u00f8se rekkef\u00f8lgekrav og krav om regulering. Med hilsen Etat for utbygging Willy Andr\u00e9 Gjesdal Rikke Charlotte Sundt Direkt\u00f8r Prosjektleder Dokumentet er godkjent elektronisk. Vedlegg: Vedlegg 1 Konseptvalgutredning Knappentunet Vedlegg 2 Alternativanalyse Vedlegg 3 Usikkerhetsanalyse med LCC Vedlegg 4 LCA-analyse Vedlegg 5 Etatens vurdering av ressursbehov ved fremtidig botilbud p\u00e5 Knappentunet januar 2024 "
}