{
  "dokument_id": "d1a57d86-3f13-5e67-b8b0-edc6b849fe99",
  "doc_type": "case_attachment",
  "kommune": 4601,
  "tittel": "\nH\u00f8ringsbrev datert 24.01.2024, kommunal- og distriktsdepartement\n",
  "url": "https://bergen.kommune.no/politikere-utvalg/api/fil/bk360/9758624/-Horingsbrev-datert-24-01-2024-kommunal-og-distriktsdepartement-",
  "tekst": "Bergen kommuneSe adresseliste Postboks 7700 5020 BERGEN V\u00e5r ref Dato 24/368-1 24. januar 2024 Alminnelig h\u00f8ring - forslag til ny kart- og planforskrift Vedlagt f\u00f8lger h\u00f8ringsnotat om forslag til ny kart- og planforskrift. Forskrift om kart, stedfestet informasjon, arealform\u00e5l og kommunalt planregister (kart- og planforskriften) av 26. juni 2009 nr. 861 tr\u00e5dte i kraft 1. juli 2009 sammen med plan- og bygningsloven. Forskriften har senere v\u00e6rt gjenstand for flere mindre endringer. Kart- og planforskriften utfyller blant annet plan- og bygningsloven \u00a7 2-1 om kart og stedfestet informasjon og \u00a7 2-2 om kommunalt planregister. Videre utfyller forskriftens vedlegg blant annet lovens bestemmelser om arealform\u00e5l og hensynssoner. Form\u00e5let med forskriften er \u00e5 legge til rette for en god framstilling av arealplaner og forvaltning av det offentlige kartgrunnlaget og de kommunale planregistrene. Informasjonen skal kunne sammenstilles og brukes p\u00e5 tvers av administrative og organisatoriske skiller, og skal gi en samlet oversikt over tillatt og planlagt bruk av arealene etter plan- og bygningsloven. Departementet har sett at det er behov for en gjennomg\u00e5ende revisjon av forskriften, og foresl\u00e5r derfor flere endringer b\u00e5de av materiell og mer teknisk og spr\u00e5klig art. Som f\u00f8lge av forslag til flere strukturelle endringer i forskriften, foresl\u00e5s det at gjeldende forskrift oppheves, samtidig som at det vedtas en ny kart- og planforskrift. Fristen for \u00e5 sende h\u00f8ringssvar er 22. april 2024. H\u00f8ringsuttalelser skal sendes inn elektronisk p\u00e5 regjeringen.no. Det gj\u00f8res ved \u00e5 f\u00f8lge nettlenken nederst p\u00e5 denne siden. Alle kan avgi h\u00f8ringsuttalelse. Vi minner om at h\u00f8ringsuttalelser er offentlige etter offentleglova og blir publisert p\u00e5 regjeringen.no. H\u00f8ringssvar skal sendes via denne nettsiden: www.regjeringen.no/id3022632 Postadresse Kontoradresse Telefon* Avdeling Saksbehandler Postboks 8112 Dep Akersg. 59 22 24 90 90 Planavdelingen Veslem\u00f8y Faafeng 0032 Oslo Org.nr. 22 24 59 40 postmottak@kdd.dep.no www.kdd.dep.no 972 417 858 Med hilsen P\u00e5l A. Frostad Lorentzen (e.f.) avdelingsdirekt\u00f8r Veslem\u00f8y Faafeng fagdirekt\u00f8r Dokumentet er elektronisk signert og har derfor ikke h\u00e5ndskrevne signaturer Side 2 "
}