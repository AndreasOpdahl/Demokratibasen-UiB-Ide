{
  "dokument_id": "70c9fa2d-198f-5ff8-ae46-ad985bfc9377",
  "doc_type": "case_minutes",
  "kommune": 4601,
  "tittel": "Saksprotokoll UBSI, 23042024, Sak 42/24, Handlingsplan for trafikksikkerhet 2024-2025, kommunale veier",
  "url": "https://bergen.kommune.no/politikere-utvalg/api/fil/bk360/10337674/Innstilling-vedtak-Handlingsplan-for-trafikksikkerhet-2024-2025-kommunale-veier",
  "tekst": "Handlingsplan for trafikksikkerhet 2024-2025, kommunale veier Utvalg for barnehage, skole og idrett hadde saken til orientering i m\u00f8tet 23.04.2024 sak 42/24: Utvalg for barnehage, skole og idrett tok saken til orientering. Utvalg for milj\u00f8 og byutvikling innstiller til bystyret. Merknad Hjertesoner etablert rundt bergensskolene nevnes som viktig tiltak, men p\u00e5 noen skoler har likevel hjertesoner ikke gitt faktisk eller praktisk betydning for trafikksikkerheten. En slik skole er Christi Krybbe skole, der elevene daglig benytter et smalt langsg\u00e5ende fortau i \u00d8vregaten som skolevei og krysser gaten flere ganger daglig til og fra kropps\u00f8vingstimene i Vikinghallen. Bystyret mener denne trafikksituasjonen oppleves som farlig, uavhengig av hjertesone-skiltingen. Utvalg for barnehage, skole og idretts behandling F\u00f8lgende representanter tok ordet: Monika Nordland Yndestad (BL), Thor Haakon Bakke (MDG), Even S\u00f8rland (A). Merknader fremsatt i utvalget: Monika Nordland Yndestad (BL) fremsatte p\u00e5 vegne av H, FrP og BL, f\u00f8lgende merknad: Hjertesoner etablert rundt bergensskolene nevnes som viktig tiltak, men p\u00e5 noen skoler har likevel hjertesoner ikke gitt faktisk eller praktisk betydning for trafikksikkerheten. En slik skole er Christi Krybbe skole, der elevene daglig benytter et smalt langsg\u00e5ende fortau i \u00d8vregaten som skolevei og krysser gaten flere ganger daglig til og fra kropps\u00f8vingstimene i Vikinghallen. Bystyret mener denne trafikksituasjonen oppleves som farlig, uavhengig av hjertesone-skiltingen. Votering: Merknad fra H, FrP og BL fremsatt av Monika Nordland Yndestad (BL) ble tiltr\u00e5dt med 11 stemmer (H, A, FrP, BL, KrF). Byr\u00e5det behandlet saken i m\u00f8tet 04.04.2024 sak 95/24 Byr\u00e5det innstiller til bystyret \u00e5 fatte f\u00f8lgende vedtak: 1. Handlingsplan for trafikksikkerhet 2024-2025, kommunale veier vedtas. 2. Planen danner grunnlag for prioritering av kommunens innsats p\u00e5 omr\u00e5dene som omfattes. Tiltak i planen som ikke kan gjennomf\u00f8res innenfor gjeldende budsjettrammer, m\u00e5 vurderes i forbindelse med \u00e5rlige fremlegg av budsjett/rullering av handlings- og \u00f8konomiplan. "
}