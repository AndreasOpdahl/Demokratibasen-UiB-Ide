{
  "dokument_id": "2571cc30-15e6-5648-b7ef-5a0a172bf3be",
  "doc_type": "case_attachment",
  "kommune": 4601,
  "tittel": "Klage datert 06.05.2024",
  "url": "https://bergen.kommune.no/politikere-utvalg/api/fil/bk360/10498128/Klage-datert-06-05-2024",
  "tekst": " Bergen Kommune v/ Plan- og bygningsetaten Postboks 7700, 5020 Bergen Sendes kun p\u00e5 epost: postmottak.planogbygg@bergen.kommune.no Bergen, 06.05.2024 Oppdragsansvarlig advokat: Agnieszka Bulat Deres referanse: BYGG-2024/10750 2709412v1 KLAGE OVER AVSLAG P\u00c5 S\u00d8KNAD OM DISPENSASJON \u2013 ANMODNING OM POLITISK BEHANDLING 1 INNLEDNING P\u00e5 vegne av Boguslaw Podlesiecki klages det med dette over Bergen kommunes avslag p\u00e5 s\u00f8knad om dispensasjon datert og mottatt 15.04.2024. Klagen retter seg mot kommunens manglende konkrete og individuelle vurdering av de p\u00e5beropte problemstillinger. Vedtaket b\u00e6rer preg av en skjematisk behandling, hvor fylkeskommunens uttalelse legges til grunn. For \u00f8vrig klages det over kommunens manglende behandling av en rekke anf\u00f8rsler herfra. For \u00f8vrig anmodes om at sp\u00f8rsm\u00e5let om dispensasjon/endring av reguleringsplan inngis politisk behandling. Ettersom saken ser ut til \u00e5 v\u00e6re behandlet skjematisk og uten \u00e5 ta reelle hensyn i betraktning, anmodes det om \u00e5 saken forelegges kommunens folkevalgte/fagutvalg til behandling. Under henvisning til at Vestland fylkeskommune har inngitt uttalelse i saken, anses det som n\u00f8dvendig at klagen behandles av Statsforvalteren. I motsatt fall vil klagebehandling kun v\u00e6re illusorisk. Det presiseres for ordens skyld at fylkeskommunen i tillegg til \u00e5 ha uttalt se gi n\u00e6rv\u00e6rende sak, hadde saken til egen behandling i 2020-2021, ogs\u00e5 som klageinstans, da de var vedtaksmyndighet f\u00f8r saksbehandlingsregler ble endret. 2 SAKENS FAKTUM For fakta fremstilling vises det til s\u00f8knad om dispensasjon herfra datert 31.01.2024. Bilag 1: S\u00f8knad om dispensasjon datert 31.01.2024 Elden Advokatfirma AS Org.nr.: 925 880 426 MVA OSLO \u2013 BERGEN \u2013 STAVANGER \u2013 SANDEFJORD \u2013 GOL \u2013 HAUGESUND \u2013 HAMAR \u2013 TROMS\u00d8 www.elden.no Postadresse: Postboks 463 5805 Bergen Bes\u00f8ksadresse: Fortunen 1 Sentralbord: 55 60 78 40 E-post: bergen@elden.no Sakens kjerne er at Podlesiecki, som eier eiendom med gnr. 23 bnr. 389 (heretter \u00abeiendommen\u00bb) i Bergen kommune (heretter \u00abkommunen\u00bb) Fyllingsdalen ikke f\u00e5r ut\u00f8vd sin eiendomsrett ved at han nektes \u00e5 bruke en eksisterende adkomstvei p\u00e5 tilsvarende m\u00e5te som \u00f8vrige eiendommer i omr\u00e5det. Eiendommen er den siste ubebygde langs den aktuelle adkomstveien. Verken omr\u00e5det eller veien er utformet i tr\u00e5d med eksisterende reguleringsplan. Dispensasjonen fra disse reguleringsplanene b\u00f8r derfor v\u00e6re en ren formalitet. Det eneste Podlesiecki ber om er \u00e5 f\u00e5 brukt en eksisterende adkomstvei, p\u00e5 samme m\u00e5te som alle andre naboer. Det presiseres at dispensasjon ikke vil skaper en presedens ettersom Podlesieckis eiendom er den siste ubebygde i dette omr\u00e5det. 3 ANMODNING OM POLITISK BEHANDLING AV SAKEN Det anmodes om at saken inngis politisk behandling. Podlesiecki s\u00f8ker om kj\u00f8ring til egen eiendom som han kj\u00f8pte i 2017, som han grunnet krav fra det offentlig stilt p\u00e5 tvilsomt grunnlag, ikke kan benytte seg av. Omr\u00e5det ligger i Fyllingsdalen, og er avsatt til boligfelt. Tomten ble fradelt i 2005, med m\u00e5l om boligbygging under vilk\u00e5r om veirett, vann og kloakk. Alle vilk\u00e5r er oppfylt, og det som gjenst\u00e5r er tillatelses til kj\u00f8ring p\u00e5 eksisterende atkomstvei som delvis benyttes som gang- og sykkelvei og ved utkj\u00f8ring til Fv540. Kommunens begrunnelse for \u00e5 avsl\u00e5 s\u00f8knaden er utelukkende knyttet til den formelle planstatusen for den del av veien som i realitet er privat, mens p\u00e5 \u00f8vrig del knyttet til den reelle bruken, uten at det er gjort en reell og konkret planfaglig avveining av tiltaket sett opp mot dagens reelle arealbruk. Kun denne delen av kommunens saksbehandling anses som vilk\u00e5rlig og fragmentarisk. Saken m\u00e5 inngis en helhetsvurdering. Det anf\u00f8res at kommunens henvisning til at tiltaket har v\u00e6rt vurdert blir feil, all den tid tiltakets kvaliteter (kj\u00f8ring og bolig) og bidrag til \u00e5 oppn\u00e5 de overordnede m\u00e5lene for byutviklingen ikke synes \u00e5 ha blitt undergitt n\u00e6rmere vurdering. For detaljer vises det til s\u00f8knad herfra datert 31.01.2024, samt redegj\u00f8relse som f\u00f8lger under. I lys av disse to anf\u00f8res p\u00e5 vegne av Podlesiecki at en n\u00e6rmest blind og uforholdsmessig henvisning til trafikksikkerheten blir en feil prioritering og virker mot sin hensikt. Veimyndighetene har over tid ikke s\u00f8rget for at avkj\u00f8rselen utformes i tr\u00e5d med sikkerhetsregler og vedtaksmyndigheten har i ca. 70 \u00e5r ikke passet p\u00e5 at omr\u00e5det utvikles i tr\u00e5d med reguleringsplan. Det oppleves motsigende at tomteeier fikk klare signaler gjennom delingstillatelse i 205, samt rett til og kobling til vann og kloakk i 2021 om at det kunne oppf\u00f8res en bolig som kunne anvendes som og brukes som bolig p\u00e5 tomten han kj\u00f8pte. N\u00e5r det n\u00e5 nektes Podlesiecki mulighet til effektiv ankomst anses dette urimelig, og ulovlig. Strekningen merket som fortau/gangvei er for lengst benyttet som privat vei, og dagens gang- og sykkelvei, merket som privat og med uavklart status, som adkomstvei til eiendom. Intensjonen i reguleringsplanen om \u00e5 utvikle omr\u00e5det til boligfelt vil kun ivaretas dersom Podlesiecki tillates kj\u00f8ring. Det er ikke snakk om \u00e5 \u00f8ke trafikken, og muligens ikke i det hele tatt ettersom det er opplyst at en annen husholdning har sluttet \u00e5 bruke bil. Snarere vil denne diskusjonen, og ikke minst forslag som Podlesiecki kom med, kunne bidra til \u00e5 forbedre -2- 2709412v1 trafikksikkerheten p\u00e5 den oms\u00f8kte adkomstveien, samt utbedre og sikre terrenget i omr\u00e5det som begynte \u00e5 skli. I lys av dette anses det derfor som b\u00e5de planfaglig og planpolitisk uhensiktsmessig \u00e5 stoppe Podlesiecki fra \u00e5 benytte adkomstveien og oppf\u00f8re bolig i tr\u00e5d med gjeldende reguleringsplan og delingstillatelse. P\u00e5 denne bakgrunn anmodes det om en politisk behandling av saken, der det bes om at det gis dispensasjonen til kj\u00f8ring som s\u00f8kt om og signaler til oppf\u00f8ring av bolig som varslet. Det fremst\u00e5r sv\u00e6rt urimelig at myndighetene n\u00e5 nekter Podlesiecki, som fors\u00f8ker \u00e5 f\u00f8lge en korrekt prosess, adkomst til den siste ubebygde tomten i nabolaget. At han er den eneste som nektes bruk av veien vil medf\u00f8re usaklig forskjellsbehandling som f\u00f8lge av en uryddig prosess, og er \u00e5 anse som sv\u00e6rt vilk\u00e5rlig fra individets side i m\u00f8te med staten. Det bes derfor om at politikerne tar til f\u00f8lge at lovverket og byr\u00e5kratiet har medf\u00f8rt en sv\u00e6rt urimelig situasjon for klager, og at det ryddes opp i dette gjennom \u00e5 gi Podlesiecki dispensasjon. 4 KLAGE Kommunens vedtak er feil n\u00e5r det konkluderes med at vilk\u00e5r for dispensasjon fra de aktuelle reguleringsplaner ikke er oppfylt. Ytterligere f\u00f8lge av vedtaket som inngis kontroll hos klageinstansens, og ikke minst hos politikerne, er at kommunen i sitt avslag p\u00e5 et rettstridig vis fratar Podlesiecki hans rett til \u00e5 r\u00e5de over eiendommen hans. Klagen retter seg mot kommunens vurdering av s\u00f8knaden, b\u00e5de innholdet i momenter som er vurdert, og ikke minst at kommunen unnlot \u00e5 vurdere opp til flere momenter som p\u00e5beropes i Podlesiecki s\u00f8knad. Av hensyn til fare for gjentagelse vises det til s\u00f8knad i sin helhet. I det f\u00f8lgende pekes det p\u00e5 viktigste momenter for klagegrunner. 4.1 Betydningen av formell veistatus er gitt for stor vekt Det anf\u00f8res at kommunens utgangspunkt i avslaget om at en del av atkomstveien er regulert som gang- og sykkel vei er feil. Det stemmer ikke med reguleringsplan, og er i alle tilfeller ilagt for stor vekt. Etter det denne siden har f\u00e5tt etablert best\u00e5r den oms\u00f8kte adgangsvei av: - en del som er regulert som \u00abfortau/gangvei off/felles\u00bb, men har alltid v\u00e6rt praktisert som om denne delen var privat og er over tid tinglyst som dette. Etter det opplyste er det bruk av denne veidelen kommunen stilte vilk\u00e5r om i delingstillatelse. Vilk\u00e5ret er oppfylt. - en del som er uavklart: regulert som privat, men vedlikeholdes av det offentlige - utkj\u00f8ring til Fv540, hvor krysset ikke er utformet med gjeldende veinormer. For formell veistatus vises det til punkt 2.1 i s\u00f8knaden. Det er derfor feil n\u00e5r kommunen uten videre legger til grunn at Podlesiecki s\u00f8ker om dispensasjon regulert som fortau/gangvei som om den var brukt som denne. Det er den ikke. I -3- 2709412v1 realiteten er dette en del av veien som klagers hans eiendom allerede har bruksrett til, bilag 2 til s\u00f8knaden. Det fremst\u00e5r som h\u00f8yst urimelig at Podlesiecki m\u00e5 s\u00f8ke om dispensasjon for bruk av en vei som av Kartverket behandles som privat, men som vedlikeholdes av naboer. Resultatet b\u00f8r v\u00e6re at enten dispensasjonen gis eller at strekningen reguleres i samsvar med realitet. For det andre vises det til at \u00f8vrig del av adkomstveien har uavklart status. Fra den private veien merket p\u00e5 kartet som Traudalsgrend til gang- og sykkelvei som p\u00e5 dagens kart, avhengig av kilde, er merket som Traudalsgrend eller L\u00f8v\u00e5sveien, og videre til fv. 540 Fyllingsdalsveien lengre nord. Under henvisning til fylkeskommunen klagenemnds vedtak av 11.02.2021, bemerkes det at if\u00f8lge \u00abfylkesdirekt\u00f8r infrastruktur og veg\u00bb er status til gang- og sykkelvei uavklart. Etter det opplyste st\u00e5r den oppf\u00f8rt \u00absom privat i matrikkel og Nasjonal vegdatabank\u00bb, samtidig som Vestland fylkeskommune holder den vedlike. Fylkeskommunen anser derfor veien som en fylkeskommunal gang/sykkelvei med kj\u00f8ring til eiendommer. Det bemerkes at dette p\u00e5 tross av at dagens sykkelvei ikke ser ut til \u00e5 v\u00e6re omfattet av det aktuelle plankartet. Traseen er verken tegnet der den g\u00e5r i dag eller er kategorisert som dette i n\u00e6rheten. I lys av dette anf\u00f8res at kommunens vurdering baseres p\u00e5 feilaktige forutsetninger. Saken m\u00e5 vurderes ut ifra reelle hensyn hvor veiens formelle status sammenlignes med dens reelle bruk, og ikke minst p\u00e5 bakgrunn av hensynet til omr\u00e5det som boligfelt, samt det faktum at delingstillatelse ble gitt tilbake i 2005. Kommunens vurdering mangler avveining mot de p\u00e5beropte reelle hensyn. Feilen bes rettet. For n\u00e6rmere redegj\u00f8relse rundt de nevnte momentene vises det til s\u00f8knad. I den sammenheng vises det for \u00f8vrig til at kommunen unnlot \u00e5 vurdere anf\u00f8rsel herfra om at planmyndigheter over flere \u00e5r var passive i forhold til \u00e5 enten p\u00e5se at omr\u00e5det utvikles i henhold til reguleringsplaner eller \u00e5 omregulere omr\u00e5det slik at reguleringsplanene samsvarer med dets reelle bruk. Istedenfor p\u00e5legges det borgere \u00e5 s\u00f8ke om dispensasjon til bruk som flere andre eiendommer allerede benytter etter det opplyste, uten \u00e5 m\u00e5tte ha g\u00e5tt gjennom det samme s\u00f8knadsregime som Podlesiecki m\u00e5 gjennom. 4.2 Tiltaket tilsidesettes ikke hensyn bak bestemmelser Kommunenes vurdering er for \u00f8vrig motsigende n\u00e5r tiltaket (kj\u00f8ring til eiendom) \u00abvurderes til \u00e5 vesentlig tilsidesette de hensyn bestemmelsene skal ivareta\u00bb. Det vises til at omr\u00e5det f\u00f8rst og fremst er tiltenkt boligfelt, jf. reguleringsplan. Videre ble det fattet vedtak om deling av eiendom som Podlesieckis tomt ble en del av, med form\u00e5l om boligoppf\u00f8ring. Det anf\u00f8res at prim\u00e6rt hensyn som myndighetene b\u00f8r ivareta er derfor \u00e5 tillatte \u00e5 bygge boliger hvor boliger var tiltenkt. Hva gjelder kommunens vurdering av trafikksikkerheten anf\u00f8res at dette hensynet er ilagt uforholdsmessig stor vekt, og i alle tilfeller baserer seg p\u00e5 mangelfullt vurderingsgrunnlag. Det erkjennes at dagens utforming av utkj\u00f8ring til Fv540 trolig byr p\u00e5 utfordringer. Det er imidlertid kun et av hensynene som vedtaksmyndighet m\u00e5 veie opp mot andre, herunder klagers rett til \u00e5 ut\u00f8ve eiendomsrett, samt veimyndighetens fors\u00f8mmelse med \u00e5 ombygge -4- 2709412v1 utkj\u00f8rselen over flere \u00e5r eller sette opp fartsdumper og/eller speil p\u00e5 strekningen som benyttes som gang- og sykkelvei. Det vises til at det kun er et f\u00e5tall biler som i dag benytter seg av den oms\u00f8kte adkomstveien. Etter det opplyste har ikke veimyndighet etablert noe system eller satt noen kontrolltiltak for \u00e5 kontrollere trafikken i dette omr\u00e5det. I realiteten kan en av de eksisterende husholdningene anskaffe seg en ekstra bil uten at de beh\u00f8ver om s\u00f8ke om dispensasjon. Det fremst\u00e5r derfor som usammenhengende \u00e5 stille s\u00e5pass rigide krav til Podlesiecki \u2013 og ikke minst gi avslag begrunnet utelukkende i trafikksikkerhet \u2013 n\u00e5r vei- og vedtaksmyndighetene for \u00f8vrige ikke utviser interesse i \u00e5 overv\u00e5ke eller utbedre trafikksikkerheten i omr\u00e5det. For n\u00e6rmere redegj\u00f8relse vises det til punkt 3.2-3.4 i s\u00f8knaden. Det understrekes at den p\u00e5st\u00e5tte trafikk\u00f8kning enkelt kan reduseres ved at det innf\u00f8res sikkerhetstiltak foresl\u00e5tt herfra: sette ned fart, fartsdump og speil. 5 FRATAKELSE AV EIENDOMSRETT Den innvirkning som avslaget p\u00e5 s\u00f8knad om dispensasjon har for p\u00e5 Podlesieckis eiendomsrett anf\u00f8res \u00e5 v\u00e6re grunnlovsstridig, jf. Grl. \u00a7 105 og menneskerettsstridig, jf. EMK tilleggsprotokoll 1 artikkel 1. Podlesiecki fratas muligheten til \u00e5 r\u00e5de over eiendom, innenfor de rammer som denne side mener er lovlige. Som naturlig konsekvens av dette rettighetsbrudd er erstatningsansvaret for tap Podlesiecki p\u00e5f\u00f8res. P\u00e5 vegne av Podlesiecki begj\u00e6res avslaget omgjort og tillatelse til utkj\u00f8ring fra gnr.23 bnr.389 til fv.540 gitt. 6 AVSLUTNING OG VIDERE SAKSBEHANDLING Det anmodes om at saken f\u00f8rst og fremst inngis politisk behandling. For det tilfelle vedtaket ikke omgj\u00f8res, bes klagen oversendt Statsforvalteren til behandling. I begge tilfeller, bes det om at undertegnede holdes orientert om prosess. Det presiseres at Podlesiecki m\u00f8ter gjerne til et m\u00f8te for \u00e5 finne frem til en l\u00f8sning som muliggj\u00f8r ham \u00e5 benytte seg av eiendommen p\u00e5 en m\u00e5te som tilfredsstiller offentlige hensyn. Ved behov for ytterligere opplysninger eller dokumentasjon, kan undertegnede kontaktes p\u00e5 agnieszka.bulat@elden.no eller 92 09 97 10. Med vennlig hilsen ELDEN ADVOKATFIRMA AS Agnieszka Bulat advokat -5- 2709412v1 "
}