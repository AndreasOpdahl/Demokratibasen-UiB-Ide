{
  "dokument_id": "be71ea89-95b6-5416-832a-816a1ee6bbbc",
  "doc_type": "case_attachment",
  "kommune": 4601,
  "tittel": "Stadfestelse reguleringsplan",
  "url": "https://bergen.kommune.no/politikere-utvalg/api/fil/bk360/9036557/Stadfestelse-reguleringsplan",
  "tekst": " V\u00e5r dato: V\u00e5r ref: 29.04.2019 2019/3458 Deres dato: Deres ref: \u00abREFDATO\u00bb \u00abREF\u00bb \u00abMOTTAKERNAVN\u00bb Saksbehandler, innvalgstelefon \u00abADRESSE\u00bb Jorunn Fosse Fidjest\u00f8l, 5764 3156 \u00abPOSTNR\u00bb \u00abPOSTSTED\u00bb \u00abKONTAKT\u00bb Bergen - gbnr. 6/49 - Helldalsst\u00f8len boligomr\u00e5de - G3 - detaljregulering Vi viser til oversending fra Bergen kommune 01.02.2019, som gjelder klage p\u00e5 vedtak fra Bergen bystyre 19.09.2018, sak 200/18. Det er klaget innenfor fristen, og vilk\u00e5rene for \u00e5 behandle saken er oppfylt. Vedtek Fylkesmannen tar ikke klagene til f\u00f8lge. Vi stadfester vedtaket fra Bergen bystyre 19.09.2018, sak 200/18, der detaljreguleringsplan for Helldalsst\u00f8len ble godkjent. Sakens bakgrunn Bystyret i Bergen vedtok detaljreguleringsplan for Helldalsst\u00f8len i sak 200/18 den 19.09.2018. Planforslaget ble sendt p\u00e5 h\u00f8ring og lagt ut til offentlig ettersyn med frist 06.01.2015. Kommunen kunngjorde planen med klagefrist 11.11.2018. Planomr\u00e5det omfatter gnr. 6, bnr. 49, 130, 205, 273 og en mindre del av bnr. 198. Omr\u00e5det grenser mot Sanddalsringen i nord, eksisterende boliger i Helldalsst\u00f8len i nord\u00f8st og et st\u00f8rre skogsomr\u00e5de mot s\u00f8r og \u00f8st. Arealet er del av tidligere reguleringsplan 8430000 \u00abFana, del av gnr 6 og 7 mfl. Sandal-S\u00e6dal- Nattland (delomr\u00e5de K, L og M)\u00bb. Planomr\u00e5det var i denne tidligere reguleringsplanen avsatt til 15 store eneboligtomter. Form\u00e5let med planendringen er \u00e5 legge til rette for en noe mer konsentrert bebyggelsesstruktur for \u00e5 begrense infrastrukturkostnader, legge bebyggelsen i nordre del av omr\u00e5det slik at alle boenhetene skal f\u00e5 god soltilgang, begrense terrenginngrepene og samtidig bevare store deler av eksisterende skogsvegetasjon i s\u00f8rlige del av planomr\u00e5det. Det nye planforslaget inneb\u00e6rer maksimalt 21 boenheter, fordelt p\u00e5 16 bolighus og inntil fem sekund\u00e6rleiligheter. Den nye planen legger opp til mindre tomter og mer gr\u00f8ntareal enn tidligere plan. Reguleringsplanvedtaket er p\u00e5klaget av Arne Lylund og Bodil J. Dalheim, som har sendt inn en felles klage 17.10.2018. Roar Tveit med flere har sendt inn klage 11.11.2018. E-postadresse: Postadresse: Bes\u00f8ksadresse: Telefon: 57 64 30 00 fmvlpost@fylkesmannen.no Nj\u00f8savegen 2 Nj\u00f8savegen 2, Leikanger www.fylkesmannen.no/vl Sikker melding: 6863 Leikanger Statens hus, Kaigaten 9, Bergen www.fylkesmannen.no/melding Fjellvegen 11, F\u00f8rde Org.nr. 974 760 665 Side: 2/5 Lylund og Dalheim er eiere av hhv. gbnr. 6/98 og 6/74, Helldalsgrenda 42 og 38. De er ikke enige i at det bygges i tre etasjer, p\u00e5 grunn av tap av kveldssol. De viser videre til at drenering m\u00e5 ta h\u00f8yde for mye nedb\u00f8r og klimaendringer. De forlanger ogs\u00e5 m\u00e5lere for \u00e5 registrere sprenginger n\u00e5r utbyggingen starter. Roar Tveit er eier av gbnr. 6/274, Helldalsst\u00f8len 41. Tveit med flere mener at flytting av lekeomr\u00e5de og endring av den etablerte gr\u00f8ntstrukturen i omr\u00e5det vil g\u00e5 ut over hensynet til barn i den etablerte delen av Helldalsst\u00f8len. \u00d8kt antall boliger vil etter klagerens mening \u00f8ke trafikken, og g\u00e5 ut over trafikksikkerheten for barn som leker i gatearealet p\u00e5 grunn av f\u00e5 lekeomr\u00e5der. Det hevdes ogs\u00e5 at solforholdene er for d\u00e5rlig dokumentert. N\u00e5r det gjelder sakens bakgrunn for \u00f8vrig, viser vi til sakens dokumenter, som vi forutsetter at partene er kjent med. Bergen kommune behandlet klagene 01.02.2019, men fant ikke grunn til \u00e5 ta klagene til f\u00f8lge. Saken ble deretter oversendt hit for endelig klagebehandling. Fylkesmannen finner saken tilstrekkelig opplyst, jf. forvaltningsloven (fvl) \u00a7 17 f\u00f8rste ledd. Regelverk Fylkesmannen er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og moderniseringsdepartementet. Vi skal som klageinstans se til at kommunen under behandlingen av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Fylkesmannen kan under klagebehandlingen pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Fylkesmannen legge stor vekt p\u00e5 hensynet til det lokale selvstyret. Fylkesmannens prim\u00e6re oppgave som klageinstans er \u00e5 kontrollere at den kommunale saksbehandlingen er i samsvar med regelverket, og at de hensynene som er lagt vekt p\u00e5 i vurderingene og som ligger til grunn for utfallet, er saklige. Etter plan- og bygningsloven \u00a7 3-3 er det kommunestyret som er planmyndighet og som har ansvaret for arbeidet med reguleringsplaner. Det er kommunestyret som etter en omfattende vurdering av de ulike hensynene i planomr\u00e5det, avgj\u00f8r hvilket areal som skal inng\u00e5 i planen, og hva disse arealene skal benyttes til, jf. plan- og bygningsloven \u00a7 12-12. Reguleringsplaner blir til gjennom en omfattende avgj\u00f8relsesprosess. Plan- og bygningsloven \u00a7\u00a7 12-8 til 12-10, jf. kap. 4, har n\u00e6rmere bestemmelser om hvordan forslag til reguleringsplaner skal behandles. Saksbehandlingsreglene skal sikre demokratiske hensyn som medvirkning, offentlighet og samr\u00e5d med de planen f\u00e5r f\u00f8lger for. Gjennom grundige planprosesser skal kommunen sikre at offentlige og private standpunkt blir belyst, slik at arealdisponeringen blir fastlagt p\u00e5 et best mulig grunnlag. I planleggingsprosessen m\u00e5 ulike interesser, fordeler og ulemper, veies mot hverandre. Dette vil regelmessig inneb\u00e6re at gjennomf\u00f8ringen av planene f\u00e5r negative konsekvenser for enkelte. Forvaltningsloven gjelder ellers ved behandling av saker etter plan- og bygningsloven der det ikke er bestemt noe annet, jf. plan- og bygningsloven \u00a7 1-9. Dersom det blir gjort saksbehandlingsfeil under Side: 3/5 arbeidet med en reguleringsplan, vil vedtaket likevel kunne v\u00e6re gyldig n\u00e5r det er grunn til \u00e5 regne med at feilen ikke kan ha p\u00e5virket resultatet i saken, jf. forvaltningsloven \u00a7 41. Planstatus I kommuneplan for Bergen 2010-2021, arealdelen, er planomr\u00e5det angitt som byggeomr\u00e5de boligomr\u00e5de. I kommuneplanens arealdel fremg\u00e5r det at kommuneplanen gjelder foran eldre reguleringsplaner der disse er i strid med kommuneplanens innhold. Arealet er del av tidligere reguleringsplan 8430000 \u00abFana, del av gnr 6 og 7 mfl. Sandal-S\u00e6dal- Nattland (delomr\u00e5de K, L og M)\u00bb. Fylkesmannens vurdering Noen av klagegrunnene er naturlig \u00e5 behandle felles, derfor behandler ikke Fylkesmannen hver klage for seg, men g\u00e5r gjennom de temaene som klagepunktene tar opp. Gr\u00f8ntstruktur og lekeareal Fylkesmannen ser at den nye reguleringsplanen legger opp til en noe annen fordeling mellom tomteareal og fellesareal enn den tidligere gjeldende planen. Privat uteoppholdsareal per boenhet er mindre enn f\u00f8r. Kommunen har et generelt \u00f8nske om mer konsentrert bebyggelse. I tidligere plan for omr\u00e5det var det satt av st\u00f8rre areal til tomter, og til sammen 8860 m2 til leke- og gr\u00f8ntomr\u00e5de. Innenfor samme omr\u00e5de legger den nye planen inn 1431 m2 fordelt p\u00e5 tre mindre lekeomr\u00e5der, to fordelt midt i byggeomr\u00e5det p\u00e5 hver side av veien, og en i enden av byggeomr\u00e5det. I tillegg er det satt av gr\u00f8ntomr\u00e5de p\u00e5 12649 m2. Til sammen blir det da gr\u00f8nt- og lekeomr\u00e5der p\u00e5 14080 m2. Andelen uteareal til felles bruk og lek er s\u00e5ledes \u00f8kt vesentlig fra tidligere plan. Slik vi forst\u00e5r merknader fra Tveit m.fl. i planbehandlingen og senere i klagen, blir det er hevdet at utbyggingen burde skje i s\u00f8rlige del av omr\u00e5det, for \u00e5 nytte de nordlige delene som lekeareal. Vi ser av planbeskrivelsen at bebyggelsen er lagt i nordre del av omr\u00e5det blant annet for at alle boenhetene skal f\u00e5 god soltilgang. Slik Fylkesmannen ser det, er dette et saklig hensyn \u00e5 ta fra kommunens side. Vi ser ogs\u00e5 at de tre lekeomr\u00e5dene er lagt mellom og i enden av bebyggelsen, og har s\u00e5ledes om lag samme solforhold som husene. Vi ser av planbestemmelsene \u00a7 2.5 at det er gitt f\u00f8ringer for opparbeidelse av lekeplassene. Det er lagt inn rekkef\u00f8lgekrav i planen \u00a7 1.2.2 om at opparbeiding og m\u00f8blering av felles lekearealer L 1-3 skal v\u00e6re utf\u00f8rt f\u00f8r det kan gis midlertidig bruksattest/ferdigattest for boligene. Dette sikrer gjennomf\u00f8ringen p\u00e5 en god m\u00e5te. Selv om eksisterende bruk av de u-utbygde omr\u00e5dene til lek ikke kan fortsette, anser Fylkesmannen at planlagte lekeomr\u00e5der og gr\u00f8ntomr\u00e5de, som er vesentlig \u00f8kt fra opprinnelig plan, er akseptabel arealutnyttelse av omr\u00e5det, n\u00e5r det gjelder barn og unges interesser. Etter en helhetlig vurdering av planomr\u00e5det, har vi konkludert med at hensynet til barn og unge og uteoppholdsareal for lek og rekreasjon er akseptabelt ivaretatt ved planen. Vi ser at merknadene som kommer fram i klagen ogs\u00e5 er tatt opp ved offentlig ettersyn av planen, og behandlet der. Vi har ogs\u00e5 sett at Fylkesmannen ikke har s\u00e6rlige merknader til planforslaget, gr\u00f8nn etat og r\u00e5det for byforming og arkitektur er ogs\u00e5 positive til forslaget. Vi kan ikke se av saken eller plandokumentene hva kommunen har gjort for \u00e5 sikre medvirkning fra barn og unge i forbindelse med denne planen, jf. plan- og bygningsloven \u00a7 3-3, tredje ledd. Dette kunne med fordel kommet klarere frem. Det er likevel ikke holdepunkt for at manglende Side: 4/5 medvirkning for barn og unge, eller manglende synliggj\u00f8ring av dette i plandokumentene har f\u00f8rt til at hensynene til gode leke- og oppvekstvilk\u00e5r ikke har blitt forsvarlig behandlet. Det er heller ikke holdepunkt for at mangelen kan ha p\u00e5virket eller har v\u00e6rt avgj\u00f8rende for resultatet i saken, jf. prinsippet i forvaltningsloven \u00a7 41. Trafikk Det hevdes i klagen at trafikkforholdene blir forverret, og at dette s\u00e6rlig g\u00e5r ut over barn og unge. Sammenlignet med dagens situasjon, vil trafikken naturligvis \u00f8ke, som f\u00f8lge av planlagt utbygging. Reguleringsplanen har imidlertid lagt opp til 15 eneboliger, slik at en trafikk\u00f8kning har v\u00e6rt p\u00e5regnelig for alle beboerne i omr\u00e5det. Sammenlignet med tidligere plan, vil ny plan legge opp til maksimalt 21 boenheter, fordelt p\u00e5 16 bolighus og inntil fem sekund\u00e6rleiligheter Det er noe h\u00f8yere. Samtidig er det planlagt felles parkeringsl\u00f8sning og en parkeringsdekning p\u00e5 1,2 plass per 16 boenheter, blant annet begrunnet med at Bergen som by skal ha mindre bilbruk. Dette er ogs\u00e5 i tr\u00e5d med supplerende retningslinjer i kommuneplanen. Fylkesmannen ser at kommunen har tatt stilling til trafikk- og parkeringssituasjon, og dette er etter Fylkesmannens syn underlagt en forsvarlig og saklig behandling. Solforhold, utsikt, bygningsh\u00f8yde Planbestemmelsene \u00a7 2.1 har fastsatt maksimale gesims- og m\u00f8neh\u00f8yder, og viser til at maksimale koteh\u00f8yder for gesims og m\u00f8ne g\u00e5r fram av plankartet. Vi ser at kommunen har lagt vekt p\u00e5 \u00e5 f\u00e5 til en bedre terrengtilpasning og mindre terrenginngrep enn tidligere plan har lagt opp til. Det vil v\u00e6re maksimale koteh\u00f8yder som blir avgj\u00f8rende for bygningenes h\u00f8yde, antall etasjer betyr s\u00e5ledes ikke n\u00f8dvendigvis at byggene blir h\u00f8yere. Det er p\u00e5pekt fra kommunens side at utsikten ikke ber\u00f8res i s\u00e6rlig grad, da den hovedsakelig er mot \u00f8st. N\u00e5r det gjelder solforhold, s\u00e5 er det levert sol- og skyggeillustrasjoner i prosjektforslaget. Det g\u00e5r fram av saksframstillingen til byr\u00e5dets behandling at naboene i Helldalsgrenda 30-40 vil f\u00e5 redusert sol midtsommer fra 18.30 til 19.30. Imidlertid ville det ogs\u00e5 blitt tilsvarende tap av sol ved utbygging i samsvar med opprinnelig plan. Kommunen har vurdert at konsekvensene for naboene er innenfor t\u00e5legrensen. Fylkesmannen p\u00e5peker at opprinnelig reguleringsplan tilsier at utbygging p\u00e5 de aktuelle tomtene var en p\u00e5regnelig utvikling av omr\u00e5det for naboene. Vi har kommet til at kommunens vurderinger av plasseringer og h\u00f8yde p\u00e5 nye boliger og avveiningen opp mot hensynet til de eksisterende boligene er basert p\u00e5 saklige planhensyn, og vi har ikke merknader til kommunens behandling av problemstillingen. Nedb\u00f8r og klimaendringer N\u00e5r det gjelder klagepunktet om nedb\u00f8r og klimaendringer, viser vi til at det g\u00e5r fram av planbestemmelsene \u00a7 1.1.4 at utarbeidet VA-rammeplan skal legges til grunn for videre detaljprosjektering og byggesaksbehandling. Vi ser at kommunen viser til at overvannsproblemstillinger blir ivaretatt i prosessen med s\u00f8knad/igangsettingstillatelse, som krever ansvarsbelegging og kvalitetssikring i henhold til bestemmelser i plan- og bygningsloven. Gjennomf\u00f8ringsplanen som skal innsendes i forbindelse med s\u00f8knad /igangsettingstillatelse, sikrer dokumentasjon av dette. Verken NVE eller VA-etaten har kommet med merknader til planframlegget. Fylkesmannen legger til grunn at planen er forsvarlig utredet p\u00e5 dette punktet. Oppsummering Fylkesmannen har med dette vurdert sakens faktiske og rettslige sider. Side: 5/5 Vi har etter en helhetlig vurdering konkludert med at detaljreguleringsplanen er tilstrekkelig opplyst og utredet, jf. forvaltningsloven \u00a7 17. Klagegrunnene er gjort rede for i saken, og klagernes p\u00e5stander og begrunnelsen for disse har v\u00e6rt kjent for kommunestyret i stor grad f\u00f8r planvedtaket. Kommunen har generelt stor frihet til \u00e5 vurdere arealbruken, og det skal sv\u00e6rt mye til for at kommunens konkrete vurderinger blir overpr\u00f8vde i plansaker som ikke utl\u00f8ser innsigelse. Ut fra det som er nevnt over, vurderer Fylkesmannen det slik at planen har v\u00e6rt gjenstand for en demokratisk prosess, der sektormyndigheter og ber\u00f8rte parter har f\u00e5tt anledning til \u00e5 medvirke. Vi kan ikke se at kommunen i planprosessen har brutt saksbehandlingsreglene eller andre regler i plan- og bygningsloven. Vi har heller ikke funnet at kommunen har tatt usaklige hensyn i vurderingen av arealbruken. Klagen har dermed ikke f\u00f8rt fram, og vedtaket stadfestes. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne-Kjersti Sande Jorunn Fosse Fidjest\u00f8l fagdirekt\u00f8r seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN BTS UTVIKLING AS Strandgaten 18 5013 BERGEN LINK ARKITEKTUR AS Postboks 383 Sentrum 0102 OSLO Mottakerliste: Roar Tveit Helldalsst\u00f8len 41 5225 Nesttun Arne Lylund Helldalsgrenda 42 5226 Nesttun Bodil Jorunn Dalheim Helldalsgrenda 38 5226 Nesttun "
}