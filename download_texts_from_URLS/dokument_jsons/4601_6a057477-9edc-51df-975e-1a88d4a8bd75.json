{
  "dokument_id": "6a057477-9edc-51df-975e-1a88d4a8bd75",
  "doc_type": "case_attachment",
  "kommune": 4601,
  "tittel": "Fagnotat datert 05.05.2023",
  "url": "https://bergen.kommune.no/politikere-utvalg/api/fil/bk360/8034202/Fagnotat-datert-05-05-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/10823-4 (Arbeidssted) Saksbehandler: Fredrik Dr\u00f8nen Dato: 05.05.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 48/296/0/0 Fana, Gnr, 48, Bnr. 296, Sm\u00f8r\u00e5svegen 110 Advokatfirma M\u00e6land & co AS p\u00e5 vegne av tiltakshaver. Hvem klager? Fradeling av 1 bebygd parsell fra gnr. 48 bnr. 296. Tiltaket I vedtak av 16.01.2023 ble s\u00f8knad om fradeling avsl\u00e5tt, jf. plan- og Vedtaket bygningslovens \u00a7 26-1, \u00abOpprettelse og endring av eiendom\u00bb og kommuneplanens arealdel \u00a7 31, \u00abLandbruks-, natur og friluftsform\u00e5l\u00bb. Eiendommen er ikke regulert. Kommuneplanens arealdel viser eiendommen som landbruks-, natur- og friluftsform\u00e5l. Den ligger innenfor Planstatus hensynssone friluftsliv, byfjellsgrense-s\u00f8r. Fradelingen f\u00f8rer ikke til forringelse av eiendommens drivverdighet som Klagegrunner landbrukseiendom. Den f\u00f8rer heller ikke til \u00f8kt utbyggingspress p\u00e5 gjenv\u00e6rende del av bnr. 296. Ikke behov for ytterligere saksbehandling ved en eventuell omgj\u00f8ring. Behov for ytterligere saksbehandling ved eventuell omgj\u00f8ring Vedtak av 16.01.2023 opprettholdes. Anbefalt vedtak Med hilsen Plan- og bygningsetaten Ulf Seterdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Eiendommen som \u00f8nskes delt ble fradelt fra gnr./bnr. 48/2 i 1996, i Fylkeslandbruksstyrets vedtak i sak 12019600083. 1.2. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Det er innhentet uttalelse fra Bymilj\u00f8etaten og Etat for landbruk i saken. Bymilj\u00f8etaten har ingen merknader til saken, mens Etat for Landbruk har uttalt seg negativt. 2. Om klagen Klager mener at fradelingen ikke f\u00f8rer til en forringelse av eiendommens drivverdighet som landbrukseiendom. Det vises i denne sammenhengen til at eiendommen etter fradelingen i 1996 er uegnet for g\u00e5rdsdrift. Det f\u00f8lger Fylkeslandbruksstyrets vedtak og begrunnelse for denne at eiendommen allerede p\u00e5 dette tidspunktet med sin st\u00f8rrelse p\u00e5 181 m\u00e5l ikke gav grunnlag for selvstendig drift som landbrukseiendom og at det ikke var utsikter for slik drift. En eventuell landbruksdrift p\u00e5 parsellen p\u00e5 inntil 5 m\u00e5l med v\u00e5ningshus og driftsbygning som tillates utskilt er ikke vurdert. Det er et uttalt premiss for avgj\u00f8relsen at det hverken for v\u00e5ningshuset eller driftsbygningen lenger er utsikter for at disse vil inng\u00e5 som en del av en fremtidig landbruksdrift. Videre mener klager at det heller ikke er relevant \u00e5 legge vekt p\u00e5 hensynet til det som i avslagsvedtaket beskrives som et \u00ab\u00f8kt utbyggingspress p\u00e5 gjenv\u00e6rende del av bnr. 296\u00bb. Fradelingen legger ikke begrensninger for kommunens eventuelle saksbehandling av en slik s\u00f8knad dersom dette i fremtiden skulle bli en aktualitet. Klager peker ogs\u00e5 p\u00e5 at fradelingen kan virke positivt av hensyn til mulighetene for landbruksdrift p\u00e5 arealet som blir igjen p\u00e5 gnr. 48, bnr. 296. Fagetaten anmodes samtidig om \u00e5 omgj\u00f8re vedtaket av eget tiltak jf. fvl. \u00a7 35 slik at fradelingen innvilges slik den er oms\u00f8kt. Det vises til klagen i sin helhet. 3. Vurdering av klagen Det f\u00f8lger av plan- og bygningsloven \u00a7 26-1 f\u00f8rste setning at opprettelse av ny grunneiendom ikke m\u00e5 \u00abgj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan.\u00bb. Videre f\u00f8lger det av forarbeidene at fradeling i strid med gjeldende arealplaner er forbudt, jf. Ot.prp. nr. 45 (2007-2008) s. 336. Opprettelsen av eiendommen skjer ved at eksisterende eiendom deles i to. Den ene eiendommen, hvor v\u00e5ningshuset st\u00e5r, skal brukes som boligeiendom. Den andre, hvor driftsbygningen st\u00e5r, vil fortsatt brukes til landbruksdrift. Eiendommen ligger i LNF-omr\u00e5de, jf. KPA2018 \u00a7 31. Opprettelse av eiendom til bolig i dette omr\u00e5det er derfor i strid med plan, og dermed ogs\u00e5 pbl. \u00a7 26-1. Saksnummer KLAGE-2023/10823 Side 2 av 6 Sp\u00f8rsm\u00e5let blir om kommunen skulle gitt dispensasjon fra KPA2018 \u00a7 31. Vi viser f\u00f8rst og fremst til dispensasjonsvurderingene som er gjort i vedtaket. Det f\u00f8lger av pbl. \u00a7 26-1 andre setning at opprettelse av eiendom heller ikke m\u00e5 gj\u00f8res \u00abslik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov.\u00bb. Det \u00abkan\u00bb gis dispensasjon fra plan- og bygningsloven og planbestemmelser gitt i medhold av denne, jf. plan- og bygningsloven \u00a7 19-2 f\u00f8rste ledd f\u00f8rste punktum. Det f\u00f8lger av lovens ordlyd at forvaltningen er gitt myndighet til \u00e5 gi slik dispensasjon. Hvorvidt dispensasjon gis avhenger av en konkret skj\u00f8nnsmessig vurdering. Det f\u00f8lger imidlertid av forarbeidene at avvik fra arealplaner \u00ab[...] reiser s\u00e6rlige sp\u00f8rsm\u00e5l. De ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner.\u00bb, jf. Ot.prp.nr.32 (2007-2008) s. 242. Kommuneplanens arealedel er en arealplan. Fravikelse av planen skal derfor i f\u00f8lge forarbeidene ikke v\u00e6re en kurant sak. Endring fra LNF- til boligform\u00e5l g\u00e5r mot Bergen kommunes strategi for \u00e5 bevare LNF omr\u00e5der og sentralisere boligbebyggelse. Vi viser ogs\u00e5 til at det aktuelle omr\u00e5det hele tiden har v\u00e6rt \u00f8nsket som LNF, i tiden etter fradelingen i 1996 frem til siste iterasjon av KPA i 2018. Videre viser vi til uttalelse av 08.12.2022 fra Etat for Landbruk: \u00abEn fradeling som oms\u00f8kt f\u00f8rer til at arealbruken endres fra landbruksform\u00e5l til noe annet i et LNF-omr\u00e5de, der bestemmelsene for hensynssonen tilsier en restriktiv praksis i fradelingsaker. Etat for landbruk vurderer en slik bruksendring til \u00e5 v\u00e6re uheldig, og mener at dette \u00f8ker risikoen for driftsulemper for fremtidige eiere av landbrukseiendommen som skal skj\u00f8tte de tilgrensende jordbruksarealene. Rest-eiendommen blir s\u00e5 liten at den blir lite drivverdig som selvstendig eiendom og vil blir uten v\u00e5ningshus. Dette reduserer det mulige inntektsgrunnlaget for eiendommen.\u00bb. Vi mener p\u00e5 denne bakgrunn at det er en riktig skj\u00f8nnsmessig vurdering \u00e5 avsl\u00e5 s\u00f8knaden om dispensasjon fra KPA2018 \u00a7 31. I det f\u00f8lgende vil vi subsidi\u00e6rt vise hvorfor bygningsmyndighetenes dispensasjonsadgang uansett er avsk\u00e5ret i denne saken, jf. plan- og bygningsloven \u00a7 19-2 andre ledd. Plan- og bygningsloven \u00a7 19-2 andre ledd setter begrensninger i den skj\u00f8nnsmessige adgangen til \u00e5 gi dispensasjon. Dersom hensynene bak bestemmelsene det dispenseres fra, Saksnummer KLAGE-2023/10823 Side 3 av 6 eller hensynene i plan- og bygningslovens form\u00e5lsbestemmelse, blir \u00abvesentlig tilsidesatt\u00bb, kan ikke dispensasjon gis, jf. \u00a7 19-2 andre ledd f\u00f8rste punktum. Bestemmelsen angir den f\u00f8rste av to kumulative vilk\u00e5r som m\u00e5 v\u00e6re oppfylt for at dispensasjon skal kunne gis. Det andre vilk\u00e5ret dr\u00f8ftes nedenfor. Mangel p\u00e5 oppfyllelse av begge vilk\u00e5rene avskj\u00e6rer kommunens dispensasjonsadgang. Vurderingen av vilk\u00e5rene baserer seg p\u00e5 rettsanvendelsesskj\u00f8nn, jf. Ot.prp. nr. 32 (2007-2008) s. 242. Lovens ordlyd \u00abvesentlig tilsidesatt\u00bb tilsier at det skal mye til f\u00f8r forvaltningens skj\u00f8nnsmessige dispensasjonsadgang avskj\u00e6res p\u00e5 grunn av at hensynene bak bestemmelsen er tilsidesatt. Det f\u00f8lger av forarbeidene til plan- og bygningsloven \u00a7 19-2 at \u00ab[o]rdvalget inneb\u00e6rer at det normalt ikke vil v\u00e6re anledning til \u00e5 gi dispensasjon n\u00e5r hensynene bak bestemmelsen det s\u00f8kes dispensasjon fra fortsatt gj\u00f8r seg gjeldende med styrke\u00bb, jf. Ot.prp.nr.32 (2007-2008) s. 242. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Fradeling av eiendom til bolig tilfredsstiller andre hensyn enn dem LNF-omr\u00e5der er ment \u00e5 ivareta. Klager viser til fradelingsvedtaket av 1996, hvor det ble vurdert at omr\u00e5det ikke ga grunnlag for selvstendig drift som landbrukseiendom og at det ikke var utsikter for slik drift. Vi mener derimot at LNF-hensynene fortsatt gj\u00f8r seg gjeldende. Som nevnt ovenfor f\u00f8lger dette av kommunens fortettingsstrategi og opprettholdelsen av kategorien LNF for omr\u00e5det i KPA2018. Videre viser vi til uttalelsen fra Etat for Landbruk av 08.12.2022 som st\u00f8tter et slikt syn. Vi er p\u00e5 denne bakgrunn av den oppfatning at hensynene bak KPA2018 \u00a7 31 fortsatt gj\u00f8r seg gjeldende med styrke for omr\u00e5det, og at en dispensasjon derfor vesentlig tilsidesetter disse hensynene. Ettersom dispensasjonen f\u00f8rer til at hensynene bak KPA2018 \u00a7 31 blir vesentlig tilsidesatt, er det ikke n\u00f8dvendig \u00e5 foreta en vurdering av hvorvidt fordelene ved \u00e5 gi dispensasjon er \u00abklart st\u00f8rre enn ulempene etter en samlet vurdering\u00bb, jf. \u00a7 19-2 andre ledd andre punktum. Vi \u00f8nsker likevel subsidi\u00e6rt \u00e5 komme med noen kommentarer til dette. Lovens ordlyd angir en lav terskel for at dispensasjonsadgangen skal avskj\u00e6res. If\u00f8lge forarbeidene m\u00e5 det foreligge en klar overvekt av hensyn som taler for dispensasjon, jf. Ot.prp.nr.32 (2007-2008) s. 242. Hensynet bak bestemmelsen det er s\u00f8kt dispensasjon fra, vil n\u00f8dvendigvis kunne v\u00e6re relevant ogs\u00e5 i den samlede vurderingen av fordeler og ulemper ved dispensasjon, jf. Saksnummer KLAGE-2023/10823 Side 4 av 6 sivilombudsmannens uttalelse i SOM-2014-314. Videre har bestemmelsens aktualitet betydning for interesseavveiingen som skal foretas, jf. Ot.prp.nr.32 (2007-2008) s. 242. Vi har ovenfor vist hvordan en dispensasjon vesentlig tilsidesetter hensynene bak KPA2018 \u00a731. Dette betyr at ulempene ved \u00e5 gi dispensasjon i denne saken i utgangspunktet er sv\u00e6rt store. Videre viser vi til at det f\u00f8lger av forarbeidene at det er viktig at denne type endringer skjer i tr\u00e5d med lovens bestemmelser om planendring og ikke gjennom dispensasjon, Ot.prp.nr.32 (2007-2008) s. 242. Dette utgj\u00f8r i seg selv en ulempe ved \u00e5 gi dispensasjon. Klager mener det ikke kan vektlegges som en ulempe at fradelingen vil kunne f\u00f8re til \u00f8kt utbyggingspress p\u00e5 resterende del av gnr. 48 bnr. 296, hvor driftsbygningen st\u00e5r. Mens det er riktig som klager sier, at fradelingen ikke legger begrensninger p\u00e5 fremtidig saksbehandling av eventuelle s\u00f8knader knyttet til gjenv\u00e6rende del, vil den etter v\u00e5r mening kunne f\u00e5 konsekvenser for vurderinger av eiendommens egnethet i tr\u00e5d med LNF-form\u00e5let. Dette utgj\u00f8r derfor en ulempe ved \u00e5 gi dispensasjon. Fordelene ved \u00e5 gi dispensasjon er if\u00f8lge klager at fradelingen kan virke positivt av hensyn til mulighetene for landbruksdrift p\u00e5 arealet som blir igjen p\u00e5 gnr. 48, bnr. 296. Ved \u00e5 skille ut hovedhuset p\u00e5 egen tomt s\u00e5 kan driftsbygningen utnyttes uavhengig av hvem som bor i bolighuset. Dette gir \u00f8kt fleksibilitet og \u00f8kte muligheter for utnyttelse av driftsbygningen. Ny landbruksdrift er ogs\u00e5 bakgrunnen for at det er s\u00f8kt om fradeling av eiendommen. Eier \u00f8nsker \u00e5 beholde driftsbygningen med tilh\u00f8rende arealer for \u00e5 drive uttak av t\u00f8mmer til vedproduksjon b\u00e5de fra gnr. 48, bnr. 296 og bnr. 2 som han ogs\u00e5 eier. En slik virksomhet vil bidra til \u00e5 vedlikeholde LNF arealene i tr\u00e5d med landbruksform\u00e5let og samtidig gi lokalprodusert ved som for tiden er etterspurt. Fordeler knyttet til utnyttelse av gnr. 48 bnr. 2 kan ikke vektlegges, da denne ikke er knyttet til bnr. 296 p\u00e5 annen m\u00e5te enn at eiendommene i dag har felles eier, og dette kan endre seg i fremtiden. \u00d8vrige fordeler ved tiltaket anses ikke for \u00e5 v\u00e6re klart st\u00f8rre enn de ovenfornevnte ulempene. Etter en samlet vurdering finner vi at det ikke er en klar overvekt av hensyn som taler for dispensasjon. Avslutningsvis nevner vi at ettersom vi ikke finner grunn til \u00e5 omgj\u00f8re vedtaket p\u00e5 bakgrunn av klagen, finner vi heller ikke grunn til \u00e5 gj\u00f8re det av eget tiltak, jf. fvl. \u00a7\u00a7 33 og 35. 4. Konklusjon Det anbefales at vedtaket opprettholdes. Vedlegg: 1. Oversiktskart som lokaliserer tiltaket i forhold til omgivelser 2. Oversiktsfoto som supplement til oversiktskart 3. Situasjonsplan 4. S\u00f8knad 5. Uttalelse fra Bymilj\u00f8etaten, Bergen kommune. PDF 6. Uttalelse fra Etat for landbruk, Bergen kommune. PDF Saksnummer KLAGE-2023/10823 Side 5 av 6 7. Avslag p\u00e5 s\u00f8knad om opprettelse og endring av eiendom 8. Klage p\u00e5 vedtak av 16.01.2023 \u2013 Gnr. 48 bnr.296.pdf 9. Vedtak fra Fylkeslandbruksstyret fra 1996.pdf Saksnummer KLAGE-2023/10823 Side 6 av 6 "
}