{
  "dokument_id": "190b4b45-3ddb-5186-9a70-9528f55ca85e",
  "doc_type": "case_presentation",
  "kommune": 4601,
  "tittel": "Orientering fr\u00e5 Arbeidstilsynet og byr\u00e5det om aktuelle tilsynssaker",
  "url": "https://bergen.kommune.no/politikere-utvalg/api/fil/bk360/11687789/Framstilling-Orientering-fra-Arbeidstilsynet-og-byradet-om-aktuelle-tilsynssaker",
  "tekst": " Kontrollutvalget Saksframstilling V\u00e5r referanse: 2024/187723-1 Saksbehandler: Eli Merete Velle Orientering fr\u00e5 Arbeidstilsynet og byr\u00e5det om aktuelle tilsynssaker Kva saka gjeld: I m\u00f8tet i kontrollutvalet 19. november 2024 var det lagt fram fleire rapportar fr\u00e5 Arbeidstilsynet under sak 101/24, Saker til gjennomsyn. Kontrollutvalet vedtok f\u00f8lgjande: \u00abKontrollutvalget inviterer Arbeidstilsynet og byr\u00e5d for eldre, helse og omsorg til neste m\u00f8te i kontrollutvalget for \u00e5 orientere om funn i tilsynsrapporter fra bofellesskap og avlastningsboliger i Bergen kommune og oppf\u00f8lgingen av disse.\u00bb P\u00e5 bakgrunn av nyheitssaker i media har leiing og sekretariat ogs\u00e5 invitert byr\u00e5d for finans i denne saka. Bakgrunn Arbeidstilsynet sine oppg\u00e5ver og mandat f\u00f8lgjer f\u00f8rst og fremst av arbeidsmilj\u00f8lova.1 Kapittel 18 gjeld Arbeidstilsynet sitt mynde til \u00e5 handheve lova. Arbeidstilsynet sin overordna tilsynskompetanse f\u00f8lgjer av arbeidsmilj\u00f8lova \u00a7 18-1, der det st\u00e5r at \u00abArbeidstilsynet f\u00f8rer tilsyn med at bestemmelser i og i medhold av loven blir overholdt.\u00bb Arbeidstilsynet arbeider i utgangspunktet risikobasert n\u00e5r dei vel ut tilsynsobjekta sine. Gjennom Tilsynskalenderen2 har sekretariatet lagt merke til at Arbeidstilsynet i 2023 og 2024 har hatt mange tilsyn med Bergen kommune. Dei fleste av desse har starta som ordin\u00e6re risikobaserte tilsyn, med fokus p\u00e5 muskel- skjelett og psykiske plager. Vi har bede om innsyn i eit lite utval av rapportane. P\u00e5 bakgrunn av dette, og nyheitssaker i media, har vi vurdert at det vil vere nyttig for kontrollutvalet \u00e5 f\u00e5 ei orientering om Arbeidstilsynet si rolle og funna som er gjort i dei aktuelle sakene. Vi presiserer at vi ikkje har bede om innsyn i alle dokument. Til ei viss grad er det tilfeldig at vi har framheva dei tre sakene som blir nemnt under. Sekretariatet meiner likevel at dei er eigna til \u00e5 illustrere problemstillingar som Arbeidstilsynet har m\u00f8tt i Bergen kommune. Kort om tre saker Sakene gjeld Kirkebirkeland bofellesskap, Sverresborg avlastning og ei kontorbrakke i Lyderhornsveien. Bergens Tidende har blant anna publisert desse nyheitssakene om dei tre sakene: 1. Bergens Tidende 29.10.24: Arbeidstilsynet-topp ut mot kommunen og byr\u00e5den: \u2013 De m\u00e5 forholde seg til regelverket 2. Bergens Tidende 07.11.24: Kommunens avlastningstilbud har f\u00e5tt over to millioner i b\u00f8ter. N\u00e5 trues de med stenging. 1 Lov om arbeidsmilj\u00f8, arbeidstid og stillingsvern mv. (arbeidsmilj\u00f8loven), lov av 17. juni 2005 nr. 62 2 https://tilsynskalender.statsforvalteren.no/ 1 3. Bergens Tidende 25.11.2024: Hver eneste dag betaler Bergen kommune 7500 kroner i bot. Til seg selv. 4. Bergens Tidende 29. november 2024: Arbeidstilsynet varsler nye og h\u00f8yere b\u00f8ter for Kirkebirkeland bofellesskap Vi har invitert Arbeidstilsynet, byr\u00e5d for eldre, helse og omsorg og byr\u00e5d for finans for \u00e5 orientere om sitt arbeid og svare p\u00e5 sp\u00f8rsm\u00e5l fr\u00e5 kontrollutvalet. Fr\u00e5 byr\u00e5d for eldre, helse og omsorg har vi ogs\u00e5 bede om \u00e5 f\u00e5 tilsendt eit notat og gjeldande rutiner ved tilsyn. Dette ligg som vedlegg 1 og 2 til saka. I notatet g\u00e5r det blant anna fram at n\u00e5r det gjeld Kirkebirkeland, utarbeider byr\u00e5dsavdelinga og etat for boligforvaltning no ein klage p\u00e5 vedtak om tvangsmulkt. Kommunen er usamd med Arbeidstilsynet i tolkinga av regelverket, og meiner at dette er private leilegheiter og ikkje ein institusjon. N\u00e5r det gjeld Sverresborg, flyttar institusjonen no til nye (mellombelse) lokale som ogs\u00e5 tidlegare har vore brukt til institusjonsdrift. Utval for helse og sosial har i november 2024 behandla skriftlege sp\u00f8rsm\u00e5l fr\u00e5 SV om arbeidsstader under byr\u00e5dsavdeling for eldre, helse og omsorg (BEHO) og byr\u00e5dsavdeling for barnevern, sosiale tjenester og mangfold (BBSM). Sp\u00f8rsm\u00e5let gjeld kva arbeidsstader som er godkjent av Arbeidstilsynet, arbeidsstader som ikkje er godkjent og arbeidsstader som Arbeidstilsynet aldri har bes\u00f8kt. Svara ligg som vedlegg 3 og 4. I nokre av sakene har plan- og bygningsetaten ogs\u00e5 hatt tilsyn og gitt ulike p\u00e5legg. Sj\u00e5 vedlegg 5 for Sverresborg og vedlegg 6 for Lyderhornsveien 150. Sj\u00e5 ogs\u00e5 vedlegg 7: P\u00e5legg fr\u00e5 Arbeidstilsynet vedr. Kirkebirkeland bofellesskap av 15.07.24 og vedlegg 8: P\u00e5legg fr\u00e5 Arbeidstilsynet vedr. Sverresborg avlastning av 15.07.24 Sekretariatet har i invitasjonen til Arbeidstilsynet bede om \u00e5 f\u00e5 ein gjennomgang av deira arbeid med dei ovanfor nemnde sakene, om samarbeidet med Bergen kommune, om bakgrunnen for tilsyna i 2023 \u2013 2024 og om oppg\u00e5vene Arbeidstilsynet har etter lova. I invitasjonen til byr\u00e5d for eldre, helse og omsorg har vi bede om \u00e5 f\u00e5 ei orientering om sakene som gjeld Kirkebirkeland og Sverresborg, og om kommunen sine rutinar ved tilsyn fr\u00e5 Arbeidstilsynet. Vi har f\u00e5tt opplyst at byr\u00e5den stiller saman med dei tre aktuelle etatsdirekt\u00f8rane som vil orientere om sine erfaringar med tilsyna. Dette er Anita W. Johansen (etat for behandlingssentre og sykehjem), Berit Breistein (etat for hjemmebaserte tjenester) og Olivera Kostovska (etat for tjenester til utviklingshemmede). I invitasjonen til finansbyr\u00e5den har vi bede byr\u00e5den om \u00e5 gi ei kort oppsummering av saka i Lyderhornsveien 150 og kva som er status no. Vidare har vi bede byr\u00e5den om \u00e5 orientere kort om kva rolle og ansvar byr\u00e5dsavdelinga / etaten har n\u00e5r det gjeld lokale til ulike kommunale tenester, for eksempel bufellesskap og avlastingsbustader, kva rutinar byr\u00e5dsavdelinga / etaten har ved tilsyn fr\u00e5 Arbeidstilsynet og kva rutinar byr\u00e5dsavdelinga / etaten har ved tilsyn og saker om p\u00e5legg fr\u00e5 plan- og bygningsetaten. Finansbyr\u00e5den har opplyst at han han vil ha med seg Christian Fossdal fra Etat for bygg og eiendom, Bjarte H\u00f8ys\u00e6ter fra Etat for boligforvaltning og kommunaldirekt\u00f8r Kari Anita Syverud. Medlemmene i kontrollutvalet kan stille sp\u00f8rsm\u00e5l til Arbeidstilsynet, byr\u00e5dane og til andre som held innlegg. Forslag til vedtak: Kontrollutvalet tek presentasjonane fr\u00e5 Arbeidstilsynet, byr\u00e5d for eldre, helse og omsorg og byr\u00e5d for finans, til orientering. 2 Dato: 16. januar 2025 Eli M. Velle - leiar Dokumentet er godkjent elektronisk. Vedlegg: 1: Notat fr\u00e5 byr\u00e5d for helse og sosial om tilsyn fra Arbeidstilsynet 13.01.2025 2. Rutine for systemtilsyn i byr\u00e5dsavdeling for eldre, helse og omsorg, BK Kvalitet 13.01.25 3. Svar p\u00e5 skriftlig sp\u00f8rsm\u00e5l fra Diane A. Berbain (SV) om oversikt over alle arbeidsstedene under BEHO som ikke er godkjent av Arbeidstilsynet eller som aldri har v\u00e6rt bes\u00f8kt av dem mm. \u2013 3. november 2024 4. Svar p\u00e5 skriftlig sp\u00f8rsm\u00e5l fra Diane A. Berbain (SV) - oversikt over alle arbeidsstedene under BBSM som ikke er godkjent av Arbeidstilsynet eller som aldri har v\u00e6rt bes\u00f8kt mm. 5. Sverresborg Avlastning - P\u00e5legg om opph\u00f8r av bruk og ilegging av tvangsmulkt \u2013 plan- og bygningsetaten 13.03.3023 6. Lyderhornsveien 150 - P\u00e5legg om opph\u00f8r av bruk, retting og ilegging av tvangsmulkt - plan- og bygningsetaten 01.08.2024 7. Arbeidstilsynet \u2013 vedtak om p\u00e5legg \u2013 Kirkebirkeland bofellesskap \u2013 15.07.2024 8. Arbeidstilsynet \u2013 vedtak om tvangsmulkt\u2013 Sverresborg avlastning - 15.07.2024 3 "
}