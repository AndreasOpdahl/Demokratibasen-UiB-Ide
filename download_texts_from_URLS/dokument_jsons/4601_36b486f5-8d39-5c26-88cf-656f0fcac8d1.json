{
  "dokument_id": "36b486f5-8d39-5c26-88cf-656f0fcac8d1",
  "doc_type": "case_attachment",
  "kommune": 4601,
  "tittel": "Fagnotat - Kommunal forkj\u00f8psrett til leieg\u00e5rd, Skivebakken 33C",
  "url": "https://bergen.kommune.no/politikere-utvalg/api/fil/bk360/9758652/Fagnotat-Kommunal-forkjopsrett-til-leiegard-Skivebakken-33C",
  "tekst": " Boligetaten Til Fagnotat BBSM - Seksjon for strategi og utredning - V\u00e5r referanse: 2023/283935-6 Velferd og bolig (Arbeidssted) Saksbehandler: Espen Johan F\u00f8rde Dato: 25. januar 2024 Fra Boligetaten Fagnotat - Kommunal forkj\u00f8psrett til leieg\u00e5rd, Skivebakken 33C Hva saken gjelder: H\u00f8lleland Eiendom AS (selger) har inng\u00e5tt avtale med Ziv Holding AS vedr\u00f8rende overdragelse av 100% av aksjene i Skivebakken 33 C AS, som eier eiendommen gnr. 166 bnr. 775, Skivebakken 33C i Bergen kommune. Kj\u00f8pesummen for aksjene er NOK 9 800 000,-. Eiendommen best\u00e5r av en leieg\u00e5rd som inneholder seks boliger. Som f\u00f8lge av at mer enn halvparten av bruksarealet er innredet til beboelse og leieg\u00e5rden inneholder minst fem boliger, utl\u00f8ses kommunal forkj\u00f8psrett, jf. lov om kommunal forkj\u00f8psrett for leieg\u00e5rder (\u00ableieg\u00e5rdsloven\u00bb) \u00a7\u00a7 1 og 2. Av melding om overdragelse datert 15.12.2023 fremg\u00e5r det at ingen av leieg\u00e5rdens boliger er utleid. Det vil f\u00f8lgelig ikke v\u00e6re aktuelt \u00e5 benytte forkj\u00f8psretten p\u00e5 vegne av leietakere. Saken har v\u00e6rt p\u00e5 h\u00f8ring hos Byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen). BBSM har i uttalelse datert 21.12.2023 anbefalt at forkj\u00f8psretten ikke benyttes i dette tilfellet. Boligetaten har ikke mottatt tilbakemelding fra Studentsamskipnaden p\u00e5 Vestlandet (Sammen). Konklusjonen etter en samlet vurdering er at det ikke foreligger grunn for kommunen til \u00e5 benytte forkj\u00f8psretten i dette tilfellet. Fagetatens vurdering: 1. KOMMUNENS FORKJ\u00d8PSRETT TIL LEIEG\u00c5RDER Kommunen har forkj\u00f8psrett til leieg\u00e5rder n\u00e5r eiendomsrett til leieg\u00e5rd i kommunen blir overf\u00f8rt til andre enn staten eller den fylkeskommune der eiendommen ligger, jf. leieg\u00e5rdsloven \u00a7 2 f\u00f8rste ledd f\u00f8rste setning. Dette gjelder likevel ikke overf\u00f8ringer ved arv, skifte eller ekspropriasjon, jf. leieg\u00e5rdsloven \u00a7 2 f\u00f8rste ledd andre setning. Som overf\u00f8ring av eiendomsrett regnes ogs\u00e5 erverv av aksjer, sameieandeler eller parter i leieg\u00e5rdsselskap slik at erververen blir innehaver av minst 50 % av samtlige aksjer, sameieandeler eller parter, jf. leieg\u00e5rdsloven \u00a7 2 andre ledd. Med leieg\u00e5rd menes utleieeiendom hvor mer enn halvparten av bruksarealet er innredet til beboelse og inneholder minst fem boliger, jf. leieg\u00e5rdsloven \u00a7 1 f\u00f8rste ledd f\u00f8rste setning. Av leieg\u00e5rdsloven \u00a7 3 f\u00f8rste ledd f\u00f8rste setning f\u00f8lger det at: Kommunen kan nytte forkj\u00f8psretten p\u00e5 vegne av leierne, n\u00e5r disse \u00f8nsker \u00e5 overta leieg\u00e5rden som borettslag eller eierseksjons-sameie, p\u00e5 egne vegne, p\u00e5 vegne av studentsamskipnad eller p\u00e5 vegne av selskap som ledes og kontrolleres av kommunen eller stat. Kommunens forkj\u00f8psrett g\u00e5r foran forkj\u00f8psrett som grunner seg p\u00e5 avtale. Kommunens forkj\u00f8psrett g\u00e5r ogs\u00e5 foran sameiernes innl\u00f8sningsrett etter sameieloven \u00a7 11, jf. leieg\u00e5rdsloven \u00a7 4. 2. FRIST Frist for eventuell bruk av den kommunale forkj\u00f8psretten er satt til 15.04.2024, som er fire m\u00e5neder etter at kommunen mottok fullstendig melding om overdragelse av eiendommen, jf. leieg\u00e5rdsloven \u00a7 6, se melding mottatt 15.12.2023. 3. EIENDOMMENS BELIGGENHET Eiendommen ligger i Bergenhus bydel. 4. TEKNISKE OPPLYSNINGER Leieg\u00e5rden ble oppf\u00f8rt i 1897 og g\u00e5r over to etasjer pluss loft og kjeller. Leieg\u00e5rden inneholder seks boliger med et boligareal p\u00e5 ca 217 m2. Tomten er eiet og har et areal p\u00e5 135 m2. 5. OFFENTLIGE INSTANSER Byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen) er orientert om salget og kommunens adgang til \u00e5 benytte forkj\u00f8psretten. BBSM har i uttalelse datert 21.12.2023 uttalt at \u00abLeieg\u00e5rden innehar ikke de kvaliteter det er behov for per i dag. Det er per i dag ikke \u00f8nskelig for kommunen \u00e5 fremskaffe flere boliger i gjeldende bydel\u00bb. Boligetaten har ikke mottatt tilbakemelding fra Studentsamskipnaden p\u00e5 Vestlandet (Sammen). 6. SAMTYKKE TIL UTLEIE OG PANTSETTELSE Det er bedt om kommunens samtykke til utleie av leiligheter som st\u00e5r tomme i perioden frem til kommunens frist for \u00e5 gj\u00f8re forkj\u00f8psretten gjeldende har g\u00e5tt ut, samt samtykke til pantsettelse av eiendommen. Vi har gitt samtykke til utleie av leiligheter og samtykke til pant, jf. leieg\u00e5rdsloven \u00a7 5 andre ledd. 7. KONKLUSJON Det er ikke kommet inn \u00f8nsker fra de offentlige h\u00f8ringsinstansene om at forkj\u00f8psretten gj\u00f8res gjeldende i foreliggende sak. Som f\u00f8lge av at ingen av boligene i leieg\u00e5rden er utleid vil det heller ikke v\u00e6re aktuelt \u00e5 benytte forkj\u00f8psretten p\u00e5 vegne av leietakere. Det anbefales derfor at den kommunale forkj\u00f8psretten ikke benyttes i denne saken. Fagetatens anbefaling: Bergen kommune gj\u00f8r ikke forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av eiendommen gnr. 166 bnr. 775, Skivebakken 33C. Med hilsen Boligetaten Espen F\u00f8rde Siv T\u00f8njum Saksbehandler Direkt\u00f8r Dokumentet er godkjent elektronisk. Vedlegg: Melding om overdragelse av leieg\u00e5rd Uttalelse fra BBSM om kommunal forkj\u00f8psrett til leieg\u00e5rder - Skivebakken 33c, gnr 166, bnr 775 "
}