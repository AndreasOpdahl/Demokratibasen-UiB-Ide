{
  "dokument_id": "614a8bda-bf17-5a9c-a21b-2d23965fd9e0",
  "doc_type": "case_attachment",
  "kommune": 4601,
  "tittel": "Mindemyren. Detaljregulering delfelt S14. Innspill til offentlig ettersyn fra kommunalt r\u00e5d for personer med funksjonsnedsettelse",
  "url": "https://bergen.kommune.no/politikere-utvalg/api/fil/bk360/9475754/Mindemyren-Detaljregulering-delfelt-S14-Innspill-til-offentlig-ettersyn-fra-kommunalt-rad-for-personer-med-funksjonsnedsettelse",
  "tekst": " Kommunalt r\u00e5d for personer med funksjonsnedsettelse Til Intern korrespondanse PBE Byplan Private planer (Arbeidssted) V\u00e5r referanse: 2023/01953-162 Saksbehandler: Ragnhild Hvoslef Kr\u00fcger Fra Dato: 1. desember 2023 Kommunalt r\u00e5d for personer med funksjonsnedsettelse Mindemyren. Detaljregulering delfelt S14. Innspill til offentlig ettersyn fra kommunalt r\u00e5d for personer med funksjonsnedsettelse KRPF behandlet saken i m\u00f8te 28. november, sak 193/23 og vil gjerne sende f\u00f8lgende innspill til det videre arbeidet. I saksfremstillingen st\u00e5r det f\u00f8lgende \u00abPlan- og bygningsetaten foresl\u00e5r at det skal legges til rette for HC parkering ved boligene, men at all annen parkering skal v\u00e6re i et felles parkeringsanlegg.\u00bb KRPF er veldig glad for at det legges opp til HC-parkering ved boligene, men det m\u00e5 ogs\u00e5 legges opp til noe HC-parkering i n\u00e6rheten av n\u00e6ringsdelene b\u00e5de for at n\u00e6ringen i omr\u00e5det skal kunne ansette personer med funksjonsnedsettelse/kroniske sykdommer og for at de samme gruppene kan nytte n\u00e6ringsdelene. P\u00e5 side 17 under punkt 3.11 Universell utforming er det d\u00e5rlig beskrevet hvordan det skal ivaretas. P\u00e5 side 90 under punkt 5.12 Universell utforming og side 119 punkt 8.13 Universell utforming er det mye bedre beskrevet. KRPF er glad for at det legges vekt p\u00e5 \u00e5 gj\u00f8re omr\u00e5det s\u00e5 universelt utformet som mulig og at det skal sikres universell tilgang til boliger og kontor- og n\u00e6ringslokaler, samt at uteoppholdsarealer, g\u00e5rdsrom, lekearealer, gatetun, torg, fortau og gangareal/g\u00e5gate. Det er viktig \u00e5 huske at universell utforming m\u00e5 ivaretas helt fra start til siste \u00abspiker\u00bb er satt og at en derfor n\u00f8ye m\u00e5 vurdere f.eks. hvilken type vannrenner som brukes, hvilken type ledelinjer en bruker osv. Det b\u00f8r etterstrebes \u00e5 f\u00e5 en universell trase p\u00e5 tvers mellom de to ytre gule p\u00e5 illustrasjon 8-10 da avstanden mellom de to universelle traseene p\u00e5 tvers er relativt stor. Det er gledelig \u00e5 se i punkt 5.12 at man har tatt med dette som g\u00e5r p\u00e5 universell utforming og at man er oppmerksom p\u00e5 punkter som ledelinjer og fortauskanter med mere. Men det er ogs\u00e5 andre viktige faktorer som tas med i denne store reguleringsplanen til den bydelen. N\u00e5r det gjelder beplantning, m\u00e5 man ta hensyn til personer som er allergiske. Blir ikke dette gjort ekskluderer man en gruppe med ulike utfordringer fra \u00e5 kunne etablere seg der. Og skal Bergen virkelig v\u00e6re en menneskerettighetsby b\u00f8r dette tilstrebes s\u00e5 langt det lar seg gj\u00f8re. KRPF vil understreke at s\u00e5 lenge kommunen ikke har en plan for universell utforming som kan gi en felles forst\u00e5else for dette sp\u00f8rsm\u00e5let er det spesielt viktig at man i planer beskriver universell utforming p\u00e5 en god og utf\u00f8rlig m\u00e5te. Generelt til reguleringsplanen: KRPF har forst\u00e5else for at det ikke er \u00f8nskelig med for mange parkeringsplasser, men opplever samtidig at en sterk reduksjon i antall parkeringsplasser ogs\u00e5 reduserer antall HC-parkeringsplasser da disse regnes i samme % av antall totale parkeringsplasser som f\u00f8r en eventuell reduksjon. Vi vil derfor p\u00e5peke viktigheten av \u00e5 \u00f8ke %-andelen HC-parkering n\u00e5r samlet antall parkeringsplasser reduseres for \u00e5 sikre at ogs\u00e5 personer med nedsatt funksjonsevne kan bo, benytte eller v\u00e6re ansatt i n\u00e6ringene som er i omr\u00e5det. Selv om det legges opp til god kollektivdekning vil dette aldri helt kunne erstatte behovet for parkering for noen personer og grupper. Ut fra planbeskrivelsen er det litt vanskelig \u00e5 se m\u00e5ten man tenker lekeplassen utformet p\u00e5 n\u00e5r det kommer til universell utforming. Selv om bestemmelsen om at det skal v\u00e6re et universelt utformet lekeapparat p\u00e5 alle nye eller rehabiliterte lekeplasser bare gjelder for kommunale lekeplasser, s\u00e5 b\u00f8r det likevel v\u00e6re mulig ogs\u00e5 for andre lekeplasser. Likes\u00e5 at bord og benker gir rom for rullestolbrukere slik at voksne ledsagere med behov for universell tilrettelegging kan f\u00f8lge barn/barnebarn. Med hilsen Kommunalt r\u00e5d for personer med funksjonsnedsettelse Harald Berge Breistein - leder Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. Kopi: "
}