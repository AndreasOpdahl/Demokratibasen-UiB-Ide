{
  "dokument_id": "a1add2d3-adeb-5df1-8c47-f9394eb34542",
  "doc_type": "case_minutes",
  "kommune": 4601,
  "tittel": "Saksprotokoll UMBY, 22082024, Sak 257/24, Fana gnr 41 bnr 330 Paradis. Klage p\u00e5 avsl\u00e5tt s\u00f8knad om utlegging av leddet utrigger",
  "url": "https://bergen.kommune.no/politikere-utvalg/api/fil/bk360/11035203/Innstilling-vedtak-Fana-gnr-41-bnr-330-Paradis-Klage-pa-avslatt-soknad-om-utlegging-av-leddet-utrigger",
  "tekst": "Fana gnr 41 bnr 330 Paradis. Klage p\u00e5 avsl\u00e5tt s\u00f8knad om utlegging av leddet utrigger Utvalg for milj\u00f8 og byutvikling behandlet saken i m\u00f8tet 22.08.2024 sak 257/24 og fattet f\u00f8lgende vedtak: 1. Plan- og bygningsetatens vedtak av 30.01.2024 oppheves med hjemmel i forvaltningsloven \u00a7 33 andre ledd. 2. Med hjemmel i plan- og bygningsloven \u00a7 19-2 innvilges dispensasjon fra KPA 2018 \u00a7 32.9.1 Kombinerte form\u00e5l i sj\u00f8 og vassdrag 3. Med hjemmel i plan- og bygningslovens \u00a7 20-1, jfr. \u00a7 20-2 gis tillatelse til oppf\u00f8ring av flytebrygge p\u00e5 gnr. 41 bnr. 330 p\u00e5 Hopsneset. 4. Klagen tas til f\u00f8lge Begrunnelse Saken gjelder s\u00f8knad om utlegging av leddet utrigger (flytebrygge) p\u00e5 gnr. 41 bnr. 330 p\u00e5 Hopsneset. Utvalget vurderer saken annerledes enn fagetat og byr\u00e5d. Utvalget viser til at det er sendt inn en dispensasjonss\u00f8knad for oppf\u00f8ring av flytebrygge p\u00e5 eiendommen. Administrasjonen har avsl\u00e5tt s\u00f8knad med begrunnelse i at tiltaket kan f\u00f8re til u\u00f8nsket privatisering og presedens. Utvalget har v\u00e6rt p\u00e5 befaring p\u00e5 eiendommen \u2013 og ved selvsyn vurdert de stedlige forhold. Utvalget understreker at det skal vises tilbakeholdenhet med dispensasjoner i strandsonen. Utvalget peker p\u00e5 at det ved gnr. 41 bnr. 330 er det imidlertid flere forhold som taler for at de rettslige vilk\u00e5r for innvilgelse av dispensasjon er til stede \u2013 og at dispensasjon ogs\u00e5 er et hensiktsmessig planverkt\u00f8y. De rettslige vilk\u00e5r for \u00e5 kunne innvilge dispensasjon er regulert i plan- og bygningslovens \u00a7 19-2, 2. avsnitt: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. (...)\u00bb Begge lovens krav m\u00e5 v\u00e6re til stede for \u00e5 kunne innvilge dispensasjon. Dispensasjon fra KPAs arealdisponering til kombinerte form\u00e5l i sj\u00f8 og vassdrag vil ikke komme vesentlig i konflikt med hensynet bak KPAs arealdisponering. For det f\u00f8rste ligger eiendommen i et av kun \u00e5tte naustomr\u00e5der ved Nord\u00e5svannet. Dette inneb\u00e6rer at omr\u00e5det allerede er disponert for en viss grad av privatisering og bruk. Man kan ikke sammenligne dette omr\u00e5det med andre omr\u00e5der som ikke er regulert og brukt til naust \u2013 og b\u00e5tbruk. Et annet moment er at Hopsbukten er en del av Nord\u00e5svannet som i st\u00f8rre grad er egnet for plassering av mindre b\u00e5ter. Dette er fordi omr\u00e5det ligger i en del av vannet hvor det er mindre naturlig \u00e5 \u00abstreife forbi\u00bb ettersom bukten er en blindvei og det er derfor begrenset med ferdsel i umiddelbar n\u00e6rhet. Det er slik b\u00e5de p\u00e5 grunn av topografien p\u00e5 stedet, men ogs\u00e5 fordi Fritz G. Riebers vei har en tydelig tilstedev\u00e6relse. Sj\u00f8arealene der flytebryggen skal ligge er med andre ord lite aktuelle til fritidsbruk eller sj\u00f8vegs ferdsel for allmennheten. Den egnede bruken kommer ogs\u00e5 til uttrykk i eksisterende kommunedelplan. I denne planen er omr\u00e5det avsatt til sm\u00e5b\u00e5thavn. Dette arealform\u00e5let strider mot KPA 2018, men viser likevel at omr\u00e5det er blitt sett p\u00e5 som et sted som egnes til denne typen aktivitet. Enn videre vil alternativet til flytebrygge v\u00e6re at de to b\u00e5tene som er tiltenkt for flytebryggen vil ligge forankret i bl\u00e5se/ile som i dag. Bl\u00e5sene ligger i dag plassert 15 og 20 meter fra land. B\u00e5ter forankret i bl\u00e5se-fort\u00f8yning er med andre ord et st\u00f8rre hinder for b\u00e5ttrafikk enn hva en flytebrygge p\u00e5 12 meters lengde vil v\u00e6re. Flytebryggen vil med andre ord gi en bedre situasjon enn i dag. Den vil beslaglegge et totalt sett mindre sj\u00f8areal \u2013 og vil stikke kortere ut i sj\u00f8en. Videre finnes det allerede lovlig etablert naust og steinkai p\u00e5 eiendommen. Ved \u00e5 legge ut flytebrygge vil det v\u00e6re mer naturlig for offentligheten \u00e5 ta i bruk kaien, og dette er av utvalget pekt p\u00e5 som en stor fordel for byen generelt og omr\u00e5det spesielt. Denne kan brukes som tilkomst for ikke motoriserte fart\u00f8y som kajakk eller lignende. Utliggeren vil v\u00e6re p\u00e5 12 m. Landgangen har en maksimumsbredde p\u00e5 1,5 m, mens selve utliggeren er 1 meter bred. Utformingen gj\u00f8r at 88 m av den s\u00e6rskilt vernede sonen vil v\u00e6re uber\u00f8rt. Et avvik p\u00e5 12 m i umiddelbar n\u00e6rhet til et naustomr\u00e5de vil ikke komme vesentlig i konflikt med hensynet til ikke-motoriserte brukere. Det fremst\u00e5r ikke som klart at en flytebrygge p\u00e5 stedet vil f\u00f8re til mer privatisering og negativt \u00f8kt bruk sammenlignet med dagens lovlig etablerte forhold. Ile-forankrede b\u00e5ter vil som sagt ha st\u00f8rre konsekvens. Flytebryggen vil ikke ha noe \u00e5 si for allmennhetens muligheter til ferdsel p\u00e5 land. Forholdene p\u00e5 stedet er unike, og det er lite sannsynlighet for at et vedtak om dispensasjon kan f\u00f8re til u\u00f8nsket presedens for Nord\u00e5svannet. Dispensasjon vil ogs\u00e5 v\u00e6re klart mer til fordel enn ulempe etter en samlet vurdering. Flytebrygge vil legge beslag p\u00e5 mindre sj\u00f8areal enn ile-fort\u00f8yde b\u00e5ter \u2013 og stikke kortere ut i leden enn ile-fort\u00f8yde b\u00e5ter. Videre gir en flytebrygge ogs\u00e5 tryggere b\u00e5tlagring og tryggere b\u00e5tbruk enn ile-fort\u00f8yning og ilandstigning p\u00e5 eksisterende infrastruktur. Dette gir rom for at personer med alle funksjonsniv\u00e5 kan bruke b\u00e5t p\u00e5 en sikker og god m\u00e5te. Dette er forhold som er relevante i areal- og ressursdisponerings\u00f8yemed. I plan- og bygningslovens form\u00e5lsparagraf er det vektlagt at \u00abDet enkelte tiltak skal utf\u00f8res forsvarlig.\u00bb, mao p\u00e5 en m\u00e5te som er konstruksjonssikker og som sikrer trygg og forsvarlig bruk. Form\u00e5lsparagrafen understreker ogs\u00e5 at \u00abPrinsippet om universell utforming skal ivaretas i planleggingen og kravene til det enkelte byggetiltak.\u00bb Flytebrygge vil gi trygg og forsvarlig bruk for flest mulig personer, i tr\u00e5d med form\u00e5lsparagrafen. Konklusjon Utvalget viser til at det gis en tillatelse til en utligger ikke f\u00f8rer til presedens. Kommunen st\u00e5r fritt til \u00e5 vurdere s\u00f8knadene konkret, det er vanligvis ikke mulig \u00e5 f\u00e5 tillatelse til en dispensasjon kun fordi andre har f\u00e5tt dispensasjon. Slik vi ser det, vil ikke en tillatelse her kunne f\u00f8re til presedens. Ser man dette i sammenheng med omr\u00e5dets karakter, reguleringsplaner og den tiltenkte bruken. Fremst\u00e5r det ikke som at hensynene bak bestemmelsen er vesentlig tilsidesatt. For \u00f8vrig vises det til ansvarlig s\u00f8kers dispensasjonss\u00f8knad. Utvalget konkluderer, etter \u00e5 ha n\u00f8ye vurdert kart, s\u00f8knad og etter fysisk befaring, at de oms\u00f8kte tiltakene medf\u00f8rer at regionale eller nasjonale interesser, samt hensynet bak plan- og bygningslovens form\u00e5lsbestemmelse blir vesentlig tilsidesatt. Utvalget finner ogs\u00e5 at fordelene er klart st\u00f8rre enn ulempene. Etter en samlet vurdering vurderer Utvalg for milj\u00f8 og byutvikling at vilk\u00e5rene for \u00e5 innvilge de oms\u00f8kte dispensasjonene er oppfylte, jf. pbl. \u00a7 19-2. Utvalget \u00f8nsker ogs\u00e5 \u00e5 benytte den diskresjon\u00e6re adgangen til \u00e5 innvilge dispensasjon. N\u00e5r dispensasjon er innvilget er det ogs\u00e5 grunnlag for \u00e5 innvilge selve bygges\u00f8knaden. Klagen tas til f\u00f8lge. Utvalg for milj\u00f8 og byutviklings behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Reidar Staalesen (A). Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP og Sp f\u00f8lgende alternative forslag i 4 punkt: 2 1. Plan- og bygningsetatens vedtak av 30.01.2024 oppheves med hjemmel i forvaltningsloven \u00a7 33 andre ledd. 2. Med hjemmel i plan- og bygningsloven \u00a7 19-2 innvilges dispensasjon fra KPA 2018 \u00a7 32.9.1 Kombinerte form\u00e5l i sj\u00f8 og vassdrag 3. Med hjemmel i plan- og bygningslovens \u00a7 20-1, jfr. \u00a7 20-2 gis tillatelse til oppf\u00f8ring av flytebrygge p\u00e5 gnr. 41 bnr. 330 p\u00e5 Hopsneset. 4. Klagen tas til f\u00f8lge Begrunnelse Saken gjelder s\u00f8knad om utlegging av leddet utrigger (flytebrygge) p\u00e5 gnr. 41 bnr. 330 p\u00e5 Hopsneset. Utvalget vurderer saken annerledes enn fagetat og byr\u00e5d. Utvalget viser til at det er sendt inn en dispensasjonss\u00f8knad for oppf\u00f8ring av flytebrygge p\u00e5 eiendommen. Administrasjonen har avsl\u00e5tt s\u00f8knad med begrunnelse i at tiltaket kan f\u00f8re til u\u00f8nsket privatisering og presedens. Utvalget har v\u00e6rt p\u00e5 befaring p\u00e5 eiendommen \u2013 og ved selvsyn vurdert de stedlige forhold. Utvalget understreker at det skal vises tilbakeholdenhet med dispensasjoner i strandsonen. Utvalget peker p\u00e5 at det ved gnr. 41 bnr. 330 er det imidlertid flere forhold som taler for at de rettslige vilk\u00e5r for innvilgelse av dispensasjon er til stede \u2013 og at dispensasjon ogs\u00e5 er et hensiktsmessig planverkt\u00f8y. De rettslige vilk\u00e5r for \u00e5 kunne innvilge dispensasjon er regulert i plan- og bygningslovens \u00a7 19-2, 2. avsnitt: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. (...)\u00bb Begge lovens krav m\u00e5 v\u00e6re til stede for \u00e5 kunne innvilge dispensasjon. Dispensasjon fra KPAs arealdisponering til kombinerte form\u00e5l i sj\u00f8 og vassdrag vil ikke komme vesentlig i konflikt med hensynet bak KPAs arealdisponering. For det f\u00f8rste ligger eiendommen i et av kun \u00e5tte naustomr\u00e5der ved Nord\u00e5svannet. Dette inneb\u00e6rer at omr\u00e5det allerede er disponert for en viss grad av privatisering og bruk. Man kan ikke sammenligne dette omr\u00e5det med andre omr\u00e5der som ikke er regulert og brukt til naust \u2013 og b\u00e5tbruk. Et annet moment er at Hopsbukten er en del av Nord\u00e5svannet som i st\u00f8rre grad er egnet for plassering av mindre b\u00e5ter. Dette er fordi omr\u00e5det ligger i en del av vannet hvor det er mindre naturlig \u00e5 \u00abstreife forbi\u00bb ettersom bukten er en blindvei og det er derfor begrenset med ferdsel i umiddelbar n\u00e6rhet. Det er slik b\u00e5de p\u00e5 grunn av topografien p\u00e5 stedet, men ogs\u00e5 fordi Fritz G. Riebers vei har en tydelig tilstedev\u00e6relse. Sj\u00f8arealene der flytebryggen skal ligge er med andre ord lite aktuelle til fritidsbruk eller sj\u00f8vegs ferdsel for allmennheten. Den egnede bruken kommer ogs\u00e5 til uttrykk i eksisterende kommunedelplan. I denne planen er omr\u00e5det avsatt til sm\u00e5b\u00e5thavn. Dette arealform\u00e5let strider mot KPA 2018, men viser likevel at omr\u00e5det er blitt sett p\u00e5 som et sted som egnes til denne typen aktivitet. Enn videre vil alternativet til flytebrygge v\u00e6re at de to b\u00e5tene som er tiltenkt for flytebryggen vil ligge forankret i bl\u00e5se/ile som i dag. Bl\u00e5sene ligger i dag plassert 15 og 20 meter fra land. B\u00e5ter forankret i bl\u00e5se-fort\u00f8yning er med andre ord et st\u00f8rre hinder for b\u00e5ttrafikk enn hva en flytebrygge p\u00e5 12 meters lengde vil v\u00e6re. Flytebryggen vil med andre ord gi en bedre situasjon enn i dag. Den vil beslaglegge et totalt sett mindre sj\u00f8areal \u2013 og vil stikke kortere ut i sj\u00f8en. Videre finnes det allerede lovlig etablert naust og steinkai p\u00e5 eiendommen. Ved \u00e5 legge ut flytebrygge vil det v\u00e6re mer naturlig for offentligheten \u00e5 ta i bruk kaien, og dette er av utvalget pekt p\u00e5 som en stor fordel for byen generelt og omr\u00e5det spesielt. Denne kan brukes som tilkomst for ikke motoriserte fart\u00f8y som kajakk eller lignende. Utliggeren vil v\u00e6re p\u00e5 12 m. Landgangen har en maksimumsbredde p\u00e5 1,5 m, mens selve utliggeren er 1 meter bred. Utformingen gj\u00f8r at 88 m av den s\u00e6rskilt vernede sonen vil v\u00e6re uber\u00f8rt. Et avvik p\u00e5 12 m i umiddelbar n\u00e6rhet til et naustomr\u00e5de vil ikke komme vesentlig i konflikt med hensynet til ikke-motoriserte brukere. Det fremst\u00e5r ikke som klart at en 3 flytebrygge p\u00e5 stedet vil f\u00f8re til mer privatisering og negativt \u00f8kt bruk sammenlignet med dagens lovlig etablerte forhold. Ile-forankrede b\u00e5ter vil som sagt ha st\u00f8rre konsekvens. Flytebryggen vil ikke ha noe \u00e5 si for allmennhetens muligheter til ferdsel p\u00e5 land. Forholdene p\u00e5 stedet er unike, og det er lite sannsynlighet for at et vedtak om dispensasjon kan f\u00f8re til u\u00f8nsket presedens for Nord\u00e5svannet. Dispensasjon vil ogs\u00e5 v\u00e6re klart mer til fordel enn ulempe etter en samlet vurdering. Flytebrygge vil legge beslag p\u00e5 mindre sj\u00f8areal enn ile-fort\u00f8yde b\u00e5ter \u2013 og stikke kortere ut i leden enn ile-fort\u00f8yde b\u00e5ter. Videre gir en flytebrygge ogs\u00e5 tryggere b\u00e5tlagring og tryggere b\u00e5tbruk enn ile-fort\u00f8yning og ilandstigning p\u00e5 eksisterende infrastruktur. Dette gir rom for at personer med alle funksjonsniv\u00e5 kan bruke b\u00e5t p\u00e5 en sikker og god m\u00e5te. Dette er forhold som er relevante i areal- og ressursdisponerings\u00f8yemed. I plan- og bygningslovens form\u00e5lsparagraf er det vektlagt at \u00abDet enkelte tiltak skal utf\u00f8res forsvarlig.\u00bb, mao p\u00e5 en m\u00e5te som er konstruksjonssikker og som sikrer trygg og forsvarlig bruk. Form\u00e5lsparagrafen understreker ogs\u00e5 at \u00abPrinsippet om universell utforming skal ivaretas i planleggingen og kravene til det enkelte byggetiltak.\u00bb Flytebrygge vil gi trygg og forsvarlig bruk for flest mulig personer, i tr\u00e5d med form\u00e5lsparagrafen. Konklusjon Utvalget viser til at det gis en tillatelse til en utligger ikke f\u00f8rer til presedens. Kommunen st\u00e5r fritt til \u00e5 vurdere s\u00f8knadene konkret, det er vanligvis ikke mulig \u00e5 f\u00e5 tillatelse til en dispensasjon kun fordi andre har f\u00e5tt dispensasjon. Slik vi ser det, vil ikke en tillatelse her kunne f\u00f8re til presedens. Ser man dette i sammenheng med omr\u00e5dets karakter, reguleringsplaner og den tiltenkte bruken. Fremst\u00e5r det ikke som at hensynene bak bestemmelsen er vesentlig tilsidesatt. For \u00f8vrig vises det til ansvarlig s\u00f8kers dispensasjonss\u00f8knad. Utvalget konkluderer, etter \u00e5 ha n\u00f8ye vurdert kart, s\u00f8knad og etter fysisk befaring, at de oms\u00f8kte tiltakene medf\u00f8rer at regionale eller nasjonale interesser, samt hensynet bak plan- og bygningslovens form\u00e5lsbestemmelse blir vesentlig tilsidesatt. Utvalget finner ogs\u00e5 at fordelene er klart st\u00f8rre enn ulempene. Etter en samlet vurdering vurderer Utvalg for milj\u00f8 og byutvikling at vilk\u00e5rene for \u00e5 innvilge de oms\u00f8kte dispensasjonene er oppfylte, jf. pbl. \u00a7 19-2. Utvalget \u00f8nsker ogs\u00e5 \u00e5 benytte den diskresjon\u00e6re adgangen til \u00e5 innvilge dispensasjon. N\u00e5r dispensasjon er innvilget er det ogs\u00e5 grunnlag for \u00e5 innvilge selve bygges\u00f8knaden. Klagen tas til f\u00f8lge. Votering: Alternativt forslag fra H, FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble vedtatt med 9 stemmer (H, FrP, BL, INP, Sp). Innstillingen fikk 8 stemmer (A, SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 25.06.2024 sak 219/24 og fattet f\u00f8lgende vedtak: Saken utsettes for befaring. Utvalg for milj\u00f8 og byutvikling behandlet saken i m\u00f8tet 06.06.2024 sak 193/24 og fattet f\u00f8lgende vedtak: Saken utsettes til utvalg for milj\u00f8 og byutvikling sitt ekstram\u00f8te 25.06.24. Byr\u00e5det behandlet saken i m\u00f8tet 16.05.2024 sak 162/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak av 30.01.2024 opprettholdes. Klagen tas ikke til f\u00f8lge. 4 "
}