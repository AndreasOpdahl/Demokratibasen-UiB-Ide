{
  "dokument_id": "8a4b6b84-166b-5935-af3c-743f1ad5c186",
  "doc_type": "meeting_minutes",
  "kommune": 4601,
  "tittel": "Protokoll kommunalt r\u00e5d for personer med funksjonsnedsettelse 09.01.2024",
  "url": "https://bergen.kommune.no/politikere-utvalg/api/fil/bk360/9704639/Protokoll-kommunalt-rad-for-personer-med-funksjonsnedsettelse-09-01-2024",
  "tekst": " BERGEN KOMMUNE Protokoll Kommunalt r\u00e5d for personer med funksjonsnedsettelse Den 09. jan. 2024 holdt kommunalt r\u00e5d for personer med funksjonsnedsettelse m\u00f8te i Bergen R\u00e5dhus, m\u00f8terom Store Milde. Til stede: Ellinor Hj\u00f8rnevik Bj\u00f8rn Greve Sonja Ljostveit Kari Tungesvik Alexander Lunde Petersen Geir Ivar Kavlie \u00c5slaug Kalstad S\u00e6bj\u00f8rn S\u00e6bj\u00f8rnsen Olaug Nilssen Eva Kirkevik (vara) Forfall: Michael S\u00f8nnesyn Fra administrasjonen: Seniorr\u00e5dgiver Helen Koldal (til sak 8/24), seksjonssjef Trond Egil Hansen (til sak 8/24), seniorarkitekt Knut Andreas Knutsen (til sak 10/24), seniorr\u00e5dgiver Christine Nilsen (til sak 10/24) M\u00f8teleder: Sonja Ljostveit Sekret\u00e6r: Ragnhild Hvoslef Kr\u00fcger M\u00f8tet startet kl. 15:00 og ble hevet kl. 19:00 1 Saksliste Saksnr. Arkivsak Sakstittel Side 1/24 2023/280752-1 Godkjenning av innkalling og saksliste 3 2/24 2023/280752-2 Godkjenning av protokoll 3 3/24 2023/280756-4 Valg av leder og nestleder 3 4/24 2023/280754-1 Skriftlige orienteringer 3 5/24 2023/280756-3 Organisering av r\u00e5dets arbeid 7 6/24 2023/280756-1 M\u00f8te- og \u00e5rsplan 2024 7 7/24 2023/280756-2 Ferietilbud til personer med utviklingshemming 7 8/24 2023/283884-2 H\u00f8ring - strategi for fastlegeordningen i Bergen 9 kommune 9/24 2023/280756-5 Byr\u00e5dens halvtime: byr\u00e5d for byutvikling 11 10/24 2023/283884-1 Dokken s\u00f8r. Omr\u00e5dereguleringsplan p\u00e5 h\u00f8ring. 11 11/24 2023/280754-2 Eventuelt 12 M\u00f8tet startet med en oppl\u00e6ring i brannvern og beredskap p\u00e5 r\u00e5dhuset. 2 1/24 Godkjenning av innkalling og saksliste Kommunalt r\u00e5d for personer med funksjonsnedsettelse behandlet saken i m\u00f8tet 09.01.2024 sak 1/24 og fattet f\u00f8lgende vedtak: Innkalling og saksliste godkjennes 2/24 Godkjenning av protokoll Kommunalt r\u00e5d for personer med funksjonsnedsettelse behandlet saken i m\u00f8tet 09.01.2024 sak 2/24 og fattet f\u00f8lgende vedtak: Protokoll fra m\u00f8tet 28. november godkjennes 3/24 Valg av leder og nestleder Kommunalt r\u00e5d for personer med funksjonsnedsettelse behandlet saken i m\u00f8tet 09.01.2024 sak 3/24 og fattet f\u00f8lgende vedtak: Som leder for perioden 2024-2027 velges: Sonja Ljostveit Som nestleder for perioden 2024-2027 velges: Ellinor Hj\u00f8rnevik Kommunalt r\u00e5d for personer med funksjonsnedsettelses behandling Det ble fremmet forslag om \u00e5 utsette valget til m\u00f8tet i februar. Forslaget ble stemt ned med fire stemmer for og seks stemmer mot. Votering Vedtaket var enstemmig 4/24 Skriftlige orienteringer Kommunalt r\u00e5d for personer med funksjonsnedsettelse behandlet saken i m\u00f8tet 09.01.2024 sak 4/24 og fattet f\u00f8lgende vedtak: * Ang\u00e5ende \u00c5stveit skole F\u00f8lgende brev sendes til Etat for utbygging P\u00e5 side 1 st\u00e5r det at bygget ikke har trinnfri/universell tilkomst. KRPF er glad for at dette utbedres n\u00e5r tilbygget kommer ved at det i dette bygget kommer en heis, jf. side 2 \u00abEksisterende skole er ikke universelt tilgjengelig. Innf\u00f8ring av heis i nybygg gj\u00f8r hele skolen tilgjengelig for dem med funksjonsnedsettelser. Det er lagt vekt p\u00e5 \u00e5 plassere denne der det er mest hensiktsmessig, og n\u00e6r forsterket avdeling\u00bb. KRPF er ogs\u00e5 glad for \u00e5 se at det settes stort s\u00f8kelys p\u00e5 universell utforming av uterommet samt likeverdig adkomst til skolen, men det st\u00e5r ikke noe om det er universell tilkomst til idrettsanlegget p\u00e5 andre siden av Tertnesveien og \u00c5stveitskogen. 3 N\u00e5r man setter i gang med planleggingen av interi\u00f8ret av bygget er det viktig med fokus p\u00e5 st\u00f8yskjerming. H\u00f8rselsteknisk utstyr, teleslynge, eller mobile anlegg m\u00e5 avgj\u00f8res tidlig i prosessen. * Ang\u00e5ende Haugland bofelleskap F\u00f8lgende brev sendes til Etat for utbygging P\u00e5 figuren p\u00e5 side 2 ser det ut som ny lekeplass ligger tett opp til Tun 1. Er det planlagt noen form for skjerming mellom lekeplassen og Tun 1 med tanke p\u00e5 at dette er beboere som trenger skjerming, eller forventes det begrenset bruk av lekeplassen? KRPF er glad for at det planlegges med ansattparkering, men er sv\u00e6rt bekymret over \u00f8vrige parkeringsmuligheter der 10 plasser skal dekke parkering for b\u00e5de beboere, bes\u00f8kende, grendehuset, utfartsparkering og parkering til bruk av felles lekeplass. KRPF ber derfor om at det ses p\u00e5 muligheter for \u00e5 utvide parkeringsmulighetene enten ved \u00e5 kj\u00f8pe areal i n\u00e6rheten eller ved \u00e5 bruke annet kommunalt areal i n\u00e6rheten. * Ang\u00e5ende svar p\u00e5 interpellasjon om menneskerettighetene til personer med funksjonsnedsettelse F\u00f8lgende brev sendes til byr\u00e5dsleder Christine Meyer R\u00e5det vil gjerne komme med noen tilbakemeldinger om svaret. KRPF er glad for at byr\u00e5det vil f\u00f8re en aktiv og m\u00e5lrettet politikk for \u00e5 \u00f8ke bevisstheten og kompetansen om rettighetene til personer med funksjonsnedsettelse, og sikre at kommunen gjennom planlegging, utforming og gjennomf\u00f8ring av kommunale tjenester og tilbud oppn\u00e5r likestilling og ber om \u00e5 bli inkludert i dette arbeidet. R\u00e5det mener at svaret er sv\u00e6rt generelt og vil gjerne invitere byr\u00e5dsleder til \u00e5 konkretisere hvordan man gjennomf\u00f8rer dette. I svaret st\u00e5r det \u00abNorge sluttet seg til CRPD i 2013. Det ble ansett n\u00f8dvendig med endringer i vergem\u00e5lslovgivningen og diskrimineringsombudsloven, men ellers ble CRPD gjennomf\u00f8rt ved konstatering av at norsk rett allerede var i overenstemmelse med konvensjonen.\u00bb R\u00e5det vil minne om at Norge har f\u00e5tt kritikk fra FN fordi funksjonshemmedes rettigheter systematisk brytes. For alle med nedsatt funksjonsevne som m\u00f8ter diskriminering hver eneste dag, hjelper det lite at det st\u00e5r i en plattform at en skal sikres grunnleggende rettigheter p\u00e5 lik linje med resten av befolkningen, s\u00e5 lenge det ikke f\u00f8lges opp i praksis. Norge har allerede inkorporert kvinnekonvensjonen, barnekonvensjonen og konvensjonen mot rasediskriminering. FN-konvensjonen for rettighetene til personer med nedsatt funksjonsevne er den eneste diskrimineringskonvensjonen som ikke er inkorporert i norsk lov. Det hindrer likestilling av Norges st\u00f8rste minoritet. P\u00e5 det konstituerende m\u00f8tet 9. januar har r\u00e5det g\u00e5tt inn for \u00e5 organisere en konferanse h\u00f8sten 2023 der CRPD og NOUen P\u00e5 h\u00f8y tid vil v\u00e6re hovedtema. R\u00e5det vil gjerne allerede n\u00e5 invitere byr\u00e5dsleder til \u00e5 legge frem kommunens arbeid p\u00e5 denne konferansen. 4 * Ang\u00e5ende svar p\u00e5 skriftlig sp\u00f8rsm\u00e5l om tilgjengelige l\u00e6remidler F\u00f8lgende brev sendes til byr\u00e5dsavdeling for barnehage og skole I svaret blir det ikke kommentert at kommunen i 2023 har hatt et tilsyn p\u00e5 digitale l\u00e6remidler som vise flere feil og brudd p\u00e5 krav. Tilsynet ble gjort ved tilfeldig uttrekk. Det er derfor godt mulig at der er flere brudd p\u00e5 krav som ikke er oppdaget. R\u00e5det vil gjerne vite hva byr\u00e5dsavdelingen har gjort og vil gj\u00f8re videre for \u00e5 sikre at de digitale l\u00e6remidlene man bruker f\u00f8lger kravene og hvordan man ellers har fulgt opp dette tilsynet. * Ang\u00e5ende svar p\u00e5 skriftlig sp\u00f8rsm\u00e5l om baseskoler. F\u00f8lgende brev sendes til byr\u00e5dsavdeling for barnehage og skole KRPF ber om \u00e5 bli inkludert i arbeidet med gjennomgangen av eksisterende baseskoler i Bergen gjennom hele prosessen. * Ang\u00e5ende svar p\u00e5 skriftlig sp\u00f8rsm\u00e5l om parkeringsplass ved Familiens hus i M\u00f8llendalsveien. F\u00f8lgende brev sendes til byr\u00e5dsavdeling for byutvikling I svaret fra byr\u00e5d Christine Kahrs st\u00e5r det f\u00f8lgende \u00abVidere har Familiens hus ogs\u00e5 selv v\u00e6rt i kontakt med Entra (g\u00e5rdeier) og avtalt at to av de fire HC-parkeringene, som er rett ved M6, skal omgj\u00f8res til ordin\u00e6re parkeringsplasser, men med begrenset bruk til de brukerne som har midlertidig mobilitetsutfordringer uten at de er HC.\u00bb KRPF mener \u00f8nsket om \u00e5 endre HC-parkeringsplasser ved familiens hus til vanlige parkeringsplasser sender et negativt signal videre i kommunen om at det bare er \u00e5 fjerne eller omgj\u00f8re HC-parkeringsplasser til vanlige parkeringsplasser n\u00e5r det blir for lite eller mangler vanlige parkeringsplasser. KRPF er sterkt imot at to av HC-parkeringsplassene blir omgjort til vanlige parkeringsplasser og ber om grunnlaget for \u00f8nsket om endring utover mangelen p\u00e5 vanlige parkeringsplasser. KRPF mener kommunen m\u00e5 finne andre l\u00f8sninger enn \u00e5 ta HC-parkeringsplassene * Ang\u00e5ende planinitiativ kulturkvartalet Verftet Planinitiativet sier ikke noe om parkering generelt eller HC-parkering spesielt. Dette b\u00f8r inkluderes i en s\u00e5 stor og viktig kulturarena som dette blir. I dag er det 2 HC- parkeringsplasser, noe som er alt for lite allerede i dag. Ved \u00f8kt publikumsmasse vil ogs\u00e5 behovet for HC-parkeringsplasser \u00f8ke og b\u00f8r f\u00f8lgelig v\u00e6re med i planinitiativet. KRPF savner ogs\u00e5 medvirkning i forhold til personer med funksjonsnedsettelse under punktet \u00f8vrig medvirkning, gjerne gjennom kommunalt r\u00e5d for personer med funksjonsnedsettelse eller paraplyorganisasjonene som FFO, SAFO, NFU, FUNKIS, Unge Funksjonshemmede osv. 5 Skriftlige orienteringer Brev fra r\u00e5det og eventuell oppf\u00f8lging \u2022 NOU 2023:13 P\u00e5 h\u00f8y tid. H\u00f8ringsuttalelse fra kommunalt r\u00e5d for personer med funksjonsnedsettelse. o Brev til byr\u00e5dsavdeling for eldre, helse og omsorg \u2022 Ny gatenormal for Bergen. o Innspill til Bymilj\u00f8etaten \u2022 Mindemyren. Detaljregulering delfelt S14. o Innspill til plan- og bygningsetaten \u2022 Parkering ved FFO Vestlands lokaler i Vestre Str\u00f8mkaien 7. o Brev til Bymilj\u00f8etaten o Svar fra Bymilj\u00f8etaten \u2022 Innspill til tilleggsinnstilling til budsjett. o Brev til utvalg for finans, kultur og n\u00e6ring Saker der byr\u00e5det innstiller til bystyret \u2022 \u00c5stveit skole, rehabilitering og nybygg. Gjennomf\u00f8ringsvedtak. \u2022 Haugland bofelleskap. Gjennomf\u00f8ringsvedtak. Svar p\u00e5 skriftlige sp\u00f8rsm\u00e5l og interpellasjoner \u2022 Svar p\u00e5 skriftlig sp\u00f8rsm\u00e5l nr 1 fra Diane A. Berbain (SV) om boligl\u00f8ftet for mennesker med utviklingshemming. Utvalg for helse og sosial 6. desember \u2022 Svar p\u00e5 interpellasjon nr 1 fra Katrine N\u00f8dtvedt (MDG) om menneskerettighetene for personer med nedsatt funksjonsnevne (CRPD). Bystyret 22. november \u2022 Svar p\u00e5 skriftlig sp\u00f8rsm\u00e5l nr 2 fra Mikkel Gr\u00fcner (SV) om baseskoler. Utvalg for barnehage, skole og idrett 5. desember \u2022 Svar p\u00e5 skriftlig sp\u00f8rsm\u00e5l nr 4 fra Mikkel Gr\u00fcner (SV) om tilgjengelige l\u00e6remidler. Utvalg for barnehage, skole og idrett 5. desember \u2022 Svar p\u00e5 skriftlig sp\u00f8rsm\u00e5l nr 6 fra Monika N. Yndestad (BL) om langtidsfrav\u00e6r p\u00e5 skolene. Utvalg for barnehage, skole og idrett 5. desember \u2022 Svar p\u00e5 skriftlig sp\u00f8rsm\u00e5l nr 32 fra Katrine N\u00f8dtvedt (MDG) om parkeringsplasser og byliv. Utvalg for milj\u00f8 og byutvikling 7. desember \u2022 Svar p\u00e5 skriftlig sp\u00f8rsm\u00e5l nr 42 fra Ingrid Nergaard Fjeldstad (V) om parkeringsplass ved Familiens hus i M\u00f8llendalsveien. Utvalg for milj\u00f8 og byutvikling 7. desember 6 Andre skriftlige orienteringer \u2022 Planinititiativ Kulturhuset Verftet 5/24 Organisering av r\u00e5dets arbeid Kommunalt r\u00e5d for personer med funksjonsnedsettelse behandlet saken i m\u00f8tet 09.01.2024 sak 5/24 og fattet f\u00f8lgende vedtak: Saken ble utsatt til m\u00f8te 6. februar 6/24 M\u00f8te- og \u00e5rsplan 2024 Kommunalt r\u00e5d for personer med funksjonsnedsettelse behandlet saken i m\u00f8tet 09.01.2024 sak 6/24 og fattet f\u00f8lgende vedtak: 1. KRPF vedtar f\u00f8lgende m\u00f8teplan for 2024 9. januar (15-19), 6. februar (13-16), 12. mars (16-19), 16. april (13-16), 28. mai (16-19), 13. august (13-16), 10. september (16-19), 4. oktober (13-16), 5. november (16-19), 26. november (13-16) 2. KRPF vedtar \u00e5rsplan for 2024 med de forslag til endringer som er kommet frem i m\u00f8tet. 7/24 Ferietilbud til personer med utviklingshemming Kommunalt r\u00e5d for personer med funksjonsnedsettelse behandlet saken i m\u00f8tet 09.01.2024 sak 7/24 og fattet f\u00f8lgende vedtak: F\u00f8lgende brev sendes til utvalg for helse og sosial Forslag til vedtak: Sommerleir for skoleelever med utviklingshemming og sommerleir for skoleelever uten utviklingshemming: 1. Bystyret ber om at det utf\u00f8res en evaluering av sommerleirtilbudet som har v\u00e6rt i \u00e5rene fram til og med 2023. a. Her er det viktig \u00e5 f\u00e5 med stemmene til personer som blir ekskludert fra tilbudet slik det er i dag. 2. Bystyret ber om en mulighetsanalyse/utredning av alternative sommerleirtilbud som ogs\u00e5 inkluderer personer med st\u00f8rre hjelpebehov enn det i dag \u00e5pnes for, f.eks. v\u00e5ken nattevakt, medisinsk personell, mulighet for \u00e5 ha med BPA osv. Dette kan eventuelt gj\u00f8res i samarbeid med organisasjoner der kommunen gir tilskudd til organisasjonene som organiserer sommerleirene. a. Her er det viktig med en bred medvirkningsprosess. 3. Mens dette utredes fortsetter sommerleiren for skoleelever med utviklingshemming slik den har v\u00e6rt. 7 4. Bystyret tar saken opp p\u00e5 nytt n\u00e5r evalueringen og mulighetsanalysen/studien foreligger. Sommerleir for voksne med utviklingshemming: 1. Bystyret ber om at dagens tilbud i kommunal regi blir videref\u00f8rt. 2. Bystyret ber om en vurdering av muligheten for en kombinasjon av ulike tilbud. Det vil si at ferieoppholdet slik det er i dag fortsetter for personer som kan nytte dette. I tillegg settes det av midler til alternativ B, Organisatorisk tilskudd, for personer som ikke kan nyttiggj\u00f8re seg av ferieoppholdet som tilbys i dag. 3. Bystyret ber om en mulighetsanalyse/utredning av utvidete sommerleirtilbud som ogs\u00e5 inkluderer personer med st\u00f8rre hjelpebehov enn det i dag \u00e5pnes for. For eksempel v\u00e5ken nattevakt, medisinsk personell, mulighet for \u00e5 ha med BPA osv. Begrunnelse for forslag / merknader: KRPF har tidligere spilt inn at kriteriene for deltakelse p\u00e5 sommerleiren for skoleelever med utviklingshemming i H\u00e5landsdalen i seg selv er begrensende og diskriminerende. Tilbudet er veldig bra for personer som kan benytte det, men kriteriene gj\u00f8r at mange faller utenfor. Dette er ikke forenelig med at Bergen er en menneskerettighetsby. KRPF \u00f8nsker derfor \u00e5 be bystyret om det er mulig \u00e5 se p\u00e5 alternative ordninger som er mer inkluderende enn slik det er i dag. Er det for eksempel mulig \u00e5 ha to ulike sommerleirer, en slik den er i dag og en som er organisert slik at skoleelever som trenger det kan ha med seg en assistent/medisinsk hjelper? Sommerleir for skoleelever uten utviklingshemming: Ogs\u00e5 her er tilbudet uten helsefaglig personell og v\u00e5ken nattevakt og skal derfor ikke gis til skoleelever som er avhengig av slikt personell under oppholdet. Dette medf\u00f8rer at mange barn med funksjonsnedsettelse ikke kan benytte seg av dette tilbudet selv om det er kjent at familier der ett eller flere medlemmer har en funksjonsnedsettelse er overrepresentert i husstander med anstrengt \u00f8konomi. Dette er s\u00e5rbare barn og unge som virkelig kunne trengt et slikt opphold b\u00e5de for seg selv, men ogs\u00e5 for familien. Praksisen med \u00e5 utelate personer som trenger helsefaglig personell er diskriminerende og begrensende og ikke verdig en menneskerettighetsby som Bergen. Samtidig er det viktig at sikkerheten til involverte, enten det er skoleelever, ansatte eller hjelpere, blir ivaretatt p\u00e5 en skikkelig m\u00e5te. KRPF \u00f8nsker derfor \u00e5 be om at bystyret utf\u00f8rer en evaluering og mulighetsstudie i forhold til sommerleir for skoleelever uten utviklingshemming som ivaretar bredden og sikkerheten til alle involverte. Utfra den beskrivelsen som gis av mulig adferd burde en slik leir kanskje ha med fagpersonale uansett. Det er ikke alle situasjoner ufagl\u00e6rte kan hamle opp med. Er det for eksempel mulig \u00e5 ha ulike sommerleirer med ulike kriterier for deltakelse og ulik bemanning? I dette arbeidet b\u00f8r ulike interesseorganisasjoner ogs\u00e5 inviteres til samarbeid Sommerleir for voksne med utviklingshemming: Ogs\u00e5 her er tilbudet er uten helsefaglig personell og v\u00e5ken nattevakt og skal derfor ikke gis til personer som er avhengig av slikt personell under oppholdet. Dette medf\u00f8rer at mange voksne med utviklingshemming ikke kan benytte seg av dette tilbudet, noe som er diskriminerende og lite inkluderende. Alternativ A, Kommunal individuell tilskuddsordning, b\u00f8r gj\u00f8res behovspr\u00f8vd da det vil v\u00e6re veldig ulike behov for st\u00f8tte fra individ til individ. Ved \u00e5 ha samme st\u00f8tte for hver s\u00f8knad vil 8 det alltid v\u00e6re personer med st\u00f8rre hjelpebehov som kommer til kort og som dermed ikke f\u00e5r muligheten til \u00e5 reise p\u00e5 ferie. Behovspr\u00f8vingen m\u00e5 inkludere inntekt, formue og utgifter. Ved \u00e5 bare inkludere inntekt og formue f\u00e5r en ikke det hele bildet. I tillegg er det en stor fare for at bare personer fra ressurssterke familier s\u00f8ker og dermed blir de som kanskje trenger det aller mest utelatt. Alternativ B, Kommunal organisasjonsbasert tilskuddsordning, m\u00e5 v\u00e6re mer inkluderende enn i dag slik at tilbudet kan favne bredere og ogs\u00e5 inkludere personer med ekstra hjelpebehov. Dette kan bli et veldig godt tilbud dersom tilbudet kan favne bredden i brukergruppen. Alternativ C, Ferietilbud i regi av Etat for tjenester til utviklingshemmede, virker som det mer s\u00e5rbar og begrensende enn alternativ A og B. I tillegg er KRPF redd for at kommunen ikke har nok personell om sommeren til \u00e5 kunne inkludere alle gruppene som nevnes ivaretatt p\u00e5 denne m\u00e5ten. I tillegg vil kriteriet s\u00e6rlig tyngende omsorgsoppgaver v\u00e6re veldig subjektivt og dette \u00e5pner for en forskjellsbehandling som ikke er \u00f8nskelig. Selv med mindre tyngende omsorgsoppgaver vil det v\u00e6re behov for \u00f8vrig familie, s\u00e6rlig for s\u00f8sken, \u00e5 f\u00e5 et avbrekk og ferie der de kan f\u00e5 all oppmerksomhet. Alternativ D, Videref\u00f8re dagens ordning med ferieopphold for voksne med utviklingshemming, virker som den minst inkluderende ordningen der mange ikke vil kunne benytte seg av tilbudet. For personer som kan nyttiggj\u00f8re seg tilbudet virker det \u00e5 v\u00e6re et godt tilbud, men samtidig er det ikke inkluderende Kommunalt r\u00e5d for personer med funksjonsnedsettelses behandling Vara Gro Stalheim Iversen fikk talerett til saken. 8/24 H\u00f8ring - strategi for fastlegeordningen i Bergen kommune Kommunalt r\u00e5d for personer med funksjonsnedsettelse behandlet saken i m\u00f8tet 09.01.2024 sak 8/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg R\u00e5dene \u00f8nsker \u00e5 levere en samlet h\u00f8ringsuttalelse. 1. Pasientenes synspunkter Strategien har naturlig nok fokus p\u00e5 fastlegen. R\u00e5dene savner likevel en vurdering av pasientenes synspunkter. Begge r\u00e5dene har tidligere meldt inn utfordringene med at listereduksjon gjennomf\u00f8res ved tilfeldig uttrekk. Dette kan ramme eldre og personer med funksjonsnedsettelser spesielt hardt ettersom de bruker fastlegen mer. De er ofte mindre mobile og dermed mer s\u00e5rbare om de mister den fastlegen de kan ha valgt ut fra n\u00e6rhet og tilkomst. R\u00e5dene minner om at bystyret i m\u00f8te 22. juni 2022 sak 166/22 vedtok f\u00f8lgende merknad Bergen kommune ber om en endring i forskrift for fastlegeordningen \u00a735 der eldre og personer med funksjonsnedsettelse skjermes ved reduksjon i listetaket En gruppe man b\u00f8r ha et spesielt fokus p\u00e5 er beboere i omsorg + boliger. Disse defineres som hjemmeboende og beholder derfor fastlegen sin. Men, mange er i liten grad i stand til \u00e5 9 komme seg til denne legen. Eldrer\u00e5det har i ett tidligere innspill foresl\u00e5tt at man legger til rette for fastelegekontor i samlokalisering med omsorg + boliger. 2. Fastlegekontor Det er positivt at kommunen \u00f8nsker \u00e5 satse p\u00e5 og legge til rette for st\u00f8rre legekontor der det ogs\u00e5 er mulig for nye fastleger \u00e5 g\u00e5 inn p\u00e5 andre l\u00f8nnsvilk\u00e5r, for eksempel fast ansettelse eller rekrutteringsstillinger, og f\u00e5 st\u00f8tte av mer erfaring kollegaer. Fastlegehverdagen har en sv\u00e6rt bred plass i strategien. R\u00e5dene er glade for \u00e5 se at strategien nevner samlokalisering av andre yrkesgrupper slik at en kan f\u00f8lge opp pasientene p\u00e5 en helhetlig m\u00e5te, men samtidig savner vi at strategien utdyper det litt mer. Dette gjelder for eksempel sykepleiere og kontorpersonale. Man b\u00f8r ogs\u00e5 vurdere \u00e5 f\u00e5 inn andre yrkesgrupper, som for eksempel psykologer og sosionomer for \u00e5 kunne f\u00f8lge opp pasientene p\u00e5 en helhetlig m\u00e5te. Det b\u00f8r likevel nevnes at det er en balanse mellom st\u00f8rre fastlegekontor med et bredt tilbud og behovet enkelte pasientgrupper kan ha for \u00e5 ha en fastlege i n\u00e6rmilj\u00f8et. Dersom kommunen skal g\u00e5 inn og st\u00f8tte etablering av st\u00f8rre legekontor er det viktig at man har et blikk for helheten i Bergen kommune og at tilbudet b\u00f8r v\u00e6re noenlunde likeverdig i alle bydelene. 3. Sosiale ordninger Det er positivt at man vil satse p\u00e5 sosiale ordninger som gj\u00f8r det lettere \u00e5 kombinere fastlegehverdagen med familieliv og slik legger til rette for at unge leger skal kunne etablere seg som fastleger. Det kan v\u00e6re t\u00f8ft og ofte lite fristende \u00e5 v\u00e6re selvstendig n\u00e6ringsdrivende. For unge, spesielt kvinner i forbindelse med svangerskap, kan andre driftsformer v\u00e6re mer \u00f8nskelige. Da b\u00f8r man kunne tilby fastlegestillinger med for eksempel fast ansettelse som et alternativ. 4. Utdanning og rekruttering Kommunen \u00f8nsker \u00e5 rekruttere flere leger, uten \u00e5 komme i konkurranse med omkringliggende kommuner. Det er da viktig at man ogs\u00e5 ser p\u00e5 utdanningskapasiteten og om Norge utdanner nok leger. Kommunen kan legge press p\u00e5 regjeringen for \u00e5 f\u00e5 flere leger gjennom det som f\u00f8r kaltes turnuslege n\u00e5 LIS. Det st\u00e5r 1000 ferdigutdannede leger i k\u00f8 for \u00e5 f\u00e5 en turnusstilling. F\u00f8r de har v\u00e6rt i turnus, kan de bare jobbe med lisens, dvs under supervisjon av en annen lege og kan derfor ikke s\u00f8ke fastlegestillinger/kj\u00f8pe praksiser. I statsbudsjettet lagt fram h\u00f8sten 2021, var det fjernet 20 LIS utdanningsstillinger. H\u00f8sten 2022 \u00f8kte de den med 60 stillinger 5. Kommentarer til spesifikke punkter i strategien 8.5 Bergen kommune vil styrke teambasert samarbeid mellom yrkesgrupper og tjenester. R\u00e5dene ser i utgangspunktet positivt p\u00e5 dette og tror at det vil bli bedre for personer som f\u00e5r flere ulike tjenester fra kommunen, men vi er litt bekymret for ivaretakelsen av personer med komplekse sykdommer dersom mer av ansvaret og behandlingen av disse pasientene skal overf\u00f8res fra fastlegen til annet helsepersonell. 10 8.5.1 Samhandling med spesialisthelsetjenesten. R\u00e5dene deler strategiens bekymring for den sterkt \u00f8kende overf\u00f8ringen av oppgaver fra spesialisthelsetjenesten til fastlegene. St\u00f8rre overf\u00f8ring av oppgaver til en allerede presset fastlegeordning vil ikke bidra til \u00e5 gj\u00f8re fastlegeyrket med fristende. I tillegg har det allerede f\u00f8rt til sv\u00e6rt alvorlige hendelser, noe som er en sterk bekymring for KRPF da dette oftere vil kunne ramme kronisk syke enn andre grupper. En stor bekymring her er eldre pasienter som skrives ut fra spesialist- til prim\u00e6rhelsetjenesten og der r\u00e5dene fremdeles mener \u00e5 se at informasjonen og oppf\u00f8lgingen ikke er god nok. Det er spesielt bekymringsfullt med eldre pasienter som tilbringer den siste delen av livet som svingd\u00f8rspasienter mellom de to helsetjenestene. R\u00e5dene h\u00e5per at mottaksklinikken p\u00e5 Haraldsplass kan v\u00e6re en m\u00e5te \u00e5 fange opp denne gruppen p\u00e5 og gi dem en verdig oppf\u00f8lging. Eldrer\u00e5det har tidligere bedt om at det settes ned en arbeidsgruppe med representanter fra spesialist- og prim\u00e6rhelsetjenesten og med representasjon fra eldrer\u00e5det og KRPF som kan se p\u00e5 samhandlingen og komme med forslag til forbedringspunkter. 8.6 Bergen kommune skal v\u00e6re i front p\u00e5 e-helse l\u00f8sninger. R\u00e5dene st\u00f8tter \u00f8nsket om \u00e5 f\u00e5 et system som gj\u00f8r hverdagen lettere for fastlegene, legevakten og annet helsepersonell samt \u00f8ker sikkerheten ved at alle instanser har tilgang til f.eks. medisinlister o.l. Samtidig er vi bekymret for de digitale selvbetjeningsl\u00f8sninger da disse er ekskluderende for en del grupper i samfunnet v\u00e5rt som ikke kan nyttiggj\u00f8re seg slike. Det vil derfor v\u00e6re n\u00f8dvendig \u00e5 ha en god balanse mellom digitale selvbetjeningsl\u00f8sninger og muligheten for personlig kontakt slik at en ogs\u00e5 ivaretar personer som ikke kan nyttiggj\u00f8re seg de digitale l\u00f8sningene. Kommunalt r\u00e5d for personer med funksjonsnedsettelses behandling Helen Koldal og Trond Egil Hansen fra byr\u00e5dsavdeling for eldre, helse og omsorg orienterte 9/24 Byr\u00e5dens halvtime: byr\u00e5d for byutvikling Kommunalt r\u00e5d for personer med funksjonsnedsettelse behandlet saken i m\u00f8tet 09.01.2024 sak 9/24 og fattet f\u00f8lgende vedtak: Saken utgikk 10/24 Dokken s\u00f8r. Omr\u00e5dereguleringsplan p\u00e5 h\u00f8ring. Kommunalt r\u00e5d for personer med funksjonsnedsettelse behandlet saken i m\u00f8tet 09.01.2024 sak 10/24 og fattet f\u00f8lgende vedtak: F\u00f8lgende brev sendes til Plan- og bygningsetaten KRPF st\u00f8tter byr\u00e5den sin kommentar om at medvirkningsprosessen er d\u00e5rlig beskrevet og at den burde v\u00e6rt mer konkret enn den er n\u00e5. Dette blir en stor og viktig bydel der mange skal bo, jobbe og g\u00e5 p\u00e5 skole eller i barnehage. Det er da viktig \u00e5 f\u00e5 med alle grupper i medvirkningsprosessen og KRPF savner hvordan medvirkning fra funksjonshemmede og kronisk syke i alle aldre utover r\u00e5dets medvirkning skal sikres. KRPF er ogs\u00e5 bekymret for punktet \u00abSette krav til lav parkeringsdekning i tr\u00e5d med nullvekstm\u00e5let. Parkeringen legges i fellesanlegg med unntak av HC-parkering som sikres 11 n\u00e6rt sentrale m\u00e5lpunkt\u00bb p\u00e5 side 6 i fagnotatet. Lavere parkeringsdekning har ofte f\u00f8rt til redusert antall HC-parkeringsplasser da det fremdeles opereres med 10% av antall parkeringsplasser skal v\u00e6re HC-parkeringsplasser. I tillegg er KRPF bekymret for at m\u00e5lpunkt ikke er n\u00e6rmere definert. Det er viktig at dette er n\u00e6rmere definert da dette planomr\u00e5det vil inkludere store arbeidsplasser, som Havforskningsinstituttet og Fiskeridirektoratet, som ogs\u00e5 er IA bedrifter og ansetter personer med funksjonsnedsettelse. Vil disse v\u00e6re m\u00e5lpunkt? Vil boliger v\u00e6re m\u00e5lpunkt? KRPF st\u00f8tter \u00f8nsket om \u00e5 legge mest mulig til rette for myke trafikanter og redusert trafikk, men erfaringsmessig har dette g\u00e5tt utover funksjonshemmede som ikke kan ta kollektivtransport og dermed er helt avhengig av bil for \u00e5 kunne delta i samfunnet, enten det n\u00e5 er i forbindelse med jobb, utdannelse, politisk arbeid eller sosialt. KRPF h\u00e5per derfor at planen kan redigeres slik at den inneholder informasjon om dette, gjerne sett i lys av vedtaket om at Bergen skal v\u00e6re en menneskerettighetsby og dermed \u00f8nsker \u00e5 inkludere CRDP og FNs b\u00e6rekraftsm\u00e5l ogs\u00e5 i de ulike kommuneplanene. Det er positivt at man har tatt med at det skal legges til rette for barnehage og skole i omr\u00e5det. Men r\u00e5det savner en omtale av sykehjem, helsesenter med fastlegekontor og boliger for utviklingshemmede. Kommunen \u00f8nsker \u00e5 legge til rette for en bydel for alle. Men, erfaringsmessig vil s\u00e5 sentrale boliger bli kostbare. Her b\u00f8r det komme en vurdering av hvordan man skal legge til rette for at det blir mulig for s\u00e5 mange som mulig \u00e5 bo i dette omr\u00e5det. Vil man, for eksempel, legge til rette for leieboliger? For KRPF er universell utforming i bred forstand, mangfold og inkludering viktige tema og etter v\u00e5r erfaring er dette veldig d\u00e5rlig beskrevet i de fleste av kommunens planer, noen ganger mangler det og noen ganger er det bare en setning som sier at TEK-17 skal ligges til grunn. Dette er alt for svakt og gj\u00f8r det umulig for r\u00e5det \u00e5 vurdere hvordan universell utforming, inkludering og mangfold er ivaretatt. KRPF h\u00e5per derfor omr\u00e5dereguleringsplanen kan redigeres slik at den gir f\u00f8ringer som gj\u00f8r at disse temaene blir bedre og bredere beskrevet i det videre arbeidet. KRPF vil ogs\u00e5 p\u00e5peke at flere av figurene brukt i planprogram dokumentet har en fargebruk som gj\u00f8r dem utilgjengelig for svaksynte pga. for d\u00e5rlig kontrast og h\u00e5per dette kan rettes opp i revidert utgave. Det vil ogs\u00e5 v\u00e6re vanskelig for leseprogrammene blinde bruker \u00e5 tolke slike figurer. KRPF savner en konsekvensanalyse i forhold til helsen til beboere i n\u00e6romr\u00e5de i utbyggingsfasen, her inkludert st\u00f8y luftforurensning/st\u00f8vbelastning da dette kan f\u00f8re til kronisk sykdom hos ber\u00f8rte naboer. Kommunalt r\u00e5d for personer med funksjonsnedsettelses behandling Knut Andreas Knutsen og Christine Nilsen fra Plan- og bygningsetaten informerte. 11/24 Eventuelt Kommunalt r\u00e5d for personer med funksjonsnedsettelse behandlet saken i m\u00f8tet 09.01.2024 sak 11/24 og fattet f\u00f8lgende vedtak: 12 Kommunalt r\u00e5d for personer med funksjonsnedsettelses behandling Sakene under eventuelt ble utsatt til neste m\u00f8te. 13 "
}