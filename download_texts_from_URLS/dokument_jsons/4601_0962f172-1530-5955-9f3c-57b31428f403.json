{
  "dokument_id": "0962f172-1530-5955-9f3c-57b31428f403",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 10/25, Forslag til ny organisering av renholdstjenestene og ny renholdsnorm for Bergen kommune",
  "url": "https://bergen.kommune.no/politikere-utvalg/api/fil/bk360/12048939/Innstilling-vedtak-Forslag-til-ny-organisering-av-renholdstjenestene-og-ny-renholdsnorm-for-Bergen-kommune",
  "tekst": "Forslag til ny organisering av renholdstjenestene og ny renholdsnorm for Bergen kommune Bergen bystyre behandlet saken i m\u00f8tet 29.01.2025 sak 10/25 og fattet f\u00f8lgende vedtak: 1. De kommunale renholdstjenestene samles i \u00e9n enhet i tr\u00e5d med forslaget det redegj\u00f8res for i denne saken. 2. Omorganiseringen skal gjennomf\u00f8res i tr\u00e5d med kommunens forpliktelser etter lov- og avtaleverk. 3. I forbindelse med omorganiseringen skal man avvikle internfakturering som en del av kostnadsbelastning for det ordin\u00e6re renholdet. 4. Bystyret ber byr\u00e5det innf\u00f8re, videreutvikle og tilpasse ny norm og frekvens for kommunens renhold i tr\u00e5d med innretningen som er beskrevet i denne saken. 5. Bystyret tar den vedlagte rapporten fra arbeidsgruppen til orientering. 6. Bystyret ber byr\u00e5det i det videre arbeidet vurdere \u00e5 \u00f8ke st\u00f8rrelsen p\u00e5 kommunens vikarpool, basert p\u00e5 dagens frav\u00e6r i sektoren. I tillegg til den gradvise gjennomf\u00f8ringen, gj\u00f8r dette at den nye organiseringen bidrar til \u00e5 ikke utl\u00f8se ufrivillige avganger eller ufrivillig omstilling til andre yrker i kommunen. Mailiss Solheim-\u00c5kerblom (R) fremsatte p\u00e5 vegne av R f\u00f8lgende protokolltilf\u00f8rsel som ogs\u00e5 fikk tilslutning fra A, SV og R: Omorganiseringen av renholdstjenesten i Bergen kommune vekker bekymringer. N\u00e5r den enkelte renholder ikke lengre skal v\u00e6re ansatt p\u00e5 den enkelte skole, barnehage eller sykehjem, vil det i fremtiden v\u00e6re lettere \u00e5 konkurranseutsette renholdstjenesten. I svar p\u00e5 \u201cSkriftlig sp\u00f8rsm\u00e5l nr. 1 fra Mailiss Solheim-\u00c5kerblom (R) om omorganisering av renhold i Bergen kommune - Utvalg for finans, kultur og n\u00e6ring\u201d, skriver finansbyr\u00e5den at han \u201cgaranterer at jeg som finansbyr\u00e5d ikke har intensjon om \u00e5 legge frem forslag om \u00e5 konkurranseutsette renholdstjenestene.\u201d R\u00f8dt er glad for denne garantien, og forventer at byr\u00e5det som kollegium deler finansbyr\u00e5dens holdning. Bergen bystyres behandling F\u00f8lgende representanter tok ordet: Mailiss Solheim-\u00c5kerblom (R), Rune Bakervik (A), Thor Haakon Bakke (MDG), Trond Tystad (BL), Eivind N\u00e6vdal-Bolstad (H), Fabian Emil Stang (H), Hlin-S\u00e5ga Brosvik Kyrkje\u00f8y (SV), Cecilie Torsvik H\u00f8is\u00e6ter (MDG), Ann Kristin Ramstr\u00f8m (SV), Thor Haakon Bakke (MDG), Trond Tystad (BL), Richard Martin Laloo Storevik (A). Forslag fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende utsettelsesforslag: Saken sendes tilbake til byr\u00e5det, for \u00e5 hente inn erfaring fra de tilsvarende omorganiseringene av renholdstjenestene i Hordaland fylkeskommune i 2017 og Sogn og Fjordane i 2019/2020. Utsettelsesforslaget fra R, fremsatt av Mailiss Solheim-\u00c5kerblom (R), fikk 27 stemmer (A, SV, MDG, R), og var dermed falt. Rune Bakervik (A) fremsatte p\u00e5 vegne av A f\u00f8lgende alternative forslag i 6 punkt: 1. Bystyret viser til byr\u00e5dets p\u00e5g\u00e5ende omorganisering av renholdstjenesten, samt arbeidet med ny renholdsnorm, og ber om at resultatet ikke f\u00f8rer til en forverret arbeidshverdag og svekkede vilk\u00e5r for de ansatte. 2. Tillitsvalgtes stemme skal h\u00f8res i prosessen, og m\u00e5let om fulle, faste stillinger med mulighet for \u00e5 ta fagbrev for renholderne, sl\u00e5s fast. 3. Bystyret sl\u00e5r fast at en eventuell overtallighet som f\u00f8lge av omorganiseringen skal l\u00f8ses ved naturlig avgang, eller ansatt\u00f8nsket overgang til ny stilling i Bergen kommune 4. Bystyret viser til at renhold av kommunale bygg er den del av kjernevirksomheten i Bergen kommune, og sl\u00e5r fast at tjenesten ikke skal konkurranseutsettes eller privatiseres. 5. Ved overgang til ny renholdsnorm skal det tas hensyn til byggenes alder, beskaffenhet, bruk, utforming og egnethet for renhold. 6. En omorganisering m\u00e5 ikke frata tjenestestedene (skolene, sykehjemmene osv) den fleksibilitet og flyt i hverdagen man i dag har knyttet til renholdsarbeidet. Trond Tystad (BL) fremsatte p\u00e5 vegne av H, FRP, BL, INP, SP og PP f\u00f8lgende tilleggsforslag: Bystyret ber byr\u00e5det i det videre arbeidet vurdere \u00e5 \u00f8ke st\u00f8rrelsen p\u00e5 kommunens vikarpool, basert p\u00e5 dagens frav\u00e6r i sektoren. I tillegg til den gradvise gjennomf\u00f8ringen, gj\u00f8r dette at den nye organiseringen bidrar til \u00e5 ikke utl\u00f8se ufrivillige avganger eller ufrivillig omstilling til andre yrker i kommunen. Hlin-S\u00e5ga Brosvik Kyrkje\u00f8y (SV) fremsatte p\u00e5 vegne av SV f\u00f8lgende tilleggsforslag: En ny renholdsnorm skal ikke f\u00f8re til d\u00e5rligere hygiene, d\u00e5rligere smittevern, eller at offentlige velferdstilbud som barnehager, skoler, sykehjem og lignende rengj\u00f8res sjeldnere enn i dag. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag i 2 punkt: 1. Det skal etableres en kommunal vikarpool for renholdstjenesten, med faste og hele stillinger. Vikarpoolen skal hindre overtallighet dersom norm og frekvens for renhold blir endret. 2. Bystyret ber byr\u00e5det evaluere ny norm og omorganisering av renholdstjenesten etter ett \u00e5r. Evalueringen skal legges frem for bystyret som en egen sak. Rune Bakervik (A) fremsatte eldrer\u00e5dets tilleggsforslag i 4 punkt: 2 Bystyret viser til innstilling, og ber byr\u00e5det om at det eitt \u00e5r etter starten av omorganiseringa vert gjennomf\u00f8rt ei evaluering. F\u00f8lgjande premissar skal leggjast til grunn for evalueringa: 1. Tilsette. Eventuell reduksjon skal gjerast ved naturleg avgang. 2. Omorganiseringa skal ikkje svekkja arbeidsmilj\u00f8et. 3. Sjukefr\u00e5v\u00e6ret skal g\u00e5 ned. 4. Reinhaldarar skal ha fagbrev. Rune Bakervik (A) fremsatte KRPF\u2019s tilleggsforslag: Evaluering av den nye renholdsnormen skal skje 1 \u00e5r etter at den ble effektuert. Evalueringen m\u00e5 inneholde minst f\u00f8lgende punkter: \u2022 Sykefrav\u00e6r: \u00d8kt/redusert/det samme \u2022 Skolefrav\u00e6r: \u00d8kt/redusert/det samme \u2022 Bruk av vikar: \u00d8kt/redusert/det samme \u2022 Har skolene har m\u00e5ttet bruke sine ansatte til oppgaver som egentlig h\u00f8rer inn under renholdsoppgaver og i hvilket omfang? \u2022 Tidsbruk p\u00e5 reise mellom lokasjoner kontra effektiv tid til renhold: \u00d8kt/redusert/det samme. Merknader fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Merknad 1 Bystyret er bekymret for hvordan en ny renholdsnorm som reduserer renholdet vil p\u00e5virke sykefrav\u00e6ret i kommunen. Spesielt bekymret er bystyret for situasjonen i barnehagene, der det p\u00e5 den ene siden er et naturlig h\u00f8yt smittepress, og p\u00e5 den andre siden har det v\u00e6rt et ekstra h\u00f8yt sykefrav\u00e6r de siste \u00e5rene. Merknad 2 Bystyret er bekymret for at den nye renholdsnormen legger opp til at renholderne skal arbeide enda raskere enn i dag. Renholdsyrket er et fysisk tungt yrke, og det er f\u00e5 som har helse til \u00e5 st\u00e5 i dette yrket frem til pensjonsalder. Allerede i dag er det mange som ser seg n\u00f8dt til \u00e5 jobbe deltid pga. helsen. Bystyret frykter at den nye normen vil gi d\u00e5rligere livskvalitet og helse for de ansatte. Merknad 3 Bystyret anser det som urealistisk \u00e5 oppn\u00e5 den effektiviseringsgevinsten byr\u00e5den h\u00e5per p\u00e5 ved omorganisering og ny norm. Dette handler b\u00e5de om \u00f8kt arbeidspress som kan gi h\u00f8yere sykefrav\u00e6r, og at endret frekvens kan gj\u00f8re at en ansatt som i dag har hele arbeidsdagen p\u00e5 ett sted, n\u00e5 m\u00e5 bruke deler av arbeidsdagen p\u00e5 \u00e5 forflytte seg til et nytt sted. Merknad 4 Bystyret mener at prosessen med \u00e5 utarbeide forslag til omorganisering og ny norm ikke har v\u00e6rt god nok, med for lite tid til \u00e5 involvere ansattrepresentanter og fagforeninger. Rune Bakervik (A) fremsatte KRPF\u2019s merknader: Merknad 1 Renholdsnormen m\u00e5 opprettholdes p\u00e5 et niv\u00e5 som ikke bidrar til d\u00e5rligere inneklima, redusert folkehelse og manglende tilgjengelighet for enkelte grupper. Merknad 2 Bergen kommune m\u00e5 holde n\u00f8ye \u00f8ye med sykefrav\u00e6ret blandt renholdere etter innf\u00f8ring av normen og revurdere normen dersom sykefrav\u00e6ret \u00f8ker. 3 Merknad 3 Bergen kommune m\u00e5 s\u00f8rge for at endring i normen ikke f\u00f8rer til at ansatte i skolene/barnehagene blir brukt til renholdsoppgaver. Merknad 4 Renholdsnormen m\u00e5 revurderes dersom den f\u00f8rer til \u00f8kt slitasje p\u00e5 bygningen, mer bruk av kjemikalier osv. Merknad 5 Det m\u00e5 etterstrebes \u00e5 ha et s\u00e5 frekvent renhold at en unng\u00e5r \u00e5 bruke kjemikalier/parfymerte renholdsprodukter. Merknad 6 Den nye normen m\u00e5 ikke f\u00f8re til en s\u00e5 stor reduksjon i renholdet at tidsforbruket pr. enhet \u00f8ker betydelig de gangene renholdet blir utf\u00f8rt. Votering: Alternativt forslag punkt 1 \u2013 6 fra A, fremsatt av Rune Bakervik (A), fikk 27 stemmer (A, SV, MDG, R), og var dermed falt. Innstillingen punkt 1 \u2013 4 ble vedtatt med 40 stemmer (H, FrP, BL, V, INP, KrF, Sp, PP). Innstillingen punkt 5 ble vedtatt med 57 stemmer (H, A, FrP, MDG, BL, V, INP, KrF, Sp, PP). Tilleggsforslag fra H, FRP, BL, INP, SP og PP, fremsatt av Trond Tystad (BL) ble vedtatt med 44 stemmer (H, FrP, MDG, BL, V, INP, KrF, Sp, PP). Tilleggsforslag fra SV, fremsatt av Hlin-S\u00e5ga Brosvik Kyrkje\u00f8y (SV), fikk 27 stemmer (A, SV, MDG, R), og var dermed falt. Tilleggsforslag punkt 1 fra R, fremsatt av Mailiss Solheim-\u00c5kerblom (R), fikk 3 stemmer (R) og var dermed falt. Tilleggsforslag punkt 2 fra R, fremsatt av Mailiss Solheim-\u00c5kerblom (R) fikk 20 stemmer (A, MDG, R) og var dermed falt. Tilleggsforslag fra Eldrer\u00e5det, fremsatt av utvalgsleder Rune Bakervik (A) fikk 13 stemmer (A) og var dermed falt. Tilleggsforslag fra Kommunalt r\u00e5d for personer med funksjonsnedsettelse, fremsatt av utvalgsleder Rune Bakervik (A) fikk 0 stemmer, og var dermed falt. Merknad 1 - 4 fra R, fremsatt Mailiss Solheim-\u00c5kerblom (R), fikk 20 stemmer (A, MDG, R) og var dermed falt. Merknad 1-6 fra Kommunalt r\u00e5d for personer med funksjonsnedsettelse, fremsatt av utvalgsleder Rune Bakervik (A) fikk 0 stemmer og var dermed falt. Utvalg for finans, kultur og n\u00e6ring behandlet saken i m\u00f8tet 15.01.2025 sak 8/25 og avga f\u00f8lgende innstilling: 1. De kommunale renholdstjenestene samles i \u00e9n enhet i tr\u00e5d med forslaget det redegj\u00f8res for i denne saken. 2. Omorganiseringen skal gjennomf\u00f8res i tr\u00e5d med kommunens forpliktelser etter lov- og avtaleverk. 4 3. I forbindelse med omorganiseringen skal man avvikle internfakturering som en del av kostnadsbelastning for det ordin\u00e6re renholdet. 4. Bystyret ber byr\u00e5det innf\u00f8re, videreutvikle og tilpasse ny norm og frekvens for kommunens renhold i tr\u00e5d med innretningen som er beskrevet i denne saken. 5. Bystyret tar den vedlagte rapporten fra arbeidsgruppen til orientering. Byr\u00e5det behandlet saken i m\u00f8tet 02.01.2025 sak 11/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 5 "
}