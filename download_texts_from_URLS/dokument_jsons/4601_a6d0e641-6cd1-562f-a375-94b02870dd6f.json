{
  "dokument_id": "a6d0e641-6cd1-562f-a375-94b02870dd6f",
  "doc_type": "case_attachment",
  "kommune": 4601,
  "tittel": "Referat fra AU-m\u00f8te UHSO 07.06.2024",
  "url": "https://bergen.kommune.no/politikere-utvalg/api/fil/bk360/10603697/Referat-fra-AU-mote-UHSO-07-06-2024",
  "tekst": " M\u00f8tereferat V\u00e5r referanse: 2023/254589-18 Saksbehandler: Elise St\u00f8ver Dato: 7. juni 2024 Tid: Sted: 07.06.2024 kl. 14.00 Teams Til stede: Forfall: Christian Haugen (FrP), Eivind N\u00e6vdal-Bolstad (H), Diane Alexandra Berbain (SV), Elin \u00c5dlandsvik Elise St\u00f8ver, Anne Marit Eriksen (INP) Referat fra AU-m\u00f8te 07.06.204 Arbeidsutvalget i utvalg for helse og sosial holdt den 7. juni 2024 kl. 14:00 et m\u00f8te p\u00e5 Microsoft Teams. Bakgrunnen for m\u00f8tet var en e-post fra representanten Fauzia Hussain- Wiik (A) 06.06.2024 kl. 16.02, hvor det vises til at partiene A, SV, MDG og R i utvalg for helse og sosial (UHSO) ber om et ekstram\u00f8te i utvalget for \u00e5 innhente mer informasjon om ferietilbud for voksne med utviklingshemming. I e-posten bes det om at ekstram\u00f8tet avholdes f\u00f8r bystyrem\u00f8tet 19. juni 2024, og det vises samtidig til Reglement for Bergen bystyre og utvalgene 2023-2027 pkt. 1.3 \u00abM\u00f8tetidspunkt\u00bb, tredje avsnitt: \u00abAlle utvalg vedtar selv egne aktivitets- og m\u00f8teplaner. I tillegg til m\u00f8ter iht. m\u00f8teplanen, skal det avholdes m\u00f8ter n\u00e5r utvalgsleder mener det er n\u00f8dvendig eller minst 1/3 av utvalgenes medlemmer krever det, jf. kommuneloven \u00a7 11-2.\u00bb De overnevnte partiene (A, SV, MDG og R) utgj\u00f8r 7 av 17 medlemmer i UHSO, og oppfyller med dette kravet om \u00abminst 1/3 av utvalgets medlemmer\u00bb. I en oppf\u00f8lgings-e-post fredag 7. juni 2024 kl. 09.27, presiserer partiene ved Hussain-Wiik (A) at det bes om: \u2022 En redegj\u00f8relse fra byr\u00e5den om \u00e5rsaken til flere avslag p\u00e5 \u00e5rets sommerleir ref. Nyheter, Politikk | I sjokk etter avslag: \u2013 Unner ingen denne situasjonen (ba.no) \u2022 Mulighet for utvalget til \u00e5 diskutere saken siden det har skjedd endringer siden sist saken var oppe. I AU-m\u00f8te 07.06.2024 diskuterte m\u00f8tende AU-medlemmer f\u00f8lgende: - Dato og tidspunkt for ekstram\u00f8te: 18. juni 2024 kl. 15.00-17.00 - M\u00f8tet avholdes i teatersalen, publikum kan f\u00f8lge m\u00f8tet p\u00e5 storskjerm i kantinen da m\u00f8tet vil str\u00f8mmes direkte. - I tr\u00e5d med \u00f8nsket fra partiene, foresl\u00e5s det at byr\u00e5den med fagpersoner fra administrasjonen orienterer om kriteriene for tildeling av plass p\u00e5 sommerleir, og at utvalget gis mulighet til \u00e5 stille sp\u00f8rsm\u00e5l. - Det ble videre diskutert om interesseorganisasjoner skal holde muntlig innlegg i tr\u00e5d med praksis i ordin\u00e6re utvalgsm\u00f8ter og man landet p\u00e5 at man \u00f8nsker \u00e5 \u00e5pne opp for inntil 3 eksterne akt\u00f8rer til muntlig innlegg. - Innkalling vil sendes utvalgenes medlemmer tirsdag 11. juni. Mer informasjon om m\u00f8tet vil fremkomme av innkallingen. - Administrasjonen vil oversende informasjon til byr\u00e5dsavdelingen og ettersp\u00f8rre relevante tilgjengelige dokumenter over helgen. Grunnet korrelerende tematikk, ble videre informert om at klagenemnden i Bergen kommune skal avholde et ekstram\u00f8te 1. juli 2024 kl. 16.00 for \u00e5 behandle klagesaker om avslag p\u00e5 ferieopphold. Klagenemndens m\u00f8ter vil normalt bli holdt for lukkede d\u00f8rer p\u00e5 grunn av at nemnden behandler saker som er undergitt lovbestemt taushetsplikt, jf. kommuneloven \u00a7 11- 5. Bystyrets kontor Elise St\u00f8ver - R\u00e5dgiver Dokumentet er godkjent elektronisk. "
}