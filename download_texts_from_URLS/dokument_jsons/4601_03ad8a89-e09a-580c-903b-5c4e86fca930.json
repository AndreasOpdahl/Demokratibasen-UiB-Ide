{
  "dokument_id": "03ad8a89-e09a-580c-903b-5c4e86fca930",
  "doc_type": "case_attachment",
  "kommune": 4601,
  "tittel": "Resultater fra sp\u00f8rreunders\u00f8kelsen om kvelds- og natt\u00e5pne barnehager",
  "url": "https://bergen.kommune.no/politikere-utvalg/api/fil/bk360/9859734/Resultater-fra-sporreundersokelsen-om-kvelds-og-nattapne-barnehager",
  "tekst": "Resultater fra sp\u00f8rreunders\u00f8kelse om kvelds- og natt\u00e5pne barnehager Sp\u00f8rreunders\u00f8kelsen om kvelds- og natt\u00e5pne barnehager ble sendt ut til alle foreldre med barn i barnehage1 i Bergen kommune per september 2023, rapportert i Vigilo2. Det tilsvarer 21 159 respondenter. Ved \u00e5 kun sp\u00f8rre foreldre som har barn i barnehage h\u00f8sten 2023 kan det v\u00e6re noen foreldre som har behov for kvelds-/natt\u00e5pen barnehage som ikke ble inkludert i unders\u00f8kelsen, fordi de har v\u00e6rt n\u00f8dt til \u00e5 finne alternative l\u00f8sninger. Respondentene ble bedt om \u00e5 svare p\u00e5 unders\u00f8kelsen p\u00e5 vegne av begge foreldre/hele husstanden. Dette ble gjort fordi vi \u00f8nsket \u00e5 f\u00e5 svar basert p\u00e5 behovet rundt det enkelte barn, heller enn hver forelder, ettersom opprettelse av et eventuelt kvelds- eller natt\u00e5pent tilbud vil baseres p\u00e5 hvor mange barn som vil ta i bruk tilbudet. Det er totalt 5 488 personer som har svart p\u00e5 unders\u00f8kelsen, noe som tilsvarer en svarprosent p\u00e5 rundt 25%. Tatt i betraktning at foreldre i samme husstand ble bedt om \u00e5 kun svare \u00e9n gang p\u00e5 vegne av begge kan man tenke seg at andelen foreldre som har svart i realiteten er h\u00f8yere. Det er vanskelig \u00e5 beregne hvor mange husstander som samlet ble invitert til unders\u00f8kelsen, da noen barn har foreldre som bor sammen, mens andre har foreldre i to husstander. Unders\u00f8kelsen var \u00e5pen fra 19. oktober til 2. november. Det ble sendt ut en p\u00e5minnelse til dem som ikke hadde svart etter \u00e9n uke, 26. oktober. Underveis har det kommet noen tilbakemeldinger og sp\u00f8rsm\u00e5l til unders\u00f8kelsen, blant annet knyttet til organisering av et eventuelt kvelds- eller natt\u00e5pent tilbud. Sp\u00f8rsm\u00e5l knyttet til innhold, organisering og bemanning av et slikt tilbud har derimot ikke blitt vurdert i denne omgang, da det f\u00f8rst og fremst var behov for \u00e5 avklare hvorvidt det er et behov for et kvelds- eller natt\u00e5pent tilbud blant foreldre. Det har ogs\u00e5 kommet tilbakemeldinger ang\u00e5ende \u00f8nske om et mer fleksibelt \u00e5pningstilbud i barnehagen p\u00e5 morgen og ettermiddag. Denne unders\u00f8kelsen er imidlertid spisset mot \u00e5 unders\u00f8ke et tilbud p\u00e5 kveld/natt. Det kan derfor v\u00e6re noen som har oppgitt at de har behov for et kvelds-/natt\u00e5pent tilbud n\u00e5r de egentlig kun \u00f8nsker et utvidet \u00e5pningstilbud p\u00e5 morgen eller ettermiddag. Dette omtales ogs\u00e5 senere i rapporten. Resultater Respondentene ble f\u00f8rst spurt om de jobber kveld eller natt. Dette fordi vedtaket til bystyret spesifiserte at unders\u00f8kelsen skulle v\u00e6re rettet mot foreldre som arbeider kvelds- eller nattskift. I tr\u00e5d med Klosterhagenerkl\u00e6ringen \u00f8nsker byr\u00e5det \u00e5 \u00e5pne for fors\u00f8k med st\u00f8rre variasjon i barnehagenes \u00e5pningstider, for eksempel rettet mot yrkesgrupper som jobber skift. Det var 2 056 respondenter som svarte at de jobber kveld eller natt, noe som tilsvarer en prosentandel p\u00e5 37% av dem som svarte p\u00e5 unders\u00f8kelsen. 1 B\u00e5de kommunale og private barnehager. 2 Vigilo er Bergen kommunes oppvekstadministrative system, som brukes til administrasjon av barnehager, skoler og SFO. 1 068 respondenter svarte at de har behov for et kvelds- eller natt\u00e5pent tilbud, uavhengig av arbeidstid. Det tilsvarer en prosentandel p\u00e5 19% av dem som svarte p\u00e5 unders\u00f8kelsen, og 5% av alle de 21 159 som fikk tilbud om \u00e5 svare p\u00e5 unders\u00f8kelsen. Her er det viktig \u00e5 ta i betraktning at foreldre ble bedt om \u00e5 svare for hele husstanden. Av de som jobber kveld eller natt oppgir 881 (43%) at de har behov for et kvelds- eller natt\u00e5pent tilbud. I dette innledende sp\u00f8rsm\u00e5let ble respondentene kun spurt om de har et behov for et kvelds- eller natt\u00e5pent tilbud. Det er verdt \u00e5 notere at videre i unders\u00f8kelsen blir respondentene spurt om de har behov for og ville benyttet seg av et slikt tilbud. 187 av respondentene oppgir at de ikke jobber kveld eller natt, men at de likevel har behov for et tilbud om kvelds- eller natt\u00e5pen barnehage. Dette utgj\u00f8r 18% av alle som oppgir at de har behov for et tilbud. Disse respondentene er inkludert i figurene i rapporten. Figur 1 - Arbeidstid og behov for tilbud 881 Jobber kveld/natt 1 175 187 Jobber ikke kveld/natt 3 245 0 1 000 2 000 3 000 4 000 Har behov for tilbud Har ikke behov for tilbud Sp\u00f8rsm\u00e5l: \u00abJobber du/dere kveld eller natt?\u00bb \u00abHar du/dere behov for et kvelds- eller natt\u00e5pent tilbud?\u00bb Type behov Kvelds\u00e5pent tilbud Respondentene ble spurt om n\u00e5r de har behov for og ville benyttet seg av et kvelds\u00e5pent tilbud, der de fikk ulike alternativer \u00e5 velge mellom, jf. Figur 2 under. Siden form\u00e5let med unders\u00f8kelsen var \u00e5 unders\u00f8ke behovet for et kvelds- og natt\u00e5pent tilbud, heller enn et utvidet tilbud generelt, spurte vi ikke om detaljert tidspunkt f\u00f8r kl. 21:00. Totalt er det 1 020 respondenter som oppgir at de har behov for et kvelds\u00e5pent tilbud. Figur 2 viser at den st\u00f8rste andelen (44%) har et behov frem til kl. 21:00. Dette tilsvarer 445 respondenter. 158 av respondentene (15%) \u00f8nsker et tilbud frem til kl. 00:00. Svaralternativene gir ikke mulighet for respondentene til \u00e5 uttrykke detaljert behov for utvidet \u00e5pningstid p\u00e5 ettermiddag. Svarene m\u00e5 derfor tolkes slik at dem som har svart at de har et behov frem til kl. 21:00 ikke n\u00f8dvendigvis har et behov for \u00e5 ha barn i barnehage helt til kl. 21:00, men \u00f8nsker kanskje et utvidet tilbud til tidligere p\u00e5 ettermiddag/kveld. Figur 2 - Behov for og ville benyttet et kvelds\u00e5pent tilbud Har behov frem til kl. 445 21:00 Har behov frem til kl. 213 22:00 Har behov frem til kl. 204 23:00 Har behov frem til kl. 158 00:00 0 100 200 300 400 500 Sp\u00f8rsm\u00e5l: \u00abN\u00e5r har du/dere behov for og ville benyttet deg/dere av et kvelds\u00e5pent tilbud?\u00bb Natt\u00e5pent tilbud Videre ble det stilt sp\u00f8rsm\u00e5l om foreldrene har behov for og vil benyttet seg av et natt\u00e5pent tilsynstilbud mellom kl. 00.00 og kl. 07:30. P\u00e5 dette sp\u00f8rsm\u00e5let var det 382 respondenter som svarte ja. Av antallet som oppga at de \u00f8nsker et kvelds-/natt\u00e5pent tilbud i utgangspunktet er det 36% av dem som \u00f8nsker et natt\u00e5pent tilbud. Svaralternativene gir ikke mulighet for respondentene til \u00e5 uttrykke detaljert behov for utvidet \u00e5pningstid p\u00e5 morgenen. Dermed kan det v\u00e6re noen foreldre som krysser av for \u00abJa\u00bb p\u00e5 sp\u00f8rsm\u00e5let om nattilbud, men som ikke \u00f8nsker at barna skal sove i barnehagen. 122 respondenter, eller 32% av de som \u00f8nsker et natt\u00e5pent tilbud, oppgir samtidig at de \u00f8nsker et kvelds\u00e5pent tilbud til kl. 00:00. Tabell 1 \u2013 Behov for og ville benyttet et natt\u00e5pent tilbud Har behov for Har ikke behov Sum natt\u00e5pent tilbud for natt\u00e5pent tilbud Har behov for 362 658 1 020 kvelds\u00e5pent tilbud Har ikke behov for 20 28 48 kvelds\u00e5pent tilbud Sum 382 686 1 068 Sp\u00f8rsm\u00e5l: \u00abHar du/dere behov for og ville benyttet deg/dere av et natt\u00e5pent tilsynstilbud mellom kl. 00:00-07:30?\u00bb Det er 28 personer som tidligere har svart at de har behov for et kvelds-/natt\u00e5pent tilbud, men som her oppgir at de ikke vil benytte seg av tilbudet. 20 personer oppgir at de har behov og vil benytte seg av et natt\u00e5pent tilbud, men ikke et kvelds\u00e5pent tilbud. Dette kan eventuelt v\u00e6re personer som kun \u00f8nsker at barnehagen skal \u00e5pne tidligere p\u00e5 morgenen. Antall barn Respondentene ble videre spurt hvor mange barn i barnehagealder de er forelder til. Resultatene er vist i Figur 3. 719 respondenter svarer at de kun har ett barn. Det tilsvarer en prosentandel p\u00e5 67%. 317 (30%) svarer at de har 2 barn, og 32 (3%) svarer at de har 3 eller flere barn. Det totale antallet respondenter som har oppgitt at de \u00f8nsker et tilbud er 1 068. Dersom vi regner med antallet barn, vil det si at det potensielt er 1 4493 barn med behov for et kvelds- eller natt\u00e5pent tilbud. Samtidig ser vi under at det ikke er alle respondenter som \u00f8nsker et sentrumsn\u00e6rt tilbud, eller er villig til \u00e5 ha barna i to ulike barnehager. 3 Omregnet antall barn: 719 * 1 = 719, 317 * 2 = 634 og 32 * 3 = 96. 719 + 634 + 96 = 1 449. Figur 3 - Antall barn 800 719 700 600 500 400 317 300 200 100 32 0 1 2 3 eller flere Sp\u00f8rsm\u00e5l: \u00abHvor mange barn i barnehagealder er du/dere forelder/foresatt til?\u00bb Hvor ofte? Respondentene ble spurt om hvor ofte de vil ha behov for et kvelds- eller natt\u00e5pent tilbud. Resultatene viser at de aller fleste (610) respondentene svarer at de har behov 1-5 ganger i m\u00e5neden, jf. Figur 4. Dette tilsvarer en prosentandel p\u00e5 57% av de som oppgir at de \u00f8nsker et tilbud. 20 respondenter (2%) oppgir at de har behov for et kvelds- eller natt\u00e5pent tilbud hver kveld/natt. Blant respondentene som \u00f8nsker et kvelds-/natt\u00e5pent tilbud, oppgir 731 (68%) at de \u00f8nsker \u00e5 ha barnet sitt i barnehage p\u00e5 dagtid 16 eller flere ganger i m\u00e5neden. Figur 4 - Hvor ofte er det behov for tilbudet? 1-5 ganger i m\u00e5neden 610 6-10 ganger i m\u00e5neden 296 11-15 ganger i m\u00e5neden 106 16 eller flere ganger i 36 m\u00e5neden Hver kveld/natt 20 0 200 400 600 800 Sp\u00f8rsm\u00e5l: \u00abHvor ofte vil du/dere ha behov for et kvelds- eller natt\u00e5pent tilbud?\u00bb Bydel Respondentene ble f\u00f8rst spurt om hvilken bydel de er bosatt i. Det er flest bosatte respondenter i Fana (224), og f\u00e6rrest bosatte i Arna (56). Videre ble respondentene spurt om hvilken bydel de \u00f8nsker et tilbud i. Her var det mulig \u00e5 oppgi mer enn ett svaralternativ. Det forklarer hvorfor det er flere som \u00f8nsker et tilbud i hver bydel, sammenlignet med antallet bosatte i hver bydel. Resultatene vises i Figur 5 under. Vi ser at behovet for et kvelds- eller natt\u00e5pent tilbud er st\u00f8rst i Fana, hvor det ogs\u00e5 er flest bosatte. Behovet er minst i Arna, noe som ogs\u00e5 korresponderer med antall bosatte. Bergenhus, Fyllingsdalen og \u00c5rstad utmerker seg ved at det er et uforholdsmessig st\u00f8rre behov for tilbud enn antall bosatte i hver bydel. Figur 5 - Behov i ulike bydeler 300 260 250 224 212 193 201 200 183 179 169 154 145 137 150 111 92 100 77 58 56 50 0 na e g d s n a na hu an v\u00e5 a le gd Fa st Ar da se en \u00c5s by \u00c5r gs k rg re La llin Be Yt Fy \u00d8nsker tilbud Bosatt Sp\u00f8rsm\u00e5l: \u00abHvilken bydel er du/dere bosatt i?\u00bb \u00abI hvilken bydel \u00f8nsker du/dere et kvelds- eller natt\u00e5pent tilbud?\u00bb Sentrumsn\u00e6rt tilbud Respondentene ble spurt om de ville tatt i bruk et sentrumsn\u00e6rt tilbud dersom det blir opprettet. Resultatene vises i Figur 6 under. Her svarte 524 (49%) at de kun \u00f8nsker et tilbud i sin n\u00e5v\u00e6rende barnehage. 280 (26%) respondenter svarte at de kun \u00f8nsker et tilbud i sin bydel, eller n\u00e6r jobb. 264 (25%) av respondentene svarte derimot at de ville tatt i bruk et sentrumsn\u00e6rt tilbud dersom dette ble opprettet. Figur 6 - Sentrumsn\u00e6rt tilbud Nei, jeg/vi \u00f8nsker kun et 524 tilbud i v\u00e5r barnehage Nei, jeg/vi har behov for et tilbud i bydelen 280 min/n\u00e6r jobb Ja 264 0 200 400 600 Sp\u00f8rsm\u00e5l: \u00abVille du/dere benyttet deg/dere av et sentrumsn\u00e6rt kvelds- eller natt\u00e5pent tilbud dersom det blir opprettet?\u00bb Ulike barnehager Respondentene ble spurt om de ville tatt i bruk et kvelds- eller natt\u00e5pent tilbud hvis det betyr at barnet m\u00e5 g\u00e5 i to ulike barnehager. 423 (40%) respondenter svarte ja p\u00e5 dette sp\u00f8rsm\u00e5let, og 645 svarte nei. Resultatene er vist i Figur 7 under. Figur 7 - Ulike barnehager 700 645 600 500 423 400 300 200 100 0 Nei Ja Sp\u00f8rsm\u00e5l: \u00abVille du/dere tatt i bruk et kvelds- eller natt\u00e5pent tilbud hvis det betyr at barnet m\u00e5 g\u00e5 i to ulike barnehager?\u00bb Sentrumsn\u00e6rt tilbud og ulike barnehager Vi har sett sp\u00f8rsm\u00e5let om ulike barnehager i sammenheng med sp\u00f8rsm\u00e5let om et sentrumsn\u00e6rt tilbud. 214 (20%) respondenter oppgir at de b\u00e5de \u00f8nsker et sentrumsn\u00e6rt tilbud, og at de er villig til \u00e5 ha barnet sitt i to ulike barnehager. Dersom vi tar i betraktning hvor mange barn disse respondentene har, f\u00e5r vi et resultat p\u00e5 280 barn4 som potensielt vil ta i bruk et sentrumsn\u00e6rt tilbud, og som kan g\u00e5 i to ulike barnehager. Hvor ofte har disse respondentene behov for et tilbud? Figur 8 viser de 214 respondentene beskrevet over, sortert etter hvor ofte de har oppgitt at de vil ha behov for et kvelds- eller natt\u00e5pent tilbud. De fleste av disse, 108 respondenter, oppgir at de \u00f8nsker et kvelds- eller natt\u00e5pent tilbud 1-5 ganger i m\u00e5neden. 65 av de 214 respondentene oppgir at de \u00f8nsker et tilbud 6-10 ganger i m\u00e5neden. Figur 8 - Sortert etter hvor ofte de har behov 1-5 ganger i m\u00e5neden 108 6-10 ganger i m\u00e5neden 65 11-15 ganger i m\u00e5neden 32 16 eller flere ganger i 6 m\u00e5neden Hver kveld/natt 3 0 50 100 150 Sp\u00f8rsm\u00e5l: \u00abVille du/dere benyttet deg/dere av et sentrumsn\u00e6rt kvelds- eller natt\u00e5pent tilbud dersom det blir opprettet?\u00bb \u00abVille du/dere tatt i bruk et kvelds- eller natt\u00e5pent tilbud hvis det betyr at barnet m\u00e5 g\u00e5 i to ulike barnehager?\u00bb \u00abHvor ofte vil du/dere ha behov for et kvelds- eller natt\u00e5pent tilbud?\u00bb N\u00e5r p\u00e5 d\u00f8gnet har disse respondentene behov for et tilbud? Figur 9 viser de 214 respondentene beskrevet over, sortert etter n\u00e5r p\u00e5 d\u00f8gnet de oppgir at de har behov for et tilbud. Her er det igjen viktig \u00e5 ta i betraktning at unders\u00f8kelsen ikke gir et innblikk i behovet for et utvidet tilbud p\u00e5 morgen og ettermiddag. 74 respondenter har svart at de har behov frem til kl. 21:00. Videre er det 56 som har oppgitt at de har behov frem til kl. 23:00, 42 som har behov til kl. 00:00 og 38 som har behov frem til kl. 22:00. 4 Regnestykke: 154 * 1 = 154, 54 * 2 = 108 og 6 * 3 = 18. 154 + 108 + 18 = 280. Figur 9 - Sortert etter n\u00e5r p\u00e5 d\u00f8gnet de har behov Har behov frem til kl. 74 21:00 Har behov frem til kl. 38 22:00 Har behov frem til kl. 56 23:00 Har behov frem til kl. 42 00:00 Har ikke behov 4 0 20 40 60 80 Sp\u00f8rsm\u00e5l: \u00abVille du/dere benyttet deg/dere av et sentrumsn\u00e6rt kvelds- eller natt\u00e5pent tilbud dersom det blir opprettet?\u00bb \u00abVille du/dere tatt i bruk et kvelds- eller natt\u00e5pent tilbud hvis det betyr at barnet m\u00e5 g\u00e5 i to ulike barnehager?\u00bb \u00abN\u00e5r har du/dere behov for og ville benyttet deg/dere av et kvelds\u00e5pent tilbud?\u00bb Kommentarer til unders\u00f8kelsen Til slutt var det mulig for respondentene \u00e5 gi kommentarer til unders\u00f8kelsen. Det var 198 respondenter som la igjen en kommentar. Det er flere respondenter (44) som gir utrykk for at de \u00f8nsker utvidet \u00e5pningstid i barnehagen p\u00e5 morgen og/eller ettermiddag5, men ikke et kvelds- eller natt\u00e5pent tilbud. Det ble p\u00e5pekt at det er vanskelig \u00e5 levere og hente barna innenfor ordin\u00e6r arbeidstid, s\u00e6rlig ved lang reisevei eller bruk av offentlig transport. Noen av respondentene ga uttrykk for at de tidligere har hatt et behov for et kvelds- eller natt\u00e5pent tilbud, men at de enten har byttet jobb eller funnet alternative l\u00f8sninger. Samtidig var det noen respondenter som p\u00e5pekte at de \u00f8nsket \u00e5 jobbe skift/turnus, men at de da trenger et tilbud p\u00e5 kveld/natt. Det var ogs\u00e5 noen respondenter som kommenterte at Helse Bergen sine barnehager burde opprette et kvelds- eller natt\u00e5pent tilbud for de ansatte. Det er i dag fire private sykehusbarnehager for ansatte i Helse Bergen. 5 Ettermiddag regnes som senest kl. 19:00. "
}