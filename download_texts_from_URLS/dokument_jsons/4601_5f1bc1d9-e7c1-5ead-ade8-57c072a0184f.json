{
  "dokument_id": "5f1bc1d9-e7c1-5ead-ade8-57c072a0184f",
  "doc_type": "case_attachment",
  "kommune": 4601,
  "tittel": "Fagnotat datert 06.08.2024",
  "url": "https://bergen.kommune.no/politikere-utvalg/api/fil/bk360/10932015/Fagnotat-datert-06-08-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14119-4 (Arbeidssted) Saksbehandler: Stine Stephansen Dato: 06.08.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 92/117/0/0 Fanafjellsvegen 393. Klage p\u00e5 byr\u00e5dens tillatelse. Flytebrygge med landgang Hvem klager? Statsforvalteren i Vestland, klage datert 10.06.2024. Plassering/etablering av flytebrygge med landgang. Flytebrygge og Tiltaket landgang m\u00e5ler til sammen 2,5 x 11,5 meter. Byr\u00e5dens vedtak datert 24.05.2024. Plan- og bygningsetatens vedtak datert 12.11.2023 oppheves. Det innvilges dispensasjon fra KPA 2018 Vedtaket \u00a7 3.1 om plankrav, \u00a7 6.1.1 om byggegrense langs sj\u00f8 og \u00a7 32.8 om friluftsomr\u00e5de i sj\u00f8. Verken eiendommen eller ber\u00f8rt sj\u00f8omr\u00e5de inng\u00e5r i detaljregulering. KPA 2018, planID 65270000, ikrafttr\u00e5dt 19.06.2019: Arealform\u00e5l Planstatus Landbruks-, natur- og friluftsomr\u00e5de p\u00e5 land og friluftsomr\u00e5de i sj\u00f8. Hensynssone: Landskap \u2013 funksjonell strandsone. Tiltaket er et relativt st\u00f8rre privat flytebryggeanlegg i strandsonen ved et eksponert nes i Lysefjorden. Anlegget stikker seg ut blant naustene p\u00e5 neset, og f\u00f8rer til nedbygging og privatisering av strandsonen og det n\u00e6re sj\u00f8omr\u00e5det utenfor. Det er gitt negativ uttalelse til s\u00f8knaden hvor Klagegrunner dispensasjon ble frar\u00e5det. Strandsonen i Fana bydel er under sterkt press, og tiltaket f\u00f8rer til ytterligere nedbygging og privatisering. Tiltaket strider i vesentlig grad med de allmenne hensynene som ligger til grunn for det nasjonale strandsonevernet. Det vises ellers til statsforvalterens brev til kommunen datert 09.06.2022 og 20.06.2022. Behov for ytterligere Det er ikke behov for ytterligere saksbehandling ved en eventuell saksbehandling ved omgj\u00f8ring. eventuell omgj\u00f8ring Anbefalt vedtak Saken oversendes uten innstilling. Med hilsen Plan- og bygningsetaten Vivian Meyer Fungerende avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken gjelder s\u00f8knad om p\u00e5bygg til naust og plassering/oppf\u00f8ring av flytebrygge med landgang. Flytebrygge og landgang m\u00e5ler til sammen 2,5 x 11,5 meter. Tiltakene er allerede etablerte. Det ble utstedt p\u00e5legg om retting og ilegging av tvangsmulkt den 13.04.2023 (v\u00e5rt saksnummer ULOV-2022/21267-6 92/117/0/0 Fanafjellsvegen 393, 2009 Endring av naust). Det er gitt tillatelse til p\u00e5bygg til naust i eget vedtak datert 12.11.2023. Avslag datert 12.11.2023 knytter seg til flytebryggen med landgang. Tiltaket krever dispensasjon fra KPA 2018 \u00a7 3.1 Plankrav, \u00a7 6.1.1 Byggegrense langs sj\u00f8 og \u00a7 32.8 arealform\u00e5l Friluftsomr\u00e5de i sj\u00f8. Det er s\u00f8kt om dispensasjon fra bestemmelsene. Flytebryggen er oppf\u00f8rt en gang mellom 2014-2016. Avslaget ble p\u00e5klaget av Takst & Byggmester Eriksen AS p\u00e5 vegne av tiltakshaver Trond Erling S\u00e6terdal i brev mottatt 03.12.2023. Byr\u00e5den behandlet klagesaken 24.05.2024 og fattet f\u00f8lgende vedtak: 1) Med hjemmel i forvaltningsloven \u00a7 33 andre ledd oppheves Plan- og bygningsetatens vedtak datert 12.11.2023. 2) Med hjemmel i plan- og bygningsloven \u00a7 19-2 andre ledd innvilges dispensasjon fra KPA 2018 \u00a7 3.1 Plankrav og \u00a7 6.1.1 om byggegrense langs sj\u00f8 og \u00a7 32.8 om friluftsomr\u00e5de i sj\u00f8. 3) I medhold av plan- og bygningsloven \u00a7\u00a7 20-1 og 21-4 gis det tillatelse til flytebrygge med landgang, som til sammen m\u00e5ler 2,45 x 11,5 m. 4) Klagen tas til f\u00f8lge. Statsforvalteren i Vestland har 10.06.2024 p\u00e5klaget byr\u00e5dens vedtak, og det er byr\u00e5dens vedtak datert 24.05.2024 som n\u00e5 er gjenstand for klagebehandling. Tiltakshaver Trond Erling S\u00e6terdal har 11.06.2024 kommentert statsforvalterens klage. 1.2. Opplysninger av vesentlig betydning for behandling av klagen Statsforvalteren i Vestland har i uttalelse datert 19.10.2023 blant annet uttalt at: \u00abFlytebryggeanlegget er relativt stort og dominerende i strandsonen. Anlegget endrer derfor betydelig strandsonelandskapet. Anlegget legger beslag p\u00e5 friluftsomr\u00e5de i sj\u00f8 og bidrar til privatisering av strandsonen i naustomr\u00e5det. Vi har merket oss at det s\u00f8kes om ytterligere vindusflate p\u00e5 naustet i denne sammenheng. Det er viktig \u00e5 hindre tiltak i strandsonen som hindrer allmennhetens ferdsels- og oppholdsmuligheter i strandsonen. Landskapet rundt Lysefjorden og strandsonen med n\u00e6re sj\u00f8omr\u00e5de er s\u00e6rlig verdifull for friluftsliv og naturmangfold og under sterkt press for nedbygging og privatisering. Tiltakene som oms\u00f8kt vil ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har stor verdi for friluftsliv, landskap og naturmangfold. Flytebryggeanlegget bidrar til nedbygging og privatisering av strandsonen og vil slik vi vurderer det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren vil frar\u00e5de at det blir gitt dispensasjon for tiltak Saksnummer KLAGE-2024/14119 Side 2 av 4 som oms\u00f8kt p\u00e5 gnr. 92, bnr. 117 Fanafjellsvegen i Fana bydel.\u00bb Bymilj\u00f8etaten har 02.11.2023 uttalt at denne under tvil ikke vil frar\u00e5de at det gis tillatelse til oms\u00f8kt flytebrygge og landgang, og frar\u00e5der ikke at det gis tillatelser til oms\u00f8kte endringer p\u00e5 naustet. Bymilj\u00f8etaten bemerker samtidig at tiltaket m\u00e5 sees i sammenheng med tiltakene p\u00e5 de n\u00e6rliggende eiendommene. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3 og bekrefter at det ikke er mottatt noen merknader. 2. Om klagen og tilsvar til klagen Statsforvalteren har 10.06.2024 p\u00e5klaget byr\u00e5dens vedtak. Statsforvalteren anf\u00f8rer at tiltaket er et relativt st\u00f8rre privat flytebryggeanlegg i strandsonen ved et eksponert nes i Lysefjorden. Anlegget stikker seg ut blant naustene p\u00e5 neset, og f\u00f8rer til nedbygging og privatisering av strandsonen og det n\u00e6re sj\u00f8omr\u00e5det utenfor. Statsforvalteren viser til sin negative uttalelse til s\u00f8knaden 19.10.2023 hvor dispensasjon ble frar\u00e5det. Strandsonen i Fana bydel er under sterkt press, og tiltaket f\u00f8rer til ytterligere nedbygging og privatisering. Tiltaket strider i vesentlig grad med de allmenne hensynene som ligger til grunn for det nasjonale strandsonevernet. Det vises ellers til statsforvalterens brev til Bergen kommune datert 09.06.2022 og 20.06.2022 om klager p\u00e5 strandsonesaker i Bergen. Tiltakshaver Trond Erling S\u00e6terdal har 11.06.2024 kommentert statsforvalterens klage. S\u00e6terdal viser til byggesak BYGG-2023/18173 hvor flytebryggeanlegg som ligger rett i forkant av deres flytebrygge nylig har f\u00e5tt godkjent en utvidelse p\u00e5 6 meter. S\u00e6terdals flytebrygge er 6 meter med en gangbro p\u00e5 5,4 meter, og gangbroen er bygget like bred som flytebryggen, noe det er grunner til. Flytebryggen er veldig stabil som gir trygg tilkomst til sj\u00f8en, og er kun festet i land med to bolter. Det er lodd som henger 5 meter ned i sj\u00f8 for \u00e5 dempe b\u00f8lger, det er ikke gjort forankringer p\u00e5 bunn. Dersom flytebryggen m\u00e5 fjernes eks ved skade eller annet, er det lett \u00e5 l\u00f8sne boltene og frakte den vekk uten noe fors\u00f8pling eller spor av den. S\u00e6terdal opplyser at det ikke er kommet tydelig frem i saken at flytebryggen deles med gbnr 92/62 der de har hver sin side med plass til b\u00e5t. Dette gir en meget god havn og tilgang til bruk av b\u00e5t hele \u00e5ret. Omr\u00e5det rundt er kaianlegg og lite muligheter for tilkomst til sj\u00f8. Flytebryggen bidrar til bedre tilkomst og bademuligheter for allmennheten og derfor er det satt opp b\u00e5de badestige og redningsb\u00f8ye. Det vises til klagen, de to brevene fra statsforvalteren til Bergen kommune i juni 2022 og tilsvaret til klagen i sin helhet. 3. Vurdering av klagen Dispensasjoner Tiltaket krever dispensasjon fra KPA 2018 \u00a7 3.1 Plankrav, \u00a7 6.1.1 Byggegrense langs sj\u00f8 og \u00a7 32.8 arealform\u00e5l Friluftsomr\u00e5de i sj\u00f8. Saksnummer KLAGE-2024/14119 Side 3 av 4 Statsforvalteren anf\u00f8rer at strandsonen i Fana bydel er under sterkt press for nedbygging og privatisering, og tiltaket som er innvilget dispensasjon vil f\u00f8re til ytterligere nedbygging og privatisering. Statsforvalteren finner at tiltakene i vesentlig grad er i strid med de allmenne hensynene som ligger til grunn for det nasjonale strandsonevernet. Statsforvalteren har funnet det n\u00f8dvendig \u00e5 klage p\u00e5 dispensasjonsvedtaket og ber om at vedtaket blir gjort om, slik at det ikke gis dispensasjon. Statsforvalteren viser ellers til sine generelle brev til Bergen kommune datert 09.06.2022 og 20.06.2022. Vi er ikke kjent med noe brev datert 09.06.2022, men legger med forbehold til grunn at det er ment brev datert 11.06.2022. Vi tolker statsforvalterens klage til \u00e5 forst\u00e5 det slik at denne mener at vilk\u00e5rene for dispensasjon ikke er oppfylt. Tiltakshaver har i sitt tilsvar til klagen vist til flytebrygge som ligger i forkant av deres, sak BYGG-2023/18173 91/2/0/0 Norvik, Sagstad-omr\u00e5det, forlengelse av flytebrygge. Vi gj\u00f8r oppmerksom p\u00e5 at flytebryggen p\u00e5 gbnr 91/2 har f\u00e5tt rammetillatelse 08.01.2024 til forlengelse av eksisterende flytebrygge med 7 meter. Dispensasjoner ble innvilget av Utvalg for milj\u00f8 og byutvikling 05.10.2023 (sak 2022/191766). Lengden \u00f8kes fra 18 til 25 meter, og antall b\u00e5tplasser \u00f8kes med 6 plasser. Denne saken gjelder s\u00e5ledes et st\u00f8rre flytebryggeanlegg for mange flere b\u00e5ter enn oms\u00f8kt tiltak p\u00e5 gbnr 92/117. Tiltakene er s\u00e5ledes ikke faktisk sammenlignbare. Vi viser til byr\u00e5dens vedtak datert 24.05.2024 og fagnotat datert 27.02.2024. 4. Konklusjon Saken oversendes uten innstilling. Vedlegg: 1. Situasjonskart 2. Flyfoto 3. Skr\u00e5foto 4. Situasjonsplan 5. Tegninger 6. Tiltakshavers tilsvar til klagen datert 11.06.2024 7. Statsforvalterens klage datert 10.06.2024 8. Statsforvalterens brev til Bergen kommune datert 11.06.2022 og 20.06.2022 9. Byr\u00e5dens vedtak datert 24.05.2024 10. Fagnotat datert 27.02.2024 11. Klage datert 02.12.2023 12. Avslag datert 12.11.2022 13. Tillatelse datert 12.11.2023 14. S\u00f8knad om dispensasjon 15. P\u00e5legg om retting og ilegging av tvangsmulkt datert 13.04.2023 Saksnummer KLAGE-2024/14119 Side 4 av 4 "
}