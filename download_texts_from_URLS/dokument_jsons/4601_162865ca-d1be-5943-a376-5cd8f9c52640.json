{
  "dokument_id": "162865ca-d1be-5943-a376-5cd8f9c52640",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 01.04.2025\n",
  "url": "https://bergen.kommune.no/politikere-utvalg/api/fil/bk360/12361072/Framstilling-Horingssaker-til-forretningsutvalget-01-04-2025-",
  "tekst": " Forretningsutvalget Saksframstilling V\u00e5r referanse: 2025/41575-25 Saksbehandler: Anette Hatlemark Drabl\u00f8s H\u00f8ringssaker til forretningsutvalget 01.04.2025 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - S\u00f8knad om fornyet konsesjon for Bergen sj\u00f8flyhavn Sandviken 2. H\u00f8ring av forslag til endringer i forskrift om fremmede organismer 3. H\u00f8ring av s\u00f8knad om tillatelse til anleggsarbeid i sj\u00f8 - utfylling Garnes kai Bergen kommune for Statkraft 4. H\u00f8ring \u2013 prehospital plan i Helse Bergen 2025-2035 5. H\u00f8ring - forslag til ny forskrift om fastlegeordning i kommunene mv. 6. H\u00f8ring - Veileder for foreldres tilgang til barns digitale innbyggertjenester fra helse- og omsorgstjenesten Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). I alle h\u00f8ringssaker er det viktig \u00e5 involvere medvirkningsr\u00e5dene dersom tema er relevante for disse brukergruppene. 1. H\u00f8ring - S\u00f8knad om fornyet konsesjon for Bergen sj\u00f8flyhavn Sandviken Luftfartstilsynet har sendt p\u00e5 h\u00f8ring s\u00f8knad fra Scandinavian Seaplanes AS om fornyet konsesjon for \u00e5 drive og inneha Bergen sj\u00f8flyplass, Sandviken. Scandinavian Seaplanes AS fikk ved Luftfartstilsynets vedtak 28. april 2023 konsesjon til \u00e5 drive og inneha Bergen sj\u00f8flyplass, Sandviken med 2 \u00e5rs varighet, frem til og med 1. april 2025. Dette var i samsvar med uttalelser fra Bergen kommune hvor det ble tatt forbehold om at sj\u00f8flyplassen ikke vil v\u00e6re i strid med den kommende omr\u00e5dereguleringen og at leiekontrakten for omr\u00e5det ble forlenget tilsvarende konsesjonens varighet. 1 Luftfartstilsynet har mottatt fornyet bruks- og leieavtale mellom Scandinavian Seaplanes AS og Bergen kommune for Bergen sj\u00f8flyhavn Sandviken. Leieforholdet oppgis \u00e5 v\u00e6re i fem \u00e5r fra 1. januar 2024 til 31. desember 2029, med seks m\u00e5neders gjensidig oppsigelsesfrist. Scandinavian Seaplanes AS s\u00f8ker derfor om en fornyet konsesjon med tilsvarende varighet som leieavtalen, dvs til 31. desember 2029. Alle som vil anlegge, drive eller inneha en landingsplass skal som hovedregel inneha konsesjon, jf. lov 11. juni 1993 nr. 101 om luftfart (luftfartsloven) \u00a7 7-5 f\u00f8rste ledd. If\u00f8lge luftfartsloven \u00a7 7-6 skal konsesjon bare gis n\u00e5r det er forenlig med allmenne hensyn og uttalelsene fra vedkommende kommunale og andre myndigheter skal innhentes f\u00f8r konsesjon eventuelt innvilges. Bystyredirekt\u00f8ren vurderer at forslaget har elementer av prinsipiell karakter. Av hensyn til kort h\u00f8ringsfrist anbefales like fullt at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 22.april 2025. 2. H\u00f8ring av forslag til endringer i forskrift om fremmede organismer Milj\u00f8direktoratet sender p\u00e5 oppdrag fra Klima- og milj\u00f8departementet forslag til endringer i forskrift om fremmede organismer p\u00e5 h\u00f8ring. Den overordnede m\u00e5lsetningen med de foresl\u00e5tte endringene i forskriften, er \u00e5 gj\u00f8re den til et bedre verkt\u00f8y for \u00e5 forhindre at fremmede organismer gj\u00f8r skade p\u00e5 naturmangfoldet. Endringene vil forenkle, tydeliggj\u00f8re og oppdatere forskriften slik at den blir mer brukervennlig og dermed enklere \u00e5 etterleve, styrke forskriften som virkemiddel for tidlig innsats mot fremmede organismer, og effektivisere saksbehandlingen under forskriften. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 23. mai 2025. 3. H\u00f8ring av s\u00f8knad om tillatelse til anleggsarbeid i sj\u00f8 - utfylling Garnes kai Bergen kommune for Statkraft Statsforvalteren har sendt p\u00e5 h\u00f8ring s\u00f8knad fra Statnett om tillatelse til anleggsarbeid i sj\u00f8 - utfylling Garnes kai. Statnett har gjennom anleggskonsesjon, etter energiloven, tillatelse til \u00e5 etablere kaihakkanlegg ved Garnes kai for mottak av transformatortransport. Transformatorene skal videre til nye Dalekvam transformatorstasjon som er under bygging, og andre framtidige nye stasjoner (Nore og Evanger). Konsulent WSP s\u00f8ker p\u00e5 vegne av Statnett om l\u00f8yve etter forurensningsloven til utvidelse av eksisterende Garnes kai ved utfylling i sj\u00f8 av ca. 5 000 m3 sprengstein i fraksjon 0/500 over ca. 2 700 m2 sj\u00f8bunn. Det er utf\u00f8rt milj\u00f8geologiske unders\u00f8kelser i sj\u00f8. Det er ikke p\u00e5vist konsentrasjoner av milj\u00f8gifter over Trinn 1-grenseverdien i noen av pr\u00f8vepunktene. Det er utf\u00f8rt ROV 2 unders\u00f8kelse av sj\u00f8bunnen. Det ble ikke observert s\u00e6rlig verdifulle naturtyper, r\u00f8dlistearter eller fremmede arter. Tiltaket er godkjent etter havne- og farvannsloven av Bergen havn i vedtak 12. februar 2025. Statsforvalteren ber om uttale fra kommunen om tiltakene er i samsvar med reguleringsplan og eventuelt andre merknader. Bystyredirekt\u00f8ren viser til Statsforvalteren sin konkrete bestilling og anser p\u00e5 denne bakgrunn at saken ikke er av prinsipiell karakter eller vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 2. mai 2025. 4. H\u00f8ring \u2013 prehospital plan i Helse Bergen 2025-2035 Helse Bergen har sendt p\u00e5 h\u00f8ring prehospital plan i Helse Bergen 2025-2035. Helse Bergen og akuttmedisinsk avdeling har utarbeidet et utkast til en ny prehospital plan som foresl\u00e5r utviklingen av de prehospitale tjenestene i foretaksomr\u00e5det de neste10 \u00e5rene. Planen omhandler blant annet utvikling av akuttmedisinske tjenester, beredskap og organisering. Planen er et viktig strategisk dokument for \u00e5 sikre god samhandling, robuste tjenester og fremtidsrettede l\u00f8sninger. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 9. juni 2025. 5. H\u00f8ring - forslag til ny forskrift om fastlegeordning i kommunene mv. Helse- og omsorgsdepartementet har sendt p\u00e5 h\u00f8ring forslag til ny forskrift om fastlegeordning i kommunene mv. I h\u00f8ringsutkastet foresl\u00e5r departementet blant annet en ny struktur i forskriften i form av en ny kapittelinndeling, \u00e5 heve aldersgrensen fra 75 til 80 \u00e5r, bestemmelse for \u00e5 styrke kommunens mulighet til \u00e5 inng\u00e5 fastlegeavtaler og \u00e5pning for muligheten til digitale tjenester for innbyggere. I tillegg til noen presiseringer og endringer foresl\u00e5r departementet \u00e5 videref\u00f8re det meste av det materielle innholdet fra n\u00e5v\u00e6rende fastlegeforskrift. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir h\u00f8ringssvar p\u00e5 vegne av Bergen kommune. H\u00f8ringsfrist er 18.juni 2025. 6. H\u00f8ring - Veileder for foreldres tilgang til barns digitale innbyggertjenester fra helse- og omsorgstjenesten 3 Helsedirektoratet har sendt p\u00e5 h\u00f8ring veileder for foreldres tilgang til barns digitale innbyggertjenester fra helse- og omsorgstjenesten. Digitale tjenester er en \u00f8nsket m\u00e5te \u00e5 gi informasjon og innsyn og tilrettelegge for medvirkning til helsehjelp p\u00e5. Helsedirektoratet vurderer like vel at det er stor variasjonen i tilbudet av, og hvordan, digitale tjenester for informasjon om og medvirkning i helsehjelpen, og innsyn i barns helseopplysninger gis. I tillegg vurderer Helsedirektoratet at denne variasjonen ogs\u00e5 kan \u00f8ke risikoen for at helsepersonell gj\u00f8r feil. Helsedirektoratet vurderer derfor at det er n\u00f8dvendig at helse- og omsorgstjenesten tilbyr foreldres tilgang til digitale innbyggertjenester p\u00e5 en enhetlig m\u00e5te. M\u00e5lgruppen for veilederen er helsepersonell, ledere, beslutningstakere og andre ansatte i virksomheter som tilbyr eller skal etablere digitale helse- og omsorgstjenester for barn og deres foreldre. Veilederens funksjon, slik den er beskrevet, er prim\u00e6rt en st\u00f8tte og et arbeidsverkt\u00f8y for helsepersonell i ut\u00f8velsen av deres virke. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 13.juni 2025. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - S\u00f8knad om fornyet konsesjon for Bergen sj\u00f8flyhavn Sandviken\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring av forslag til endringer i forskrift om fremmede organismer\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring av s\u00f8knad om tillatelse til anleggsarbeid i sj\u00f8 - utfylling Garnes kai Bergen kommune for Statkraft\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring - prehospital plan i Helse Bergen 2025- 2035\u00bb p\u00e5 vegne av Bergen kommune. 5. Utvalg for helse og sosial innstiller til bystyret som avgir h\u00f8ringssvar til \u00abH\u00f8ring - forslag til ny forskrift om fastlegeordning i kommunene mv.\u00bb p\u00e5 vegne av Bergen kommune. 6. Byr\u00e5det avgir eventuelt h\u00f8ringssvar til \u00abH\u00f8ring - Veileder for foreldres tilgang til barns digitale innbyggertjenester fra helse- og omsorgstjenesten\u00bb p\u00e5 vegne av Bergen kommune. Dato: 24. mars 2025 \u00d8ivind Hauge St\u00f8le - Seksjonssjef Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 4 "
}