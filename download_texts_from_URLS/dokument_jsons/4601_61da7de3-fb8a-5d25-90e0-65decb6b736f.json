{
  "dokument_id": "61da7de3-fb8a-5d25-90e0-65decb6b736f",
  "doc_type": "case_minutes",
  "kommune": 4601,
  "tittel": "Saksprotokoll UFKN, 14052025, Sak 65/25, Innbyggerforslag - Sambruksl\u00f8sning p\u00e5 gamle Fana Brannstasjon",
  "url": "https://bergen.kommune.no/politikere-utvalg/api/fil/bk360/12691052/Innstilling-vedtak-Innbyggerforslag-Sambrukslosning-pa-gamle-Fana-Brannstasjon",
  "tekst": "Innbyggerforslag - Sambruksl\u00f8sning p\u00e5 gamle Fana Brannstasjon Utvalg for finans, kultur og n\u00e6ring behandlet saken i m\u00f8tet 14.05.2025 sak 65/25 og avga f\u00f8lgende innstilling: 1. Bystyret understreker at Paradisomr\u00e5det har hatt og f\u00e5r en befolkningsutvikling som krever en styrket sosial infrastruktur. Sambruksprosjektet p\u00e5 brannstasjonen framstod som en god l\u00f8sning med en kommunal part som dessverre ikke er aktuell lengre. 2. Bystyret ber byr\u00e5det fortsette gjennomgang med alle etater for \u00e5 finne en enhet eller bruk som kan passe inn i en sambruksl\u00f8sning p\u00e5 Fana Brannstasjon, eventuelt \u00e5pne for andre offentlige, private eller ideelle sambrukspartnere. Utvalg for finans, kultur og n\u00e6rings behandling F\u00f8lgende representanter tok ordet: Eivind Haldor Hermansen (H), Rune Bakervik (A), Eira Vilde Martinsen Garrido (SV), Martin Virkesdal Jonsterhaug (FrP), Anne Brit Reigstad (Sp) Forslag fremsatt i utvalget: Eivind Haldor Hermansen (H) fremsatte p\u00e5 vegne av H, FrP, BL og Sp f\u00f8lgende alternative forslag i 2 punkt: 3. Bystyret understreker at Paradisomr\u00e5det har hatt og f\u00e5r en befolkningsutvikling som krever en styrket sosial infrastruktur. Sambruksprosjektet p\u00e5 brannstasjonen framstod som en god l\u00f8sning med en kommunal part som dessverre ikke er aktuell lengre. 4. Bystyret ber byr\u00e5det fortsette gjennomgang med alle etater for \u00e5 finne en enhet eller bruk som kan passe inn i en sambruksl\u00f8sning p\u00e5 Fana Brannstasjon, eventuelt \u00e5pne for andre offentlige, private eller ideelle sambrukspartnere. Rune Bakervik (A) fremsatte p\u00e5 vegne av A f\u00f8lgende alternative forslag: Gamle fana Brannstasjon forblir i kommunens eie, bygget bevares og tilpasses til \u00e5 kunne fungere som nabolagshus for barn, unge, eldre og frivilligheten p\u00e5 Paradis. Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag: Bystyret ber byr\u00e5det legge frem en sak om fremtidig bruk av gamle Fana brannstasjon, med sikte p\u00e5 \u00e5 bruke bygget og omr\u00e5det rundt til et positivt samlingssted. Votering: Alternativt forslag fra H, FrP, BL og Sp, fremsatt av Eivind Haldor Hermansen (H) ble tiltr\u00e5dt med 14 stemmer (H, A, FrP, BL, MDG, V, Sp). Alternativt forslag fra A, fremsatt av Rune Bakervik (A) fikk 5 stemmer (A, SV, MDG). Alternativt forslag fra SV, fremsatt av Eira Vilde Martinsen Garrido (SV) fikk 6 stemmer (A, SV, MDG, V). Innstillingen fikk 0 stemmer Utvalg for finans, kultur og n\u00e6ring behandlet saken i m\u00f8tet 09.04.2025 sak 48/25 og avga f\u00f8lgende innstilling: Saken utsettes for behandling til utvalget har v\u00e6rt p\u00e5 befaring. Byr\u00e5det behandlet saken i m\u00f8tet 27.03.2025 sak 72/25 Byr\u00e5det innstiller til bystyret \u00e5 fatte f\u00f8lgende vedtak: Innbyggerforslaget avvises. Byr\u00e5det behandlet saken i m\u00f8tet 27.03.2025 sak 56/25 Saken utsettes. 2 "
}