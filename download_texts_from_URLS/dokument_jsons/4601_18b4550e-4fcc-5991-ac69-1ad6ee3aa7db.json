{
  "dokument_id": "18b4550e-4fcc-5991-ac69-1ad6ee3aa7db",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 17122024, Sak 497/24, Endring av Bergen kommunes eiendomsskattevedtekter 2025",
  "url": "https://bergen.kommune.no/politikere-utvalg/api/fil/bk360/11739060/Innstilling-vedtak-Endring-av-Bergen-kommunes-eiendomsskattevedtekter-2025",
  "tekst": "Endring av Bergen kommunes eiendomsskattevedtekter 2025 Bergen bystyre behandlet saken i m\u00f8tet 17.12.2024 sak 497/24 og fattet f\u00f8lgende vedtak: 1. Eiendomsskattevedtektenes pkt. 2 om s\u00f8knadsfrist endres til: \u00abS\u00f8knad om fritak for eiendomsskatt m\u00e5 v\u00e6re kommunen i hende senest den 1.mars i skatte\u00e5ret.\u00bb \u00d8vrige punkter i vedtektene forblir uendret. 2. Reviderte vedtekter trer i kraft den dato vedtak fattes, og har virkning fra og med skatte\u00e5ret 2025. Bergen bystyres behandling F\u00f8lgende representanter tok ordet: Mailiss Solheim-\u00c5kerblom (R) Forslag fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag i 2 punkt: 1. Nytt avsnitt settes inn f\u00f8r overskriften \"Ikrafttredelse\": \"Fritak etter eiendomsskatteloven \u00a7 28: Innbyggere kan s\u00f8ke fritak fra eiendomsskatt i tilfeller der det vil v\u00e6re urimelig at denne blir innkrevd. I tr\u00e5d med loven vil kommunen da sette skatten ned eller ettergi den. \u25cf Fritaket gjelder inntekter med en samlet bruttoinntekt under Folketrygdens grunnbel\u00f8p x 3 (372 084 kroner). Som inntekt regnes l\u00f8nn, pensjoner, renteinntekter, aksjegevinster mm. \u25cf Bor det flere enn s\u00f8ker i boligen regnes disse som en del av husstanden og deres brutto inntekt legges sammen med s\u00f8kers brutto inntekt. Dette gjelder ogs\u00e5 hjemmeboende barn over 18 \u00e5r med fast arbeidsinntekt. \u25cf Leieboeres husleie regnes som inntekt for s\u00f8ker. \u25cf Husstander med samlede bankinnskudd over Folketrygdens grunnbel\u00f8p x 1 gis ikke fritak. Dette gjelder kun for personer over 18 \u00e5r med fast arbeidsinntekt. \u25cf S\u00f8ker m\u00e5 selv bo i boligen. \u25cf Det gis ikke fritak fra eiendomsskatt p\u00e5 fritidsboliger og sekund\u00e6rboliger. 2. Eiendomsskattevedtektenes pkt. 2 om fritak etter Eiendomsskatteloven \u00a7 7a f\u00e5r f\u00f8lgende tilf\u00f8ying: \u00abFritak er ogs\u00e5 s\u00e6rlig aktuelt for kommersielle virksomheter dersom de i hovedsak driver med brukthandel eller reparasjon.\u00bb Votering: Innstillingen punkt 1 - 2 ble vedtatt enstemmig. Tilleggsforslag punkt 1 og 2 fra R fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Utvalg for finans, kultur og n\u00e6ring behandlet saken i m\u00f8tet 04.12.2024 sak 194/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 21.11.2024 sak 349/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}