{
  "dokument_id": "0223555c-0e10-52a6-a88d-81acead9b460",
  "doc_type": "case_presentation",
  "kommune": 5501,
  "tittel": "Salg av deler av gnr. 116/1, 116/25, 116/35 og 116/311 til Avinor AS",
  "url": "https://innsyn.tromso.kommune.no/application/getMoteDokument?dokid=2002036364",
  "tekst": "Arkivsaksnr. 19/01887-5 Saksbehandler Marcus F\u00e6ster Saksgang M\u00f8tedato Formannskapet 13.05.2025 Salg av deler av gnr. 116/1, 116/25, 116/35 og 116/311 til Avinor AS Kommunedirekt\u00f8rens innstilling til vedtak: Del av gnr./bnr. 116/1, 116/25, 116/35 og 116/311 selges til Avinor AS. Stig Tore Johnsen Mette Moh\u00e5g Kommunedirekt\u00f8r Direkt\u00f8r Bymilj\u00f8 1 Hva saken gjelder Saken gjelder salg av eiendommene gnr. 116 bnr. 25, gnr. 116 bnr. 311, deler av gnr. 116 bnr. 1 og del av gnr. 116 bnr. 35 (heretter i det vesentlige \u00abEiendommene\u00bb) ved Troms\u00f8 lufthavn til Avinor AS. Saken m\u00e5 ses i sammenheng med tidligere sak for formannskapet om salg av del av gnr. 116 bnr. 1 hvor eiendommen ble solgt til Avinor AS, se formannskapets vedtak av 23. august 2022 i sak 138/22. Saksutredning Eiendommene eies i dag av Troms\u00f8 kommune, og er per gjeldende regulering avsatt til blant annet offentlig gr\u00f8nnstruktur (park) og anlegg for Forsvaret i reguleringsplan 0528 vedtatt 26.02.1992 og avsatt til framtidig lufthavnform\u00e5l i kommuneplanens arealdel (KPA) 0142 vedtatt 29.03.2017. Vedlegg 1: Kart over Eiendommene som omfattes av avtalen Troms\u00f8 kommune har i en lengre periode v\u00e6rt i dialog med Avinor AS om salg av arealet. Avinor oversendte foresp\u00f8rsel om kj\u00f8p av arealet i forbindelse med etablering av ny avisningsplatform. Eksisterende avisningsplatform tilfredsstiller ikke dagens milj\u00f8krav, og Avinor har p\u00e5 denne bakgrunn f\u00e5tt p\u00e5legg om etablering av ny avisningsplatform av Statsforvalteren. Ved etablering av ny avisningsplatform s\u00e5 m\u00e5 Avinor flytte eksisterende bygningsmasser vest for flyplassen. Avinor er derfor avhengige av \u00e5 erverve kommunens areal vest for flyplassen til plassering av den eksisterende bygningsmasse, herunder handlerbygg. Denne saken m\u00e5 ses i sammenheng med \u00f8vrige saker mellom Troms\u00f8 kommune og Avinor p\u00e5 Troms\u00f8 lufthavn, herunder salg av del av gnr. 116 bnr. 1 i 2023 til Avinor. (i) Forhandlinger vedr\u00f8rende pris Troms\u00f8 kommune og Avinor AS har gjennom sommeren hatt god dialog og jobbet konstruktivt med m\u00e5l om enighet hva gjelder pris og \u00f8vrige avtalevilk\u00e5r. Partene hadde tilbake i 2020 og 2021 engasjert hvert sitt takstfirma, hvor Avinor engasjerte OPAK som avga takstrapport 17. april 2020 og Troms\u00f8 kommune engasjerte Troms Takst som avga rapport 15. juni 2021. Begge takstoppdragene hadde som hensikt \u00e5 kartlegge et st\u00f8rre omr\u00e5de enn bare tomten som denne saken gjelder. Grunnet omlegging av Flyplassvegen og andre mer pressende forhold p\u00e5 Troms\u00f8 lufthavn, har man valgt \u00e5 vente med fremlegging av denne saken. Vedlegg 2: Takstrapport OPAK av 17. april 2020 Vedlegg 3: Takstrapport Troms Takst av 15. juni 2021 Takstoppdragene resulterte i to forskjellige skj\u00f8nnsmessige markedsverdier, hvor differansen summerte seg til cirka kr 7 000 000. OPAK la til grunn at arealet hadde en markedsverdi p\u00e5 kr 5 500 105 basert p\u00e5 kr 136 pr. m2, hvorp\u00e5 Troms Takst vurderte eiendommen til kr 12 500 000 basert p\u00e5 kr 310 pr. m2. \u00c5rsaken til at takstoppdragene resulterte i to meget forskjellige markedsverdien har en sammenheng med hvilken beregningsm\u00e5te som takstfirmaene har anvendt, og hvordan man har hensyntatt dagens regulering og potensiale i fremtidig regulering. 2 OPAK legger til grunn for sin takst en gjennomsnittspris for ferdige regulerte- og opparbeidede n\u00e6ringstomer i omr\u00e5det p\u00e5lydende kr 2 200 til 2 400 m2. For r\u00e5tomt foretar OPAK et fratrekk p\u00e5lydende +/- 300 til 400 kr pr. m2 i regulerings- og opparbeidelseskostnader. Som utgangspunkt mener OPAK at n\u00e6ringseiendommene ved Troms\u00f8 lufthavn har en skj\u00f8nnsmessig pris p\u00e5 mellom kr 1 000 til 1 500 pr. m2. For de deler av Eiendommen som er avsatt til friomr\u00e5de, forsvarsform\u00e5l og vegform\u00e5l har OPAK sett hen til at deler av Eiendommen er avsatt til, og at det er p\u00e5regnelig at denne reguleringen best\u00e5r dersom man tenker dagens KPA bort. For de deler av Eiendommen dette gjelder har OPAK verdsatt arealene til kr 5 pr. m2. Troms Takst p\u00e5 sin side til grunn en markedsverdi p\u00e5 kr 12 500 000 for samme areal, med en kvadratmeterpris p\u00e5 kr 310. Troms Takst har p\u00e5 lik linje med OPAK sett hen til tilsvarende n\u00e6ringsarealer i omr\u00e5det og at det vil p\u00e5l\u00f8pe en viss kostnad i forbindelse med opparbeiding og regulering. \u00c5rsaken til de to ulike takstkonklusjonene har trolig en sammenheng med hvilken beregningsmodell Troms Takst har benyttet. Troms Takst erkjenner i sin vurdering at en utbygging av arealene, selv hvor man kun legger til grunn TU 30%, s\u00e5 vil opparbeidelseskostnadene overstige p\u00e5regnelig inntektsniv\u00e5. Troms Takst velger derfor \u00e5 bruke en beregningsmodell hvor man ser hen til kjente festekontrakter p\u00e5 Troms\u00f8 lufthavn, og gir dette overf\u00f8ringsverdi til Eindommen. Troms Takst vurderer at 10 000 m2 kan v\u00e6re mulig \u00e5 benytte til \u00e5 bortfeste til n\u00e6ring, og dermed en skj\u00f8nnsmessig inntekt p\u00e5 kr 500 000 til 750 000 pr. \u00e5r. Ved fratrekk av eierkostnader og med en avkastningsrente p\u00e5 4 %, s\u00e5 blir verdien p\u00e5 eiendommen kr 12 500 000, med en kvadratmeterpris p\u00e5 kr 310. Begge takstene har v\u00e6rt vurdert og diskutert av partene, hvor Avinor p\u00e5 sin side hevder at beregningen som Troms Takst har benyttet legger til grunn et tallmateriale som ikke er sannsynlig \u00e5 oppn\u00e5. Avinor viser til at det ikke vil v\u00e6re sannsynlig \u00e5 det inntektsgrunnlaget som Troms Takst legger til grunn. Etter Avinors vurdering s\u00e5 gir OPAKs rapport uttrykk for markedsverdien. Etter Troms\u00f8 kommunes oppfatning er arealets markedsverdi n\u00e6rmere Troms Takst vurdering enn OPAKs. Dette underst\u00f8ttes ved at OPAK, etter v\u00e5r oppfatning, ikke har tatt tilstrekkelig hensyn til arealets p\u00e5regnelige utnyttelse. Imidlertid ser Troms\u00f8 kommune de innvendinger Avinor har med hensyn til Troms Taksts beregningsmodell hvor man ser hen til festekontrakter p\u00e5 flyplassen. Troms Taksts beregningsmodell forutsetter en del forhold, som det er knytter risiko til. Troms\u00f8 kommune og Avinor gikk s\u00e5 inn i forhandlinger hvor partenes synspunkter med hensyn til takst og \u00f8vrige forhold ble diskutert. Resultatet av forhandlingene ble en enighet om at salgsverdien for arealet p\u00e5 om lag 4 350 m2 var kr 6 194 389, og utgj\u00f8r dermed cirka kr 227 pr. m2. Hvor Avinor p\u00e5tok seg \u00e5 dekke alle n\u00f8dvendige omkostninger i forbindelse med overdragelsen. Videre var kontraktsvilk\u00e5rene en viktig \u00e5rsak til enigheten, som etter v\u00e5rt syn gir en mer balansert avtale. 3 (ii) Kj\u00f8pekontrakten \u2013 vilk\u00e5r og lignende Avtalen om kj\u00f8p av fast eiendom for Eiendommene er en standardisert kontrakt, med lokale tilpasninger, som Troms\u00f8 kommune v/Seksjon for eiendom benytter i salg av arealer i denne st\u00f8rrelsesorden. Vedlegg 3: Avtale om kj\u00f8p av fast eiendom for del av gnr. 116 bnr. 1, gnr. 116 bnr. 311, gnr. 116 bnr. 25 og gnr. 116 bnr. 35 If\u00f8lge kontraktens pkt. VII gis Avinor rett til \u00e5 tiltre eiendommen, s\u00e5 fremt avtalens vilk\u00e5r er akseptert av Avinor og avtalen er signert av dem; signatur fra Avinor AS foreligger. I kj\u00f8pekontraktens pkt. VIII er det inntatt en klausul som regulerer eventuelle endringer i arealform\u00e5l p\u00e5 eiendommene, det v\u00e6re seg enten fullstendig reguleringsendring eller dispensasjoner p\u00e5 gjeldende regulering, fra lufthavn- og friluftsform\u00e5l til bolig- og n\u00e6ringsform\u00e5l. Denne klausulen er inntatt for \u00e5 unng\u00e5 at Avinor innen en periode p\u00e5 20 \u00e5r fra overtagelsesdato, omregulerer Eiendommen, og dermed sikrer grunnlaget for kj\u00f8pesummen. Dersom slik endring likevel finner sted, s\u00e5 skal Avinor betale Troms\u00f8 kommune et tillegg som tilsvarer 75% av differansen mellom dagens verdi, indeksregulert 100 % av KPI frem til tidspunktet for omregulering, og verdien av eiendommen etter omregulering. Verdien etter omregulering fastsettes av takstmann oppnevnt av partene i fellesskap. Etter kontraktens pkt. X har Troms\u00f8 kommune inntatt et generelt forbehold om administrativ og/eller politisk godkjennelse av avtalen. For det tilfeller hvor man ikke oppn\u00e5r politisk godkjennelse av salgssummen, s\u00e5 er det inntatt en klausul om at vederlaget skal avgj\u00f8res ved skj\u00f8nn fastsatt av retten (avtaleskj\u00f8nn). Det er Avinor AS som skal dekke skj\u00f8nnskostnadene og Troms\u00f8 kommunes utgifter til eksempelvis advokat, se pkt. X annet ledd. Konklusjon Kommunedirekt\u00f8ren anbefaler at del av gnr./bnr. 116/1, 116/25, 116/35 og 116/311 selges til Avinor AS. Vedtakskompetanse Formannskapet Vedlegg Vedlegg 1: Kart over Eiendommene som omfattes av avtalen Vedlegg 2: Takstrapport OPAK av 17. april 2020 Vedlegg 3: Takstrapport Troms Takst av 15. juni 2021 Vedlegg 3: Avtale om kj\u00f8p av fast eiendom for del av gnr. 116 bnr. 1, gnr. 116 bnr. 311, gnr. 116 bnr. 25 og gnr. 116 bnr. 35 Vedlegg 1 - Kart over Eiendommene som omfattes av avtalen Vedlegg 2 - Takstrapport OPAK av 17. april 2020 4 Vedlegg 3 - Takstrapport Troms Takst av 15. juni 2021 Vedlegg 4 - Avtale om kj\u00f8p av fast eiendom for del av gnr. 116 bnr. 1, gnr. 116 bnr. 311, gnr. 116 bnr. 25 og gnr. 116 bnr. 35 5 "
}