{
  "dokument_id": "1a85f791-712a-58b9-aa4f-7f410f447cbc",
  "doc_type": "case_attachment",
  "kommune": 4601,
  "tittel": "Klage datert 20.03.2024",
  "url": "https://bergen.kommune.no/politikere-utvalg/api/fil/bk360/10418562/Klage-datert-20-03-2024",
  "tekst": "From: \"Sigurd Hoelsbrekken\" <sigurd@hoelsbrekken.no> Sent: Wed, 20 Mar 2024 16:43:29 +0100 To: \"Postmottak planogbygg\" <postmottak.planogbygg@bergen.kommune.no> Cc: \"Thomas Myran\" <Thomas.Myran@protectorforsikring.no> Subject: Klage p\u00e5 vedtak BYGG-2023/17543-5 Attachments: Klage.pdf, G-01 Rev 24-kopi 2.pdf Categories: Bl\u00e5 kategori Vedlagt f\u00f8lger klage p\u00e5 kommunens vedtak i sak BYGG-2023/17543-5 Hordagaten 36 Sigurd Hoelsbrekken +47 97 19 00 78 ____________________________________________________________________________________________________________________________________________________________________________________________________________________________________________________ KLAGE P\u00c5 KOMMUNENS VEDTAK OM AVSLAG P\u00c5 S\u00d8KNAD OM DISPENSASJON ____________________________________________________________________________________________________________________________________________________________________________________________________________________________________________________ 1 REDEGJ\u00d8RELSE FOR ENDRET S\u00d8KNAD SAMT KLAGE P\u00c5 AVSLAG OM DISPENSASJON. Vi viser til avslag p\u00e5 s\u00f8knad om etablering/oppdeling av boenhet i Hordagaten 36 gnr 159 bnr 725. Kommunens vedtak p\u00e5klages hva ang\u00e5r s\u00f8knad om dispensasjon fra bestemmelse i kommuneplanens arealdel 2018-2030 \u00a7 14 Uteoppholdsareal, punkt 14.3.4. Tiltaket omprosjekteres. Det installeres slokkeanlegg (sprinkler) og brannalarm som dekker loftplanet og trapperom. I kommunenes vedtak om avslag p\u00e5 s\u00f8knad heter det at s\u00f8knaden gjelder endring fra tilleggsdel til hoveddel for ny boenhet med areal 35 m2. Loftplanet er tidligere godkjent bruksendret fra tilleggsdel til boligform\u00e5l og kan lovlig benyttes til boligform\u00e5l uten ny s\u00f8knad om bruksendring, jamf\u00f8r vedtak og godkjente plantegninger fra byggesakene i 1939 og 1997. Arealene som tidligere er godkjent benyttet til boligform\u00e5l p\u00e5 loftplanet er fysisk skilt fra de \u00f8vrige boenhetene (boenhetene i underliggende plan), har egen inngang fra felles trapperom utf\u00f8rt som egen branncelle og har alle hovedfunksjoner. Arealer som er bruksendret til boligform\u00e5l blir etter dette \u00e5 anse som en selvstendig boenhet, jamf\u00f8r SAK 10 \u00a7 2-2 vedr\u00f8rende definisjon av boenhet. S\u00f8knad om rammetillatelse ble sendt Bergen kommune 01.08.2023. S\u00f8knaden gjaldt formalisering av kommunens tidligere vedtak om bruksendring av loftplanet til boligform\u00e5l benyttet som \u00e9n selvstendig boenhet. Arealene som er bruksendret og godkjent til boligform\u00e5l p\u00e5 loftplanet kan v\u00e6re del av underliggende boenhet. Dette begrunnes med at arealene som er godkjent til oppholdsrom/ boligform\u00e5l ikke ligger innenfor omsluttende vegger av underliggende boenhet. Skal boligarealet p\u00e5 loftplanet kunne anses som del av underliggende boenhet m\u00e5 det etableres intern forbindelse (intern trapp) mellom 2. etasje og loftplanet, eventuelt m\u00e5 felles trapp bygges om slik at den bare betjener boenheten som omfatter 2. etasje og loftplanet, se prinsippskisser under. 1 Figur 1. Loft som selvstendig boenhet som oms\u00f8kt, loft og felles trapperom sprinkles Figur 2. Loft som del av underliggende boenhet, n\u00f8dvendig ombygging alternativ a Kommunens vedtak inneb\u00e6rer at loftplanet m\u00e5 v\u00e6re del av underliggende boenhet, se prinsippl\u00f8sning figur 2 over. Ettersom kommunen ikke synes \u00e5 ville opprettholde tidligere vedtak om utgang/ r\u00f8mning via luke i vertikalt brannskille, m\u00e5 det som konsekvens av dette etableres intern trapp mellom 2. etasje og loft, jamf\u00f8r TEK 17 \u00a7 11- 13 andre ledd. 2 N\u00f8dvendigheten av intern trapp er ogs\u00e5 en f\u00f8lge av TEK 17 \u00a7 12-1 og Pbl \u00a7 29-5 andre ledd. Plan- og bygningsloven \u00a7 29-5 annet ledd lyder som f\u00f8lger: \"Bygning med oppholdsrom for mennesker skal prosjekteres og utf\u00f8res slik at krav til forsvarlig energibruk, planl\u00f8sning og innemilj\u00f8, herunder utsyn, lysforhold, isolasjon, oppvarming, ventilasjon og brannsikring mv., blir oppfylt.\" Krav om forsvarlig planl\u00f8sning i \u00a7 29-5 er viktig b\u00e5de for \u00e5 ivareta personsikkerheten og hensynet til brukbarhet. Byggteknisk forskrift \u00a7 12- 5 har n\u00e6rmere bestemmelser til forsvarlig planl\u00f8sning. TEK 17 \u00a7 12-1 f\u00f8rste ledd fastsl\u00e5r at \"byggverk skal ha planl\u00f8sning tilpasset byggverkets funksjon\". I veiledningen til byggteknisk forskrift er det uttalt at planl\u00f8sningen har stor betydning for byggverkets funksjonalitet, brukbarhet, innemilj\u00f8, mulighet for vedlikehold og renhold mv. Planl\u00f8sning og st\u00f8rrelse p\u00e5 byggverk m\u00e5 vurderes i forhold til planlagt bruk, god mulighet for orientering En l\u00f8sning der person som oppholder seg i en del av boenheten m\u00e5 g\u00e5 ut i felles trapperom og \u00e9n etasje opp for \u00e5 komme til en annen del av boenheten er ikke i samsvar med overordnede krav til forsvarlig planl\u00f8sning, funksjonalitet og brukbarhet fastsatt i plan- og bygningsloven \u00a7 29-5 og TEK 17 \u00a7 12-5. Planl\u00f8sning uten intern forbindelse mellom 2. etasje og loftplanet er i strid med b\u00e5de pbl \u00a7 \u00a7 29-5 og TEK 17 \u00a7 12-5. Jeg kan etter dette ikke se at kommunens vedtak om avslag er basert p\u00e5 en faglig og saklig begrunnelse. Jeg kan heller ikke se at kommunen har gitt en saklig begrunnelse for \u00e5 omgj\u00f8re tidligere vedtak om r\u00f8mning via luke i brannskille (luke i murt/st\u00f8pt vegg), jeg viser i denne sammenheng til forvaltningsloven \u00a7\u00a7 35 og 36. 2 HVA ENDRET S\u00d8KNAD GJELDER Selv om vi mener kommunen ikke har fulgt god praksis med hensyn til sin begrunnelsesplikt i byggesaken, har vi valgt \u00e5 omprosjektere tiltaket i stedet for \u00e5 p\u00e5klage kommunens vedtak om avslag. Begrunnelsesplikten er en viktig rettssikkerhetsmekanisme som gj\u00f8r det mulig \u00e5 forst\u00e5 begrunnelsen for kommunens avslag. I denne saken fremst\u00e5r kommunens vedtak som d\u00e5rlig faglig begrunnet. Begrunnelsen synes \u00e5 v\u00e6re gjengivelse av en rekke utdrag fra teknisk forskrift uten en konkret vurdering. I henhold til kommunens vedtak kan rommene p\u00e5 loftplanet leies ut Det som ogs\u00e5 fremst\u00e5r som en urimelig konsekvens av kommunens vedtak er at loftet kan leies ut til en annen bruker (annet rettssubjekt) med dagens planl\u00f8sning (utgang til felles trapperom samt luke tilrettelagt for r\u00f8mning). Utgj\u00f8r derimot rommene p\u00e5 loftplanet en egen seksjon, stiller kommunen andre krav til personsikkerheten. Teknisk forskrift trekker opp grensen for det minimum av ytelser et byggverk m\u00e5 ha for \u00e5 kunne oppf\u00f8res lovlig. Ytelsene er prim\u00e6rt bestemt av hva bygningens bruk og ikke av hvem som benytter bygningen som kan v\u00e6re eier, leier eller annet rettssubjekt. For \u00e5 unng\u00e5 ytterliggere tap av tid har vi valgt \u00e5 omprosjektere loftplanet. Det forutsettes installert automatisk slokkeanlegg (sprinkleranlegg) som dekker loftplanet og 3 trapperommet som utgj\u00f8r r\u00f8mningsvei fra samtlige boenheter. Dette vil inneb\u00e6re en vesentlig oppgradering av sikkerheten for alle boenhetene. I tillegg forutsettes det installert brannalarmanlegg som dekker loftplanet pluss r\u00f8mningsvei. Figur 3. Hva endret s\u00f8knad gjelder Areal som dekkes av sprinkleranlegg og brannalarmanlegg 3 KLAGE P\u00c5 AVSLAG OM DISPENSASJON Vi viser til tidligere s\u00f8knad om dispensasjon fra krav om uteoppholdsareal, og v\u00e5r redegj\u00f8relse som fremkommer av vedlegg B-03. Kommunen har fatte slikt vedtak: \u00abS\u00f8knad om dispensasjon fra kommuneplanens arealdel 2018-2030 \u00a7 14 Uteoppholdsareal, punkt 14.3.4 om etablering av minimum 75 m2 uteoppholdsareal pr. boenhet avsl\u00e5s, jf. plan- og bygningsloven \u00a7 19-2\u00bb Jeg kan ikke se at kommunen har foretatt en kvalifisert vurdering av s\u00f8knaden om dispensasjon . I begrunnelsen for avslaget gjengis utdrag fra plan- og bygningsloven og teknisk forskrift uten at det i interesseavveiningen er foretatt en vurdering av forhold som taler for slik dispensasjon. I en interesseavveining av fordeler og ulemper ved \u00e5 gi dispensasjon burde f\u00f8lgende forhold v\u00e6rt del av vurderingen: \u2022 loftplanet er tidligere godkjent til boligform\u00e5l og utgj\u00f8r naturlig en selvstendig boenhet i forhold til SAK 10 \u00a7 2-2 \u2022 oms\u00f8kt boenhet er liten, 35 m2 BRA, og utgj\u00f8r liten belastning p\u00e5 omr\u00e5det \u2022 stort behov for mindre leiligheter (boenheter) 4 \u2022 sm\u00e5 leiligheter, beregnet for enslige, har ikke samme behovet for uteoppholdsareal som barnefamilier \u2022 skal loftplanet benyttes som del av underliggende boenhet m\u00e5 det etableres intern forbindelse mellom loftplanet og underliggende plan. \u2022 tekniske krav er gitt i teknisk forskrift. Krav til uteoppholdsareal f\u00f8lger av \u00a7 8-3. I henhold til Pbl \u00a7 31-4 har kommunens adgang til \u00e5 gi helt eller delvis unntak fra tekniske krav, ogs\u00e5 tekniske krav gitt som bestemmelser til plan. Terskelen for unntak etter \u00a7 31-4 er lav i forhold til terskelen for dispensasjon etter \u00a7 19-2. Departementet begrunner unntaksbestemmelsen med \u00f8nske om aktiv bruk og gjenbruk av bygningsmassen, og dermed hindre at byggverk forfaller. Det presiseres i forarbeidene til plan- og bygningsloven at bestemmelsen i \u00a7 31-4 legger opp til at kommunen f\u00e5r mulighet til \u00e5 gi unntak fra planbestemmelser av teknisk karakter. Selv om det er s\u00f8kt om dispensasjon b\u00f8r kommunen i interesseavveiningen se hen til Pbl \u00a7 31-4. \u2022 installering av sprinkleranlegg og brannalarm vil ha vesentlig betydning for personsikkerheten samt \u00e5 reparere kommunens tidligere vedtak om r\u00f8mningsluke. N\u00e5r forholdene som beskrevet i kulepunktene foran vektes i en interesseavveiing vil det v\u00e6re en klar overvekt av forhold som taler for at dispensasjon/unntak gis. Lillehammer 20.03.2024 Siv.ing Sigurd N\u00f8rsteb\u00f8 Hoelsbrekken Arkivnr.: 617/23 Hordagaten 36. Gnr. 159 bnr. 725 snr. 4 Bergen 5 Kommunens saksnr. Vedlegg Side Versjonsnr. G 01 1 av 1 02 Nullstill Gjennomf\u00f8ringsplan Ansvarlig s\u00f8ker Organisasjonsnummer Tiltaksklasse Dato. Signatur, ansv. s\u00f8ker Siv. ing Sigurd N\u00f8rsteb\u00f8 Hoelsbrekken 979980809 20.03.2024 Eiendom/ Gnr. Bnr. Festenr. Seksj.nr. Bygn.nr. Kommune Adresse Postnr. Poststed byggested 159 725 Bergen Hordagaten 36 505 Bergen Kryss for planlagt samsvarserkl\u00e6ring / kontrollerkl\u00e6ring Beskrivelse av funksjon, ansvarsomr\u00e5de, tiltaksklasse erstattes med dato n\u00e5r denne foreligger Sett kryss n\u00e5r S\u00f8knad om arbeidet innen Foretakets navn og org.nr. S\u00f8knad om ansvarsomr\u00e5det Funksjon Beskrivelse av ansvarsomr\u00e5det Tiltaks- S\u00f8knad om igangsettings- S\u00f8knad om midlertidig er avsluttet (PRO, UTF, KONTROLL) hentet fra erkl\u00e6ring om ansvarsrett klasse rammetillatelse tillatelse/ett- ferdigattest brukstillatelse trinns\u00f8knad (1) (2) (3) (4) (5) (6) (7) (8) (9) PRO Bygningsteknisk prosjektering 1 Avklares senere x PRO Brannkonsept 2 Siv.ing Sigurd N. Hoelsbrekken 01.08.2023 PRO Brannalarmanlegg 1 Avklares senere x PRO VVS 1 Avklares senere x PRO Slokkeanlegg 1 Avklares senere x UTF T\u00f8mrerarbeid 1 Avklares senere x UTF VVS 1 Avklares senere x UTF Brannalarmanlegg 1 Avklares senere x UTF Slokkeanlegg 1 Avklares senere x KPR Brannkonsept 2 Firesafe Bergen 09.10.2023 Blankett 5185 Bokm\u00e5l \u00a9 Utgitt av Direktoratet for byggkvalitet 01.10.2020 From: \"Throndsen, Lill Unnvik\" Sent: Fri, 22 Mar 2024 14:46:57 +0100 To: \"Sigurd Hoelsbrekken\" <sigurd@hoelsbrekken.no> Cc: \"Postmottak planogbygg\" <postmottak.planogbygg@bergen.kommune.no> Subject: SV: KLAGE-2024/12046 Categories: Bl\u00e5 kategori Hei igjen, Om dere \u00f8nsker \u00e5 ha parallell behandling m\u00e5 dere sende inn ny s\u00f8knad med dispensasjon fra KPA plankrav. Med vennlig hilsen Lill Unnvik Throndsen Saksbehandler, Plan- og bygningsetaten Bergen kommune Postboks 7700 | 5020 Bergen Telefon 408 02 886 Viktig melding fra byggesaksavdelingen i Plan- og bygningsetaten vedr\u00f8rende digitalisering av bygge- og deles\u00f8knader etter 1. mars 2024: https://www.bergen.kommune.no/hvaskjer/bymiljo/na-digitaliseres-soknader-om-tillatelse-for-profesjonelle- aktorer/ Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. www.bergen.kommune.no Facebook | Twitter Fra: Sigurd Hoelsbrekken <sigurd@hoelsbrekken.no> Sendt: fredag 22. mars 2024 13:35 Til: Throndsen, Lill Unnvik <Lill.Throndsen@bergen.kommune.no> Emne: Re: KLAGE-2024/12046 Hei Lill Vi har ment at begge deler ved vedtaket om avslag m\u00e5 behandles. Vi m\u00e5 bare beklage dersom dette ikke var tilstrekkelig klart i v\u00e5r redegj\u00f8relse. Gi tilbakemelding om dere mangler noe som grunnlag for \u00e5 ferdigbehandle saken, se tidligere oversenvdt dokumentasjon bedr\u00f8vende dispensasjoner/unntak. Sendt fra min iPhone 22. mar. 2024 kl. 13:06 skrev Throndsen, Lill Unnvik <Lill.Throndsen@bergen.kommune.no>: Hei, Viser til mottatt klage p\u00e5 kommunens vedtak. Hva \u00f8nsker dere at vi skal behandle? 1. Kun klage 2. Kun revisjon 3. Begge deler Revisjon m\u00e5 behandles i ny sak da tiltaket krever ny s\u00f8knad om dispensasjon (fra KPA plankrav) Det m\u00e5 sendes inn komplett s\u00f8knad. Revidert s\u00f8knad er gebyrbelagt. Ber om snarlig tilbakemelding. Med vennlig hilsen Lill Unnvik Throndsen Saksbehandler, Plan- og bygningsetaten Bergen kommune Postboks 7700 | 5020 Bergen Telefon 408 02 886 Viktig melding fra byggesaksavdelingen i Plan- og bygningsetaten vedr\u00f8rende digitalisering av bygge- og deles\u00f8knader etter 1. mars 2024: https://www.bergen.kommune.no/hvaskjer/bymiljo/na-digitaliseres-soknader-om-tillatelse-for- profesjonelle-aktorer/ Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. www.bergen.kommune.no Facebook | Twitter "
}