{
  "dokument_id": "ac889b17-024b-5d5b-b360-38d8eea8364e",
  "doc_type": "case_attachment",
  "kommune": 4601,
  "tittel": "Forslag til forskrift om omr\u00e5de for obligatorisk oppl\u00e6ring i bruk av beltemotorsykkel (sn\u00f8skuter",
  "url": "https://bergen.kommune.no/politikere-utvalg/api/fil/bk360/11226409/Forslag-til-forskrift-om-omrade-for-obligatorisk-opplaering-i-bruk-av-beltemotorsykkel-snoskuter",
  "tekst": "Forslag til forskrift om omr\u00e5de for obligatorisk oppl\u00e6ring i bruk av beltemotorsykkel (sn\u00f8skuter) ved Robj\u00f8rgane i Stryn kommune, Vestland fylke Heimel: Fastsett av Statsforvaltaren i Vestland xx med heimel i lov 10. juni 1977 nr. 82 om motorferdsel i utmark og vassdrag \u00a7 4a og forskrift 15. mai 1988 nr. 356 for bruk av motork\u00f8yret\u00f8y i utmark og p\u00e5 islagte vassdrag \u00a7 3 f\u00f8rste ledd bokstav h. \u00a7 1. Virkeomr\u00e5de Denne forskrifta fastset omr\u00e5de i Vestland fylke for obligatorisk oppl\u00e6ring i f\u00f8rarkort klasse S, for bruk av beltemotorsykkel (sn\u00f8skuter). Den obligatoriske oppl\u00e6ringa i f\u00f8rarkort klasse S skal skje i samsvar med kapittel 14 i forskrift 1. oktober 2004 nr. 1339 om trafikkoppl\u00e6ring og f\u00f8rarpr\u00f8ve m.m. F\u00f8rarkort i klasse S er definert i \u00a7 3-17 i forskrift 19. januar 2004 nr. 298 om f\u00f8rarkort m.m. \u00a7 2. Omr\u00e5de for obligatorisk oppl\u00e6ring Eit omr\u00e5de ved Robj\u00f8rgane i Stryn kommune er sett av til oppl\u00e6ring i f\u00f8rarkort klasse S for trinn 2, 3 og 4 i bruk av beltemotorsykkel (sn\u00f8skuter). Avgrensing av \u00f8vingsomr\u00e5det g\u00e5r fram av vedlagde kart. Omr\u00e5det er p\u00e5 om lag 1200 dekar. Vedlagde kart er ein del av denne forskrifta. \u00a7 3. Avgrensing som gjeld for omr\u00e5det for \u00f8vingsk\u00f8yring Omr\u00e5det kan nyttast til \u00f8vingsk\u00f8yring etter reglane for oppl\u00e6ring til f\u00f8rarkort klasse S under kontroll av godkjent oppl\u00e6ringsinstitusjon. Oppl\u00e6ringa kan skje i tidsperioden 15. november til 25. april, med unntak for perioden fr\u00e5 og med 24. desember til og med 1. januar og fredag f\u00f8r palmehelg til og med 2. p\u00e5skedag. Omr\u00e5det kan nyttast alle verkedagar i gyldig periode. Helgebruk er tillate utanom eventuelle helger som grunneigarane f\u00f8r sesongen har bestemt skal vere utan k\u00f8yring. \u00a7 4. Forbod Praktisk oppl\u00e6ring i f\u00f8rarkort klasse S for bruk av beltemotorsykkel (sn\u00f8skuter) i utmark er forbode i Vestland fylke utanfor det avsette omr\u00e5det ved Robj\u00f8rgane i Stryn kommune og i Holbygda i Voss herad. Forbodet gjeld ikkje i omr\u00e5de avsett til spesialomr\u00e5de for motorsport, motocross o.l. i reguleringsplan, og der dei utfyllande f\u00f8resegnene til planen opnar for k\u00f8yring med beltemotorsykkel (sn\u00f8skuter) i Vestland. For slike omr\u00e5de kan \u00f8vingsk\u00f8yring i trinn 2 og delar av trinn 3 gjennomf\u00f8rast. \u00a7 5. Iverksetjing Denne forskrifta trer i kraft straks. Kartvedlegg "
}