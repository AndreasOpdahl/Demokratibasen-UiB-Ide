{
  "dokument_id": "06642831-e0af-5559-884a-d171082dacac",
  "doc_type": "case_attachment",
  "kommune": 4601,
  "tittel": "H\u00f8ringsbrev",
  "url": "https://bergen.kommune.no/politikere-utvalg/api/fil/bk360/9337838/Horingsbrev",
  "tekst": "Etter liste Deres ref V\u00e5r ref Dato 23/4171- 6. november 2023 H\u00f8ring av forslag til endringer i pasientbetalingsforskriften, skatteloven og skattelovforskriften vedr\u00f8rende helseforetaks tilbud om NIPT Helse- og omsorgsdepartementet og Finansdepartementet sender med dette p\u00e5 h\u00f8ring forslag om \u00e5 innf\u00f8re rett for helseforetak til \u00e5 kreve full pasientbetaling for non-invasiv prenatal test (NIPT), fra gravide som er under 35 \u00e5r ved termin og ikke har andre indikasjoner for fosterdiagnostikk. NIPT er analyse av blodpr\u00f8ve fra gravide for \u00e5 unders\u00f8ke sannsynligheten for kromosomavvik hos fosteret. Videre foresl\u00e5s det \u00e5 innf\u00f8re skatteplikt p\u00e5 helseforetakenes inntekt fra tilbud om NIPT til denne gruppen. Form\u00e5let er \u00e5 bidra til lik tilgang til NIPT i hele landet og bidra til \u00e5 forhindre at kvalifisert helsepersonell slutter i offentlige sykehus for \u00e5 starte i arbeid hos private helsetjenesteakt\u00f8rer som tilbyr samme tjeneste. Skatteplikten innf\u00f8res for \u00e5 fjerne den \u00f8konomiske fordelen helseforetakene ellers ville f\u00e5tt ved tilbud om NIPT uten skattlegging. H\u00f8ringsfristen er tirsdag 30. januar 2024. Vi ber om at h\u00f8ringssvar leveres digitalt p\u00e5 regjeringen.no under \u00abSend inn h\u00f8ringssvar\u00bb. Her kan man registrere seg, forel\u00f8pig lagre et h\u00f8ringssvar og laste opp vedlegg. H\u00f8ringer er \u00e5pne, og alle kan sende svar til oss. Det er ogs\u00e5 anlednig til \u00e5 sende h\u00f8ringssvar uten \u00e5 registrere seg. Vi gj\u00f8r oppmerksom p\u00e5 at h\u00f8ringssvar er offentlige etter offentleglova, og vil bli publisert sammen med andre h\u00f8ringssvar. Vi ber mottakerne av dette brevet vurdere om h\u00f8ringsnotatet ogs\u00e5 b\u00f8r sendes til etater, medlemmer osv. som ikke st\u00e5r p\u00e5 listen. Med hilsen Geir Helgeland (e.f.) avdelingsdirekt\u00f8r Vegard Pettersen spesialr\u00e5dgiver Dokumentet er elektronisk signert og har derfor ikke h\u00e5ndskrevne signaturer Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Helserettsavdelingen Vegard Pettersen 0030 Oslo Org.nr. 22 24 85 07 postmottak@hod.dep.no www.hod.dep.no 983 887 406 "
}