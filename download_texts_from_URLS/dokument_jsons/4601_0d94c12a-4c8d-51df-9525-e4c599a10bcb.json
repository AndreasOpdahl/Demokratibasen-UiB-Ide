{
  "dokument_id": "0d94c12a-4c8d-51df-9525-e4c599a10bcb",
  "doc_type": "case_minutes",
  "kommune": 4601,
  "tittel": "Saksprotokoll UBSI, 08042025, Sak 27/25, Rapport om barn og unges fritidsdeltagelse i Bergen og Vestland i lys av kj\u00f8nn",
  "url": "https://bergen.kommune.no/politikere-utvalg/api/fil/bk360/12489357/Innstilling-vedtak-Rapport-om-barn-og-unges-fritidsdeltagelse-i-Bergen-og-Vestland-i-lys-av-kjonn",
  "tekst": "Rapport om barn og unges fritidsdeltagelse i Bergen og Vestland i lys av kj\u00f8nn Utvalg for barnehage, skole og idrett behandlet saken i m\u00f8tet 08.04.2025 sak 27/25 og avga f\u00f8lgende innstilling: Bystyret tar rapport om barn og unges deltagelse i lys av kj\u00f8nn til orientering. Kunnskapen skal legges til grunn i videreutvikling av feltet, med ambisjon om at alle barn og unge skal ha faste organiserte fritidsaktiviteter. Merknad 1 Bystyret ber om at byr\u00e5det ivaretar kj\u00f8nns- og klasseperspektiv i sin planlegging og utforming av fritidstilbud til barn. I byr\u00e5dens forord st\u00e5r det at \u00abFamiliens utdanning og \u00f8konomi, barnas sosiale bakgrunn, er viktigere enn kj\u00f8nn for deltagelsen deres.\u00bb. Bystyret ber om at byr\u00e5det ivaretar dette perspektivet i all kommunal planlegging. Bystyret har et felles m\u00e5l om at ingen barn skal f\u00e5 sin barndom begrenset av familiens \u00f8konomi eller bakgrunn. Foreldre og foresatte har prim\u00e6ransvaret for barns deltakelse p\u00e5 fritidsaktiviteter, men det er et offentlig ansvar \u00e5 legge til rette for deltakelse i organiserte idretts- og kulturtilbud og motvirke \u00f8konomiske barrierer. Merknad 2 Bystyret merker seg at sannsynligheten for \u00e5 bli toppidrettsut\u00f8ver er langt h\u00f8yere for barn fra velst\u00e5ende familier. Det henger sannsynligvis sammen med at barn fra familier med lav eller middels husholningsinntekt i mindre grad deltar i konkurranser og ikke har samme mulighet til \u00e5 satse, som barn fra familier med h\u00f8yere inntekt. Samtidig p\u00e5peker rapporten at foreldrenes egne holdninger og erfaringer med idrett er av st\u00f8rre betydning enn inntekt. Bystyret mener at det m\u00e5 arbeides aktivt med \u00e5 utjevne de sosiale forskjellene i idretten slik at flest mulig f\u00e5r anledning til \u00e5 delta i organisert idrett. Utvalg for barnehage, skole og idretts behandling F\u00f8lgende representanter tok ordet: Knut Vindenes (H), Linn Kristin Eng\u00f8 (A). Merknader fremmet i m\u00f8tet: Linn Kristin Eng\u00f8 (A) fremsatte p\u00e5 vegne av A, MDG, R og KrF, f\u00f8lgende merknad: Bystyret ber om at byr\u00e5det ivaretar kj\u00f8nns- og klasseperspektiv i sin planlegging og utforming av fritidstilbud til barn. I byr\u00e5dens forord st\u00e5r det at \u00abFamiliens utdanning og \u00f8konomi, barnas sosiale bakgrunn, er viktigere enn kj\u00f8nn for deltagelsen deres.\u00bb. Bystyret ber om at byr\u00e5det ivaretar dette perspektivet i all kommunal planlegging. Bystyret har et felles m\u00e5l om at ingen barn skal f\u00e5 sin barndom begrenset av familiens \u00f8konomi eller bakgrunn. Foreldre og foresatte har prim\u00e6ransvaret for barns deltakelse p\u00e5 fritidsaktiviteter, men det er et offentlig ansvar \u00e5 legge til rette for deltakelse i organiserte idretts- og kulturtilbud og motvirke \u00f8konomiske barrierer. Linn Kristin Eng\u00f8 (A) fremsatte p\u00e5 vegne av A, MDG og R f\u00f8lgende merknad: Bystyret merker seg at sannsynligheten for \u00e5 bli toppidrettsut\u00f8ver er langt h\u00f8yere for barn fra velst\u00e5ende familier. Det henger sannsynligvis sammen med at barn fra familier med lav eller middels husholningsinntekt i mindre grad deltar i konkurranser og ikke har samme mulighet til \u00e5 satse, som barn fra familier med h\u00f8yere inntekt. Samtidig p\u00e5peker rapporten at foreldrenes egne holdninger og erfaringer med idrett er av st\u00f8rre betydning enn inntekt. Bystyret mener at det m\u00e5 arbeides aktivt med \u00e5 utjevne de sosiale forskjellene i idretten slik at flest mulig f\u00e5r anledning til \u00e5 delta i organisert idrett. Votering: Innstillingen ble tiltr\u00e5dt enstemmig. Merknad fra A, MDG, R og KrF, fremsatt av Linn Kristin Eng\u00f8 (A) ble tiltr\u00e5dt enstemmig. Merknad fra A, MDG og R, fremsatt av Linn Kristin Eng\u00f8 (A) ble tiltr\u00e5dt enstemmig. Byr\u00e5det behandlet saken i m\u00f8tet 27.03.2025 sak 67/25 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknader er byr\u00e5dets og utvalgets innstilling likelydende. 2 "
}