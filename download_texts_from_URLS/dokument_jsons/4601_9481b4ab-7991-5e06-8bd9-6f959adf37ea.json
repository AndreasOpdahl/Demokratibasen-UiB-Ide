{
  "dokument_id": "9481b4ab-7991-5e06-8bd9-6f959adf37ea",
  "doc_type": "case_attachment",
  "kommune": 4601,
  "tittel": "\u00c5sane Senter 39, Burgerheim - S\u00f8knad om uteservering av alkoholholdig drikk gruppe 1-3, frem til 30.09.2024",
  "url": "https://bergen.kommune.no/politikere-utvalg/api/fil/bk360/5912984/Asane-Senter-39-Burgerheim-Soknad-om-uteservering-av-alkoholholdig-drikk-gruppe-1-3-frem-til-30-09-2024",
  "tekst": " BYR\u00c5DET Byr\u00e5dssak /22 Saksframstilling V\u00e5r referanse: 2022/16533-29 \u00c5sane Senter 39, Burgerheim - S\u00f8knad om uteservering av alkoholholdig drikk gruppe 1-3, frem til 30.09.2024 Hva saken gjelder: Kontor for skjenkesaker mottok 25. april 2022 s\u00f8knad om tillatelse til uteservering av alkoholholdig drikk gruppe 1-3, ved Burgerheim, \u00c5sane Senter 39 (Arken). Bergen kommune tildeler salgs- og skjenkebevilling i tr\u00e5d med vedtatte bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et overordnet m\u00e5l at Bergen skal v\u00e6re en trygg by, at hensynet til barn og unge, samt politi- og sosialfaglige r\u00e5d, tillegges stor vekt i vurdering av tildeling av skjenkebevilling. Bevillingss\u00f8ker er Burgerheim AS, org. nr. 925 924 245. Stedet er fra tidligere av innvilget alminnelig skjenkebevilling for alkoholholdig drikk, gruppe 1-3. (Innvendig skjenkeareal p\u00e5 84 kvm.) N\u00e5 s\u00f8kes det om utvendig skjenkeareal for alkoholholdig drikk gruppe 1-3. Utvendig areal er 36 kvm, beliggende p\u00e5 fortau utenfor spisestedet. Arealutnyttelse vil v\u00e6re noe mindre enn 36 kvm, da arealet skr\u00e5r inn mot vegg og har b\u00e6rende s\u00f8yler inne p\u00e5 oms\u00f8kt areal. Kontor for skjenkesaker har v\u00e6rt p\u00e5 befaring. Vi ser at det vil v\u00e6re god plass for fotgjengere p\u00e5 fortausareal som ikke ber\u00f8res av oms\u00f8kt areal. Oms\u00f8kt areal er privat grunn, og avtale med grunneier er p\u00e5 plass. Politiet har ingen s\u00e6rlige merknader til s\u00f8knaden Etat for sosiale tjenester har ingen s\u00e6rlige merknader til s\u00f8knaden Fagetatens vurdering og anbefaling: Kontor for skjenkesaker anbefaler at s\u00f8knaden om uteservering av alkoholholdig drikk gruppe 1-3, for Burgerheim, innvilges som oms\u00f8kt. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at skjenkebevilling for alkoholholdig drikk gruppe 1-3 for ute areal ikke kan tildeles. 1 Foreliggende s\u00f8knad gjelder skjenkebevilling for uteareal ved et spisested som tidligere er innvilget skjenkebevilling for inneareal. I kommunens retningslinjer, kap. 4.1, vedtatt av Bergen bystyre 24. juni 2020 fremg\u00e5r f\u00f8lgende: Skjenkebevillinger for alkoholholdig drikk gruppe 1-3 kan tildeles ved f\u00f8lgende konsepter: spisesteder, skjenkesteder med liten eller ingen matservering, hoteller, selskapslokaler og studentsteder. Retningslinjene inneholder f\u00f8lgende definisjon av spisested: Med \u00abspisesteder\u00bb menes steder hvor det serveres mat. Ved alle spisesteder skal det foreligge et fullverdig mattilbud frem til kl. 22.00. spisesteder som har lukketid tidligere enn kl. 22.00 kan likevel innvilges skjenkebevilling. Kontor for skjenkesaker var p\u00e5 befaring p\u00e5 stedet 5. mai 2022. Under befaringen ble skjenkearealet og driftskonsept gjennomg\u00e5tt, b\u00e5de ved besiktigelse og gjennomgang av s\u00f8knad og tegning. Med bakgrunn i det som skisseres i s\u00f8knaden er det ingenting som tilsier at bevilling ikke kan tildeles i dette tilfellet. Den oms\u00f8kte uteserveringen har beliggenhet i direkte tilknytning til skjenkestedet. Ut fra innkommet s\u00f8knad og befaring p\u00e5 stedet vurderes ikke uteserveringen \u00e5 v\u00e6re til sjenanse for n\u00e6romr\u00e5det. Skjenkebevillingen gjelder for det driftskonsept som er oppgitt i s\u00f8knaden og som er godkjent. Byr\u00e5dens vurdering og anbefaling/konklusjon: Byr\u00e5den st\u00f8tter fagetatens vurdering og innstiller p\u00e5 at s\u00f8knaden om uteservering av alkoholholdig drikk gruppe 1-3, for Burgerheim, innvilges som oms\u00f8kt. Vedtakskompetanse: Byr\u00e5dets fullmakter \u00a7 28 nr.1, vedtatt av Bergen bystyre i sak 378-20 i m\u00f8te 16. desember 2020. Byr\u00e5d for eldre, helse og frivillighet innstiller til byr\u00e5det \u00e5 fatte f\u00f8lgende vedtak: A. 1. S\u00f8knaden om tillatelse til uteservering av alkoholholdig drikk gruppe 1-3, ved Burgerheim, \u00c5sane Senter 39 (Arken), innvilges. Bevillingshaver er Burgerheim AS, org. nr. 925 924 245. 2. Styrer for skjenkebevillingen er Benjamin Landsvik, f. 02.02.00. Stedfortreder for styrer er Torin K\u00f8rner, f. 28.03.92. 3. Bevillingen er gitt til et spisested. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. 4. Totalt oms\u00f8kt skjenkeareal er 120 kvm, 84 kvm innend\u00f8rs og 36 kvm utend\u00f8rs. B. Bevillingen gis for bevillingsperioden frem til 30.09.2024. 2 C. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1. kopi av brukstillatelsen fra bygningsmyndighetene 2. kvittering fra Altinn p\u00e5 at oppstartskjema er innsendt til Mattilsynet 3. bevillingsgebyr m\u00e5 v\u00e6re betalt 4. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: 1. at s\u00f8ker har lovlig adgang til \u00e5 benytte arealet til uteservering, kopi av leiekontrakt, eller bekreftelse p\u00e5 at arealet ligger p\u00e5 egen grunn 2. at Bymilj\u00f8etaten har godkjent uteserveringen med eventuelle innretninger p\u00e5 offentlig areal 3. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. Det settes som krav for skjenking p\u00e5 utend\u00f8rs areal at det ikke er tillatt med musikk eller underholdning ved bruk av elektrisk anlegg/h\u00f8yttaler p\u00e5 uteservering etter klokken 22.00, likevel slik at lav bakgrunnsmusikk tillates dersom den ikke er til sjenanse for omgivelsene. E. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 23. mai 2022 Beate Husa Byr\u00e5d for eldre, helse og frivillighet Dokumentet er godkjent elektronisk. Vedlegg: Fagnotat datert 11.05.2022 - \u00c5sane Senter 39, Burgerheim - S\u00f8knad om uteservering av alkoholholdig drikk gruppe 1-3, frem til 30.09.2024 Burgerheim - Arealkart 3 "
}