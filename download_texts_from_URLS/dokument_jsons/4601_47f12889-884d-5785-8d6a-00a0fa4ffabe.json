{
  "dokument_id": "47f12889-884d-5785-8d6a-00a0fa4ffabe",
  "doc_type": "case_attachment",
  "kommune": 4601,
  "tittel": "Strategiprogram_for_lokalsenter_S11_Wergeland_datert_30-01-2008",
  "url": "https://bergen.kommune.no/politikere-utvalg/api/fil/bk360/10922223/Strategiprogram-for-lokalsenter-S11-Wergeland-datert-30-01-2008",
  "tekst": " Dato: 30. januar 2008 Byr\u00e5dsak 1073/08 Byr\u00e5det Strategiprogram for lokalsenter S 11 Wergeland. OLOI BBY-512-200719885-2 Hva saken gjelder: Saken gjelder detaljering av de offentlige m\u00e5lsettingene for bybaneknutepunktet Wergeland (S 11 i kommuneplanens arealdel, vedtatt i bystyret 26 06 2007, sak 162/07). Saken er noe justert etter at den ble utsatt 16.1.08. Plan- og milj\u00f8etaten har igangsatt arbeid med et samlet handlingsprogram for omr\u00e5deutvik- ling innenfor senteromr\u00e5dene, som oppf\u00f8lging av vedtaket av kommuneplanens arealdel. P\u00e5 Wergeland er det n\u00f8dvendig \u00e5 konkretisere kommunens byutviklingsm\u00e5l f\u00f8r dette arbeidet kan v\u00e6re gjennomf\u00f8rt. Det foreligger tre private planforslag innenfor S 11 \u0096 hvor det ene har direkte relasjon med n\u00e6rt forest\u00e5ende anleggsarbeider for bybanen. Byr\u00e5d for klima, milj\u00f8 og byutvikling vil understreke betydningen av at de nye bybaneknute- punktene f\u00e5r gode kvaliteter i de offentlige rom, og slik sett kan videref\u00f8re Bergens tradisjo- ner p\u00e5 dette feltet i v\u00e5r tids byutvikling. For \u00e5 oppn\u00e5 dette er det n\u00f8dvendig \u00e5 formulere sted- egne utviklingsm\u00e5l som gir premisser for saksbehandling av de foreliggende planforslagene og som kan sikre kommunens egne ambisjoner for utvikling av det nye knutepunktets offent- lige rom, gi forutsigbarhet og likebehandling av private akt\u00f8rers plan- og byggeforslag og gi grunnlag for kommunens deltakelse i transformasjonsprosessen, bl.a. gjennom utvikling av utbyggingsavtaler. Kommuneplanens arealdel angir i punkt 22 en rekke generelle krav som skal oppfylles ved detaljplanlegging og utvikling av lokalsentrene. Hvert enkelt lokalsenter har imidlertid sted- egne forhold, bl.a. knyttet til topografi og eksisterende bebyggelse, som m\u00e5 ivaretas innenfor en helhetlig ramme. Ideelt sett burde det v\u00e6rt gjennomf\u00f8rt kommunedelplanprosesser for hvert enkelt knutepunkt, for \u00e5 sikre bred debatt om de konkrete, lokale endringsprosessene som knutepunktene st\u00e5r overfor og for \u00e5 sikre helhetsvurderinger som grunnlag for koordine- ring og gjennomf\u00f8ring av enkeltst\u00e5ende private planarbeid innenfor senteromr\u00e5dene, samt for fordeling av kostnader til infrastrukturtiltak. Kommunen har ikke kapasitet til \u00e5 gjennomf\u00f8re kommunedelplanprosesser for alle lokalsent- rene innenfor den korte tidshorisont som gjelder for mange av knutepunktene. Det m\u00e5 derfor utvikles arbeidsformer som kan sikre at kommunen, p\u00e5 bakgrunn av vedtatt kommuneplan, kan f\u00e5 tilstrekkelig grunnlag til \u00e5 formulere stedegne utviklingsm\u00e5l som kan legges til grunn for saksbehandling av planforslag innenfor det enkelte lokalsenter. 1 Vedlegg 1 Saksnr: 200719885-3 Saksbehandler: OLOI Strategiprogram Wergeland Delarkiv: BBY-512 Byr\u00e5dsavdeling for klima, milj\u00f8 og byutvikling, ved seksjon for eiendomsutvikling og utbyg- gingsavtaler, byantikvaren og plan- og milj\u00f8etaten, har sammen med byr\u00e5dsavdeling for byg- gesak og bydeler, ved seksjon for private planer, dr\u00f8ftet problemstillingene p\u00e5 Wergeland. Det f\u00f8lgende forslag til strategiprogram for Wergeland er utarbeidet p\u00e5 bakgrunn av dette. Hensikten med programmet er \u00e5 etablere en tydelig visjon for et godt lokalsenter p\u00e5 Werge- land, for i tr\u00e5d med bestemmelsene i kommuneplanens arealdel \u00e5 utnytte transformasjons- kraften som bybaneprosjektet medf\u00f8rer til \u00e5 videreutvikle stedets lokale identitet og gi gode f\u00f8ringer for l\u00f8sning av de utfordringer som framtidige endringer medf\u00f8rer. Strategiprogrammet forutsettes lagt til grunn for saksbehandling av private planforslag innen- for senteromr\u00e5det og vil gi grunnlag for forutsigbar saksbehandling av plan- og prosjektfor- slag innenfor S 11, sikre at de enkelte private utbyggingsforslag bidrar til \u00e5 etablere et godt lokalsenter samlet sett, og gi grunnlag for \u00e5 gjennomf\u00f8re vedtatte planer, for eksempel gjen- nom utbyggingsavtaler. Etter at forslag til strategiprogram for Wergeland ble offentliggjort f\u00f8r behandling i byr\u00e5det, har det blitt gjenstand for kommentarer fra forslagstillere som har arbeidet med planforslag innenfor dette senteromr\u00e5det. Saken har derfor v\u00e6rt utsatt for \u00e5 dr\u00f8fte de problemstillingene som er tatt opp. Det er gitt positive kommentarer til at kommunen p\u00e5 denne m\u00e5ten tar initiativ til koordinering av sine ulike roller og prioriterer offentlige m\u00e5lsettinger for stedsutvikling. Det er p\u00e5 den annen side gitt kritiske kommentarer til det som oppfattes som nye signaler i forhold til tidligere i de respektive prosesser. Det har v\u00e6rt avholdt m\u00f8ter med forslagstillerne innenfor delomr\u00e5dene W 4 og W 2 p\u00e5 Werge- land. M\u00f8tene har gitt innspill til presiseringer som byr\u00e5den tror kan tydeliggj\u00f8re programmets intensjoner. Byr\u00e5den understreker at strategiprogrammet ikke erstatter den formelle planprosessen for de enkelte planforslag. Strategiprogrammets intensjon er \u00e5 prioritere offentlige m\u00e5lsettinger for helhetlig stedsutvikling og er ikke minst et svar p\u00e5 tidligere kritikk rettet mot at kommunen ikke har hatt et helhetlig grep i saksbehandling av private planforslag. Strategiprogram for S 11 - Wergeland. Strategiprogrammet er utviklet p\u00e5 bakgrunn av kommuneplanens bestemmelser om lokalsent- rene (pkt 22) dr\u00f8ftet opp mot de stedlige forholdene p\u00e5 Wergeland. Det er her viktig \u00e5 peke p\u00e5 at kommuneplanens bestemmelser om senteromr\u00e5dene ikke bare gjelder h\u00f8y utnyttelse og byggeh\u00f8yde, men at de samlet sett gir en rekke f\u00f8ringer for helhetlig utvikling, som i sum kan virke modererende p\u00e5 utbyggingspotensialet. M\u00e5l: Programmet skal sikre \u0094Fortetting med kvalitet\u0094 p\u00e5 Wergeland, og legge til rette for: Levende bymilj\u00f8. Estetisk og funksjonell kvalitet i nye offentlige rom. God balanse mellom eksisterende og ny bebyggelse. God gjennomf\u00f8rings\u00f8konomi. En grunnleggende utfordring n\u00e5r det skal etableres nye knutepunkt innenfor bystrukturen er \u00e5 sikre kvalitet i det offentlige rom \u0096 funksjonalitet og oppholdskvaliteter i \u0094gangareal med by- romsbruk\u0094. Alle delplaner m\u00e5 ivareta grunnleggende lokale romsammenhenger og dr\u00f8fte hvordan egne bebyggelsesstrukturer og romforl\u00f8p samvirker med tilgrensende omr\u00e5der. 2 Transformasjonsimpulser. Bybaneanlegget vil v\u00e6re en drivkraft for transformasjon av Wergeland. Lokalsenteret p\u00e5 Wergeland vil dessuten i overskuelig framtid preges av relativt tung trafikk i Storetveitvegen \u0096 Minde All\u00e9 \u0096 Kanalveien. M\u00f8tet mellom veitrafikk og bybanen vil kunne gi grunnlag for en \u00f8kt urban puls. Barri\u00e9reutfordringene b\u00f8r utnyttes til \u00e5 skape kvaliteter i et nytt offentlig rom \u0096 hvor det m\u00e5 legges vekt p\u00e5 fotgjengerkryssing \u00f8st \u0096 vest. For \u00e5 skape trygge forhold for fot- gjengere b\u00f8r trafikken fredeliggj\u00f8res, for eksempel ved \u00e5 etablere milj\u00f8prioritert gjennomkj\u00f8- ring gjennom sentrumsomr\u00e5det. Eksisterede bystruktur \u0096 identitetselement \u0096 f\u00f8ringer for utvikling. Wergeland ligger ved bygrensen mot tidligere Fana kommune. Her m\u00f8ter blokkbebyggelse i ytterkanten av 50- og 60-tallets by villabebyggelse fra tidlig 1900-tall p\u00e5 Fager\u00e5sen, langs Ny- haugvegen og p\u00e5 Storetveit\u00e5sen. Innenfor det definerte senteromr\u00e5det p\u00e5 Wergeland ligger re- lativt tydelig avgrensede delomr\u00e5der som har relasjon til historiske utviklingstrinn. Det er ut fra dette foresl\u00e5tt hvor det innenfor S 11 b\u00f8r legges til rette for bymessig bebyggelse, hvor fortetting b\u00f8r balanseres mot sm\u00e5skalabebyggelse, og hvor eksisterende bebyggelse anbefales opprettholdt uten ytterligere fortetting, jfr vedlegg 1. Kulturminneverdier i bebyggelsesstruk- turer og enkeltbygg m\u00e5 avklares i de enkelte konkrete planprosessene. \u0094Ferdig utbygd omr\u00e5de\u0094 \u0096 W 1: Den nordre og \u00f8stre del av senteromr\u00e5det, vist som W 1 p\u00e5 vedlegg 1, har allerede en homo- gen urban struktur som b\u00f8r videref\u00f8res og v\u00e6re retningsgivende for innfylling av ny bystruk- tur (\u0094missing links\u0094). \u0094Fortettingsomr\u00e5de\u0094 \u0096 W 2: Den s\u00f8rvestre delen av senteromr\u00e5det, W 2 nedenfor Storetveitvegen, har en homogen struk- tur av relativt store eneboliger, med store hager. De tekniske utfordringene for fortetting av W 2 er prim\u00e6rt knyttet til adkomst og parkering, som m\u00e5 ledes inn fra Kanalvegen. De struktu- relle utfordringene er f\u00f8rst og fremst knyttet til bebyggelsens skala og struktur, forholdet til naboeiendommer og tilrettelegging av felles gr\u00f8nnstruktur, som oppholdsareal, gangforbin- delser, mm. Fortetting inneb\u00e6rer endring av eksisterende forhold og er vanligvis u\u00f8nsket av naboer som blir ber\u00f8rt. Med ukoordinert \u0094frimerkefortetting\u0094 p\u00e5 enkelttomter er det vanskelig \u00e5 oppn\u00e5 gode omr\u00e5dekvaliteter. Med god planlegging og godt samspill mellom private og offentlige akt\u00f8rer, kan imidlertid fortetting skape meget gode, nye kvaliteter i et omr\u00e5de som dette. For \u00e5 kunne oppn\u00e5 god kvalitet er det dessuten essensielt \u00e5 f\u00e5 etablert planomr\u00e5der som er store nok til \u00e5 favne utfordringene i omr\u00e5det \u0096 slik at den planen som blir resultat av prosessen kan gi et helhetlig utviklingsperspektiv og gode l\u00f8sninger for trinnvis gjennomf\u00f8ring. Byr\u00e5den mener reguleringsplan for fortetting av dette omr\u00e5det, som i utgangspunktet er fast- satt gjennom kommuneplanvedtaket, b\u00f8r omfatte hele omr\u00e5det mellom Storetveitvegen og Nyhaugvegen. Det kan trolig ikke igangsettes offentlig reguleringsarbeid her. Snarere kan en bruke de private initiativ og drivkrefter i et samspill med kommunen for \u00e5 utvikle omr\u00e5det. Byr\u00e5den ser det derfor som n\u00f8dvendig \u00e5 gjennomg\u00e5 kommunens arbeidsformer for bedre \u00e5 kunne koordinere helhet og offentlige hensyn i og mellom private fortettingsforslag. Det er samtidig avgj\u00f8rende for om planen skal kunne utarbeides og gjennomf\u00f8res, at det blir etablert en organisering av grunneierinteresser som kan gi en rimelig fordeling av fordeler og ulemper ved den fortetting. 3 Dersom det lykkes \u00e5 etablere et helhetlig planomr\u00e5de, anbefaler byr\u00e5den at fortetting i dette omr\u00e5det prim\u00e6rt s\u00f8ker \u00e5 avb\u00f8te st\u00f8y- og luftforurensing ved hjelp av ny, tyngre bebyggelse langs Storetveitvegen, og at innfylling langs Elvebakken og Nyhaugvegen b\u00f8r videref\u00f8re skala i den eksisterende bebyggelsen, med fokus p\u00e5 gode uteareal mellom disse og ny bebyggelse ovenfor. Byr\u00e5den peker ogs\u00e5 p\u00e5 at forholdet mellom tilgrensende private planforslag b\u00f8r dr\u00f8ftes n\u00f8ye. I noen sammenhenger vil det kunne v\u00e6re n\u00f8dvendig \u00e5 sl\u00e5 planomr\u00e5der sammen for \u00e5 oppn\u00e5 en god helhet. \u0094Fortettingsomr\u00e5de\u0094 \u0096 W 3: Den s\u00f8r\u00f8stre delen av S 11, W 3 i vestre del av Fager\u00e5sen, har ikke naturlig sammenheng med sentrumsomr\u00e5det og b\u00f8r fortettes i sammenheng og balanse med sm\u00e5skalabebyggelsen like utenfor det definerte senteromr\u00e5det. Dette omr\u00e5det vil ha relativt store planutfordringer med hensyn til adkomst- og VA-problematikk. \u0094Sentrumsomr\u00e5det\u0094 \u0096 W 4: Sentrumsomr\u00e5det ved bybanestoppet, W 4, b\u00f8r utvikles som et bysentrum, hvor det b\u00f8r legges vekt p\u00e5 \u00e5 videref\u00f8re eksisterende urbane identitetselement. I et langsiktig perspektiv synes det naturlig at det utvikles sentrumsbebyggelse ogs\u00e5 vest for Storetveitvegen. Byr\u00e5d for klima, milj\u00f8 og byutvikling vil anbefale at m\u00f8tepunktet mellom bybane, busstrafikk og viktige fotgjengerforbindelser utvikles til \u00e5 dyrke fram en \u0094Werge- lands almenning\u0094- vist som prinsippforslag med gul farge p\u00e5 vedlegg 1, som kan bli dette lo- kalsenterets viktigste byrom. Byr\u00e5den understreker det offentlige aspekt at plassen ved by- banestoppet har en viktig rolle i \u00e5 knytte sammen Wergelandsomr\u00e5det over Storetveitvegen. Det b\u00f8r, som nevnt ovenfor, vurderes om det er mulig \u00e5 fredeliggj\u00f8re trafikken i Storetveit- vegen ved \u00e5 etablere milj\u00f8prioritert gjennomkj\u00f8ring gjennom Wergeland sentrum. Innenfor W 4 har det i lengre tid p\u00e5g\u00e5tt et planarbeid \u00f8st for Storetveitvegen som omhandler utvikling av butikksenter og boliger i direkte tilknytning til bybaneanlegget. I dette arbeidet er foresl\u00e5tt endret lokalisering av den offentlige plassen ved bybanestoppet som inng\u00e5r i vedtatt reguleringsplan for bybanen. Foreliggende privat planforslag \u00f8st for bybanestoppet foresl\u00e5r ogs\u00e5 en bygning over tunnelportalen. Fra forslagstillers side er det viktig \u00e5 f\u00e5 avklart dette elementet snarest, da det har avtalemessige konsekvenser i relasjon til bybaneanlegget. Byr\u00e5den har anbefalt at dette omr\u00e5det b\u00f8r prioriteres som \u00e5pent byrom og at det ikke legges til rette for bygg over tunnelportalen. Bygningsvolumet som i foreliggende planforslag er plassert p\u00e5 portalen kan etter byr\u00e5dens oppfatning vurderes skj\u00f8vet inn mot eksisterende butikkbygg, slik at dette samles til et mer sammenbygd kvartal, med en aktiv urban fasade mot plassen, jfr r\u00f8d stiplet linje p\u00e5 vedlegg 1. Parkering b\u00f8r i st\u00f8rst mulig grad legges under bakken, slik at uteareal p\u00e5 bakken kan prioriteres for fotgjengertrafikk og uteoppholdsareal. I m\u00f8te 22.01.2008 mellom forslagstiller og byr\u00e5dsavdeling for klima, milj\u00f8 og byutvikling, ble det uttrykt enighet om at en ikke skal l\u00e5se noen eksakt l\u00f8sning for byrommets plassering p\u00e5 det n\u00e5v\u00e6rende tidspunkt. \u0094Wergelands almenning\u0094 m\u00e5 dr\u00f8ftes i den foreliggende plan- prosess. Endelig lokalisering og utforming av plassen vil fremkomme som resultat av denne. 4 P\u00e5 den annen side vil forslagstiller m\u00e5tte akseptere \u00e5 ta den omkostningsmessige risiko som vil v\u00e6re forbundet med eventuell beslutning om forlenging av portalen med ca. 20 m og sikring av denne for mulig byggeri p\u00e5 toppen \u0096 men som f\u00f8rst planprosessen vil avklare. Innenfor W 4 ligger en kommunal barnehage. Nye boliger som etableres i lokalsenteret vil ut- l\u00f8se krav om \u00e5 vurdere barnehagedekning. Det kan v\u00e6re relevant \u00e5 vurdere omdisponering av eksisterende barnehage for b\u00e5de \u00e5 kunne oppn\u00e5 \u00f8kt kapasitet i barnehagen, bedre arrondert byggeomr\u00e5de og gode uteareal for barnehage og boliger. Dette temaet er enn\u00e5 for lite utredet til at det kan konkluderes. Byr\u00e5den vil imidlertid bidra til at dette sp\u00f8rsm\u00e5let f\u00e5r en koordinert dr\u00f8fting innad i kommunen. Foreliggende planforslag inneholder ogs\u00e5 forslag om \u00e5 forskyve og oppgradere eksisterende ballbane. Byr\u00e5den understreker viktigheten av at ballbanen opprettholdes som et stort \u00e5pent og generelt brukbart uteareal som er allment tilgjengelig. Eventuelle mindre justeringer av avgrensing b\u00f8r kunne avklares gjennom planprosessen. Byr\u00e5d for klima, milj\u00f8 og byutvikling anbefaler at byr\u00e5det gir sin tilslutning til det forelig- gende strategiprogram for tettstedsutvikling og transformasjon i lokalsenteret S 11. Alle ut- viklingsprosjekt innenfor senteromr\u00e5det m\u00e5 bidra forholdsmessig til etablering av ny, og opp- gradering av eksisterende offentlig infrastruktur, herunder ny offentlig \u0094Wergelands plass\u0094 ved bybanestoppet. Gjennomf\u00f8ring av slike tiltak m\u00e5 sikres gjennom rekkef\u00f8lgekrav i de enkelte planforslag. Vedtakskompetanse: Byr\u00e5dets kompetanse f\u00f8lger i denne saken av byr\u00e5dets funksjon som \u00f8verste leder av kommunens administrasjon, jfr b.sak 102-06, \u00a7 1. Byr\u00e5den for klima, milj\u00f8 og byutvikling innstiller til byr\u00e5det \u00e5 fatte f\u00f8lgende vedtak: De offentlige m\u00e5lsettingene for bybaneknutepunktet Wergeland (S 11) i kommuneplanens arealdel utdypes ved f\u00f8lgende strategiprogram: 1. Senteromr\u00e5det S 11 deles i fire omr\u00e5der (jfr vedlegg 1): a. \u0094Ferdig utbygd omr\u00e5de, W 1\u0094, skal beholde eksisterende struktur. b. \u0094Fortettingsomr\u00e5de, W 2\u0094, mellom Nyhaugvegen og Storetveitvegen, utvikles som sentrumsn\u00e6rt boligomr\u00e5de, hvor utfordringer knyttet til adkomst, parkering og fel- les gr\u00f8nnstruktur, skal s\u00f8kes l\u00f8st i god balanse opp mot eksisterende bygningsskala og naboskap. Det understrekes behov for et sammenhengende planomr\u00e5de for \u00e5 etablere en helhetlig framtidig struktur. Dersom dette skal kunne gjennomf\u00f8res, b\u00f8r det utvikles nye arbeidsformer i m\u00f8tet mellom private forslagstillere og kommunen. c. \u0094Fortettingsomr\u00e5de, W 3\u0094, eplehagene p\u00e5 Fager\u00e5sen, utvikles som sentrumsn\u00e6rt boligomr\u00e5de, hvor utfordringer knyttet til teknisk infrastruktur skal s\u00f8kes l\u00f8st i god balanse opp mot tilgrensende omr\u00e5des bygningsskala og naboskap. d. \u0094Sentrumsomr\u00e5det (W 4) \u0094, videreutvikles som urbant sentrumsomr\u00e5de ved \u00e5 komplettere allerede p\u00e5begynte urbane strukturer, ihht kommuneplanen \u00a722. 2. \u0094Wergelands allmenning\u0094 utvikles som byrom som forbinder Wergeland sentrum p\u00e5 tvers av Storetveitvegen ved bybanens tunnelportal, (jfr prinsippforslag i vedlegg 1). Endelig lokalisering og utforming av plassen fastlegges i reguleringsplan. 5 3. Innenfor W 4 m\u00e5 det legges vekt p\u00e5 \u00e5 utvikle en urban kontekst i byrommet som f\u00f8lger Inndalsvegen /Storetveitvegen, med spesiell vekt p\u00e5 det nye urbane sentrum mellom bybanestoppet og vestsiden av gaten \u0096 med gode betingelser for fotgjengere som skal krysse dalen p\u00e5 dette punktet. 4. Alle utviklingsprosjekt innenfor senteromr\u00e5det skal bidra forholdsmessig til etablering av ny, og oppgradering av eksisterende offentlig infrastruktur, herunder ny offentlig \u0094Wergelands plass\u0094 ved bybanestoppet. Det m\u00e5 inntas rekkef\u00f8lgebestemmelse om dette i alle reguleringsplaner innenfor S 11. Lisbeth Iversen byr\u00e5d for klima, milj\u00f8 og byutvikling Vedlegg: \u0094Strategiprogram Wergeland\u0094 , Kartskisse BKMBY 02 01 2008. 6 "
}