{
  "dokument_id": "cf908914-6ee3-5d23-b265-a3b70deb5a48",
  "doc_type": "case_attachment",
  "kommune": 4601,
  "tittel": "Forslag til endringer i krisesenterloven. H\u00f8ringsinnspill fra kommunalt r\u00e5d for personer med funksjonsnedsettelse",
  "url": "https://bergen.kommune.no/politikere-utvalg/api/fil/bk360/10969837/Forslag-til-endringer-i-krisesenterloven-Horingsinnspill-fra-kommunalt-rad-for-personer-med-funksjonsnedsettelse",
  "tekst": " Kommunalt r\u00e5d for personer med funksjonsnedsettelse Til Intern korrespondanse BBSM - Seksjon for strategi og utredning - V\u00e5r referanse: 2024/05173-109 Velferd og bolig (Arbeidssted) Saksbehandler: Ragnhild Hvoslef Kr\u00fcger Dato: 21. august 2024 Fra Kommunalt r\u00e5d for personer med funksjonsnedsettelse Forslag til endringer i krisesenterloven. H\u00f8ringsinnspill fra kommunalt r\u00e5d for personer med funksjonsnedsettelse KRPF behandlet saken i m\u00f8te 13. august, sak 130/24. R\u00e5det h\u00e5per at v\u00e5re h\u00f8ringsinnspill kan tas med i arbeidet med kommunens h\u00f8ringsuttalelse. I tillegg til innspillene har r\u00e5det noen sp\u00f8rsm\u00e5l til arbeidet i Bergen kommune, som vi gjerne vil ha svar p\u00e5, helst til m\u00f8tet 10. september, enten skriftlig eller muntlig. H\u00f8ringsinnspill Dette er en god og grundig gjennomgang. Det er opplagt at dette er en n\u00f8dvendig tjeneste og at det blir gjort en viktig jobb, men det er ogs\u00e5 n\u00f8dvendig \u00e5 legge enda bedre til rette for \u00e5 unng\u00e5 diskriminering. Det er gjennomg\u00e5ende fokus p\u00e5 kommunens ansvar og plikter, men minimalt om finansiering av ordningen. o Hvor store utgifter har kommunene p\u00e5 dette punktet? o G\u00e5r dette utover andre s\u00e5rbare grupper? Det m\u00e5 bevilges statlige midler for \u00e5 gj\u00f8re alle krisesenter universelt utformet enten ved \u00e5 rehabilitere eller bygge nye. Det som er foresl\u00e5tt n\u00e5 er at lokalene skal v\u00e6re universelt utformet \u00abs\u00e5 langt r\u00e5d er\u00bb. Dette er ikke godt nok for en s\u00e5 viktig tjeneste. Ordningen m\u00e5 fullfinansieres fra staten av f\u00f8lgende grunner: o For \u00e5 unng\u00e5 forskjeller mellom kommunene o For \u00e5 unng\u00e5 mangel p\u00e5 personell o For \u00e5 unng\u00e5 mangel p\u00e5 helsetjenester, spesielt psykiske helsetjenester til barna o For \u00e5 sikre at barna kan g\u00e5 p\u00e5 skole/barnehage o F\u00e5r \u00e5 sikre at krisesentre eller andre plasser egnet for \u00e5 ta imot personer med rus og/eller psykiske lidelser har et personell som er utdannet til det. o For \u00e5 sikre at denne lovfestede retten ikke g\u00e5r p\u00e5 bekostning av andre rettighetsbaserte tjenester kommunene er pliktet \u00e5 gi herunder spesialpedagogiske tjenester og BPA R\u00e5det savner noen punkter i kunnskapsgrunnlaget: o Blir personer med funksjonsnedsettelse boende lengre p\u00e5 krisesenteret pga. manglende tilrettelagt kommunal bolig eller mangel p\u00e5 koordinert hjelp ved reetablering? o Blir personer, spesielt barn, med funksjonsnedsettelse/kronisk sykdom tilstrekkelig ivaretatt i forhold til helseperspektiver p\u00e5 krisesenteret? o R\u00e5det savner mer informasjon i forhold til kj\u00f8nnssegregering: \u25aa Er det bare kvinnelige ansatte/frivillige p\u00e5 krisesenter for kvinner og omvendt for menn? \u25aa Ingen informasjon om hvordan samlokalisering kan p\u00e5virke, b\u00e5de positivt og negativt, transpersoner og ikke-bin\u00e6re. \u25aa Ivaretakelse av dyr i forbindelse med opphold p\u00e5 krisesenter: o R\u00e5det vil advare mot at det tillates \u00e5 ta med dyr p\u00e5 krisesenteret. \u25aa Dette vil diskriminere personer med astma og allergi og vil hindre at denne gruppen opps\u00f8ker krisesenter ved behov. \u25aa Astma og allergi er \u00f8kende i befolkningen og mange med dyreallergi f\u00f8ler seg allerede utst\u00f8tt fra samfunnet. \u25aa KRPF har forst\u00e5else for at det tillates f\u00f8rerhund, men ber om at en er oppmerksom p\u00e5 problemstillingen og at den gjenspeiles i utformingen av krisesentre i framtiden. o R\u00e5det er positiv til at det opprettes ordninger med ivaretakelse av dyr utenfor selve krisesenteret. KRPF har en bekymring rundt muligheten for kj\u00f8p av krisesenterplasser innenfor f.eks. eldreomsorgen, psykisk helsevern og rusomsorgen. o Vil dette kunne f\u00f8re til at funksjonshemmede alltid/automatisk blir plassert her dersom krisesenteret i deres kommune ikke er universelt utformet? o Vil det gi st\u00f8rre sannsynlighet for at barn kan bli plassert innenfor psykisk helsevern/rusomsorg? R\u00e5det mener det b\u00f8r v\u00e6re en p\u00e5 hvert vaktskift som har h\u00f8yere formell kompetanse. Det er s\u00e6rlig bekymringsfullt at det opplyses at personer med utviklingshemming kan bli avvist hos krisesentre p\u00e5 grunn av manglende kompetanse hos personalet. Vi mener ogs\u00e5 at det m\u00e5 finnes andre muligheter for \u00e5 f\u00e5 dekket transportkostnader enn refusjon da det vil hindre en del i \u00e5 kunne opps\u00f8ke krisesenteret, spesielt personer som er under \u00f8konomisk kontroll av partneren. Avslutningsvis mener r\u00e5det at det m\u00e5 stilles krav til kompetanse, fysisk sikring av lokalet og krav til fysisk utforming av lokalet for \u00e5 sikre at alle har like muligheter. Sp\u00f8rsm\u00e5l til Bergen kommune Hvor mange krisesentre er det i Bergen og har man en oversikt over i hvor stor grad de er universelt utformet? Vi har skj\u00f8nt det som at man ringer inn til en sentral hjelpetelefon, som er bemannet av ansatte og s\u00e5 vises videre til krisesentre, som i stor grad er bemannet av frivillige. Har de som sitter p\u00e5 hjelpetelefonen kunnskap om universell utforming og mulighet til \u00e5 vise innringere videre til rett senter? Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: BBSM - Seksjon for strategi og utredning - Velferd og bolig (Arbeidssted) - Berit Kleppe "
}