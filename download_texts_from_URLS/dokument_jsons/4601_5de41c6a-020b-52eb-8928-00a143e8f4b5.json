{
  "dokument_id": "5de41c6a-020b-52eb-8928-00a143e8f4b5",
  "doc_type": "case_attachment",
  "kommune": 4601,
  "tittel": "Vedlegg til direktivforslaget - dansk.pdf",
  "url": "https://bergen.kommune.no/politikere-utvalg/api/fil/bk360/9992964/Vedlegg-til-direktivforslaget-dansk-pdf",
  "tekst": " EUROPA- KOMMISSIONEN Bruxelles, den 29.11.2023 COM(2023) 905 final ANNEXES 1 to 2 BILAG til Forslag til Europa-Parlamentets og R\u00e5dets direktiv om \u00e6ndring af direktiv (EU) 2015/2302 med henblik p\u00e5 at sikre en mere effektiv beskyttelse af rejsende og forenkle og pr\u00e6cisere visse aspekter af direktivet {SEC(2023) 540 final} - {SWD(2023) 905 final} - {SWD(2023) 906 final} - {SWD(2023) 907 final} - {SWD(2023) 908 final} DA DA BILAG I Del A Standardoplysningsskema for aftaler om pakkerejser, hvor anvendelsen af hyperlinks er muligt MINE CENTRALE RETTIGHEDER SOM REJSENDE Den kombination af rejseydelser, du tilbydes, er en pakkerejse, jf. direktiv (EU) 2015/2302 om pakkerejser. Du er derfor omfattet af alle EU-rettigheder for pakkerejser. Virksomhed XY er som arrang\u00f8r [og virksomhed XZ er som formidler]1 af denne pakkerejse [eventuelt i henhold til g\u00e6ldende national ret] fuldt ansvarlig(e) for den korrekte levering af pakkerejsen. Dine betalinger til virksomhed XY [(hvis relevant) og virksomhed YZ2] er beskyttet i henhold til lovgivningen, og hvis returrejsen indg\u00e5r i pakkerejsen, er din hjemtransport garanteret, hvis denne virksomhed/disse virksomheder g\u00e5r konkurs eller bliver insolvent(e). Flere oplysninger om centrale rettigheder efter direktiv (EU) 2015/2302, herunder om betalinger, aftale\u00e6ndringer, aflysninger, refusion, ansvar ved mangelfuld opfyldelse og beskyttelse mod konkurs eller insolvens samt parter, der skal kontaktes (gives i form af et hyperlink). Ved at klikke p\u00e5 hyperlinket modtager den rejsende f\u00f8lgende oplysninger: Centrale rettigheder efter direktiv (EU) 2015/2302 Oplysninger \u2014 Rejsende vil modtage alle vigtige oplysninger om pakkerejsen, inden aftalen om pakkerejsen indg\u00e5s. \u2014 Dette omfatter oplysninger om prisen og de betalinger, der skal foretages p\u00e5 bestillingstidspunktet. Rejsende kan i princippet ikke blive bedt om at betale mere end 25 % af den samlede pris p\u00e5 bestillingstidspunktet (forudbetaling), og de resterende betalinger kan ikke kr\u00e6ves tidligere end 28 dage f\u00f8r afrejsen. Rejsearrang\u00f8rer kan dog anmode om forudbetaling p\u00e5 over 25 %, hvis det er n\u00f8dvendigt for at sikre pakkerejsens tilrettel\u00e6ggelse og gennemf\u00f8relse. \u2014 N\u00e5r rejsende har indg\u00e5et en aftale om en pakkerejse, vil de modtage aftalen p\u00e5 et varigt medium (f.eks. p\u00e5 papir eller pr. e-mail). 1 Medlemsstaterne v\u00e6lger det korrekte alternativ i lyset af deres gennemf\u00f8relse af direktivet. 2 Se fodnote 1. DA 1 DA Ansvarlig erhvervsdrivende og kontaktpunkter \u2014 Der er altid mindst \u00e9n erhvervsdrivende, der er ansvarlig for, at alle rejseydelser, der indg\u00e5r i en pakkerejse, leveres korrekt. Denne erhvervsdrivende er arrang\u00f8ren af pakkerejsen som angivet i teksten i boksen ovenfor og i aftalen. Aftalen skal indeholde rejsearrang\u00f8rens kontaktoplysninger. \u2014 N\u00e5r en pakkerejse s\u00e6lges via en formidler, kan rejsende ogs\u00e5 altid kontakte formidleren, hvis der er problemer, eller for at sende beskeder til rejsearrang\u00f8ren. Formidlerens kontaktoplysninger fremg\u00e5r ogs\u00e5 af aftalen. Afh\u00e6ngigt af g\u00e6ldende national lovgivning kan formidlere ogs\u00e5 v\u00e6re ansvarlige for leveringen af pakkerejsen. \u2014 Rejsende f\u00e5r udleveret et n\u00f8dtelefonnummer eller oplysninger om et kontaktpunkt, hvor de kan komme i kontakt med rejsearrang\u00f8ren eller formidleren (rejsebureauet) under rejsen eller ferien. Overdragelse af aftalen \u2014 Rejsende kan overdrage pakkerejsen til en anden person, eventuelt mod betaling af et gebyr. Den rejsende skal give rejsearrang\u00f8ren eller, hvor det er relevant, formidleren et rimeligt varsel. Prisstigninger \u2014 Pakkerejsens pris kan kun \u00f8ges, hvis s\u00e6rlige omkostninger stiger (f.eks. br\u00e6ndstofpriserne), og hvis det udtrykkeligt er fastsat i aftalen, og senest 20 dage f\u00f8r pakkerejsens begyndelse. Hvis prisstigningen overstiger 8 % af pakkerejsens pris, kan den rejsende opsige aftalen og vil i s\u00e5 fald f\u00e5 sine penge tilbage. Hvis rejsearrang\u00f8ren i aftalen forbeholder sig ret til at h\u00e6ve prisen, har den rejsende ret til en prisneds\u00e6ttelse, hvis de relevante omkostninger falder. Opsigelse af aftalen inden pakkerejsens begyndelse \u2014 Rejsende kan opsige aftalen uden betaling af opsigelsesgebyr og f\u00e5 fuld refusion af alle betalinger, hvis et eller flere af pakkerejsens v\u00e6sentlige elementer \u00e6ndres v\u00e6sentligt, eller hvis der sker en prisstigning p\u00e5 over 8 % af pakkerejsens pris. \u2014 Hvis den erhvervsdrivende, der er ansvarlig for pakkerejsen, aflyser pakkerejsen inden pakkerejsens begyndelse, har den rejsende efter omst\u00e6ndighederne ret til refusion og erstatning. \u2014 Rejsende kan opsige aftalen uden betaling af opsigelsesgebyr inden pakkerejsens begyndelse, hvis uundg\u00e5elige og ekstraordin\u00e6re omst\u00e6ndigheder i v\u00e6sentlig grad p\u00e5virker rejsen eller ferien. Som eksempler p\u00e5 ekstraordin\u00e6re omst\u00e6ndigheder kan n\u00e6vnes naturkatastrofer, alvorlige sikkerhedsproblemer eller risici for folkesundheden, som med rimelighed kan forventes at p\u00e5virke pakkerejsen. \u2014 Rejsende kan endvidere til enhver tid inden pakkerejsens begyndelse opsige aftalen, herunder af personlige \u00e5rsager, mod betaling af et passende og begrundet opsigelsesgebyr. Rejsende skal informeres om g\u00e6ldende opsigelsesgebyrer, inden aftalen indg\u00e5s, og i aftalen. Refusion DA 2 DA \u2014 I alle tilf\u00e6lde, hvor rejsearrang\u00f8ren eller den rejsende aflyser pakkerejsen, skal den rejsende have refunderet sine betalinger inden for 14 dage (eventuelt under hensyntagen til opsigelsesgebyrer). Rejsearrang\u00f8ren af pakkerejsen er ansvarlig for refusionen. N\u00e5r der er tale om en formidler, og hvis dette kr\u00e6ves i henhold til g\u00e6ldende national lovgivning, er formidleren ogs\u00e5 ansvarlig for refusionen. \u2014 Hvis rejsearrang\u00f8ren tilbyder en voucher, der skal anvendes til en fremtidig rejse i stedet for refusion inden for 14 dage, vil den rejsende modtage oplysninger om sine rettigheder i forbindelse med voucheren og kan v\u00e6lge at acceptere den eller ej. Problemer under rejsen eller ferien \u2014 Rejsearrang\u00f8ren er forpligtet til at afhj\u00e6lpe de problemer, der opst\u00e5r under leveringen af pakkerejsen. Rejsende skal underrette rejsearrang\u00f8ren om de problemer, de st\u00f8der p\u00e5. \u2014 Hvis v\u00e6sentlige elementer af pakkerejsen ikke kan leveres som aftalt, skal rejsearrang\u00f8ren tilbyde passende alternative arrangementer uden ekstra omkostninger. Rejsende kan opsige aftalen uden at betale gebyr, hvis ydelserne ikke leveres i overensstemmelse med aftalen, hvis dette i v\u00e6sentlig grad p\u00e5virker leveringen af pakkerejsen, og rejsearrang\u00f8ren undlader at afhj\u00e6lpe problemet. \u2014 Rejsende har ogs\u00e5 ret til en prisneds\u00e6ttelse og/eller erstatning, hvis rejseydelserne ikke leveres eller leveres mangelfuldt i henhold til de betingelser, der er fastsat i direktiv (EU) 2015/2302. \u2014 Rejsearrang\u00f8ren skal yde bistand, hvis den rejsende er i vanskeligheder, f.eks. ved at give oplysninger om sundhedsydelser, lokale myndigheder og konsul\u00e6r bistand og give mulighed for fjernkommunikation. Beskyttelse mod konkurs eller insolvens \u2014 Hvis rejsearrang\u00f8ren g\u00e5r konkurs eller bliver insolvent, vil den rejsendes betalinger blive refunderet. I nogle medlemsstater er der ogs\u00e5 beskyttelse mod konkurs eller insolvens for betalinger til formidlere. Hvis rejsearrang\u00f8ren eller, hvor det er relevant, formidleren g\u00e5r konkurs eller bliver insolvent efter pakkerejsens begyndelse, og hvis hjemrejsen indg\u00e5r i pakkerejsen, er den rejsendes hjemtransport sikret. XY er beskyttet mod konkurs eller insolvens gennem YZ (den enhed, der er ansvarlig for beskyttelsen mod konkurs eller insolvens, f.eks. en garantifond eller et forsikringsselskab). Rejsende kan henvende sig til denne enhed eller eventuelt den kompetente myndighed (kontaktoplysninger, herunder navn, fysisk adresse, e-mailadresse og telefonnummer), hvis de n\u00e6gtes ydelser som f\u00f8lge af XY's konkurs eller insolvens. DA 3 DA Del B Standardoplysningsskema for aftaler om pakkerejser for andre tilf\u00e6lde end dem, der er omfattet af del A Den kombination af rejseydelser, du tilbydes, er en pakkerejse, jf. direktiv (EU) 2015/2302. Du er derfor omfattet af alle EU-rettigheder for pakkerejser. Virksomhed XY er som arrang\u00f8r [og virksomhed XZ er som formidler]3 af denne pakkerejse [eventuelt i henhold til g\u00e6ldende national ret] fuldt ansvarlig(e) for den korrekte levering af pakkerejsen. Dine betalinger til virksomhed XY [(hvis relevant) og virksomhed YZ4] er beskyttet i henhold til lovgivningen, og hvis returrejsen indg\u00e5r i pakkerejsen, er din hjemtransport garanteret, hvis denne virksomhed/disse virksomheder g\u00e5r konkurs eller bliver insolvent(e). Flere oplysninger om centrale rettigheder efter direktiv (EU) 2015/2302, herunder om aftale\u00e6ndringer, aflysninger, refusion, ansvar ved mangelfuld opfyldelse og beskyttelse mod konkurs eller insolvens samt om parter, der skal kontaktes, findes nedenfor. Centrale rettigheder efter direktiv (EU) 2015/2302 Oplysninger \u2014 Rejsende vil modtage alle vigtige oplysninger om pakkerejsen, inden aftalen om pakkerejsen indg\u00e5s. \u2014 Dette omfatter oplysninger om prisen og de betalinger, der skal foretages p\u00e5 bestillingstidspunktet. Rejsende kan i princippet ikke blive bedt om at betale mere end 25 % af den samlede pris p\u00e5 bestillingstidspunktet (forudbetaling), og de resterende betalinger kan ikke kr\u00e6ves tidligere end 28 dage f\u00f8r afrejsen. Rejsearrang\u00f8rer kan dog anmode om forudbetaling p\u00e5 over 25 %, hvis det er n\u00f8dvendigt for at sikre pakkerejsens tilrettel\u00e6ggelse og gennemf\u00f8relse. \u2014 N\u00e5r rejsende har indg\u00e5et en aftale om en pakkerejse, vil de modtage aftalen p\u00e5 et varigt medium (f.eks. p\u00e5 papir eller pr. e-mail). Ansvarlig erhvervsdrivende og kontaktpunkter \u2014 Der er altid mindst \u00e9n erhvervsdrivende, som er ansvarlig for den korrekte levering af alle de rejseydelser, der er inkluderet i aftalen. Denne erhvervsdrivende er arrang\u00f8ren af pakkerejsen som angivet i teksten i boksen ovenfor og i aftalen. Aftalen skal indeholde rejsearrang\u00f8rens kontaktoplysninger. 3 Medlemsstaterne v\u00e6lger det korrekte alternativ i lyset af deres gennemf\u00f8relse af direktivet. 4 Se fodnote 1. DA 4 DA \u2014 N\u00e5r en pakkerejse s\u00e6lges via en formidler, kan rejsende ogs\u00e5 altid kontakte formidleren, hvis der er problemer, eller for at sende beskeder til rejsearrang\u00f8ren. Formidlerens kontaktoplysninger fremg\u00e5r ogs\u00e5 af aftalen. Afh\u00e6ngigt af g\u00e6ldende national lovgivning kan formidlere ogs\u00e5 v\u00e6re ansvarlige for leveringen af pakkerejsen. \u2014 Rejsende f\u00e5r udleveret et n\u00f8dtelefonnummer eller oplysninger om et kontaktpunkt, hvor de kan komme i kontakt med rejsearrang\u00f8ren eller formidleren (rejsebureauet) under rejsen eller ferien. Overdragelse af aftalen \u2014 Rejsende kan overdrage pakkerejsen til en anden person, eventuelt mod betaling af et gebyr. Den rejsende skal give rejsearrang\u00f8ren eller, hvor det er relevant, formidleren et rimeligt varsel. Prisstigninger \u2014 Pakkerejsens pris kan kun \u00f8ges, hvis s\u00e6rlige omkostninger stiger (f.eks. br\u00e6ndstofpriserne), og hvis det udtrykkeligt er fastsat i aftalen, og senest 20 dage f\u00f8r pakkerejsens begyndelse. Hvis prisstigningen overstiger 8 % af pakkerejsens pris, kan den rejsende opsige aftalen. Hvis rejsearrang\u00f8ren forbeholder sig ret til at h\u00e6ve prisen, har den rejsende ret til en prisneds\u00e6ttelse, hvis de relevante omkostninger falder. Opsigelse af aftalen inden pakkerejsens begyndelse \u2014 Rejsende kan opsige aftalen uden betaling af opsigelsesgebyr og f\u00e5 fuld refusion af alle betalinger, hvis et eller flere af pakkerejsens v\u00e6sentlige elementer \u00e6ndres v\u00e6sentligt, eller hvis der sker en prisstigning p\u00e5 over 8 % af pakkerejsens pris. \u2014 Hvis den erhvervsdrivende, der er ansvarlig for pakkerejsen, aflyser pakkerejsen inden pakkerejsens begyndelse, har den rejsende efter omst\u00e6ndighederne ret til refusion og erstatning. \u2014 Rejsende kan opsige aftalen uden betaling af opsigelsesgebyr inden pakkerejsens begyndelse, hvis uundg\u00e5elige og ekstraordin\u00e6re omst\u00e6ndigheder i v\u00e6sentlig grad p\u00e5virker rejsen eller ferien. Som eksempler p\u00e5 ekstraordin\u00e6re omst\u00e6ndigheder kan n\u00e6vnes naturkatastrofer, alvorlige sikkerhedsproblemer eller risici for folkesundheden, som med rimelighed kan forventes at p\u00e5virke pakkerejsen. \u2014 Rejsende kan endvidere til enhver tid inden pakkerejsens begyndelse opsige aftalen, herunder af personlige \u00e5rsager, mod betaling af et passende og begrundet opsigelsesgebyr. Rejsende skal informeres om g\u00e6ldende opsigelsesgebyrer, inden aftalen indg\u00e5s, og i aftalen. Refusion \u2014 I alle tilf\u00e6lde, hvor rejsearrang\u00f8ren eller den rejsende aflyser pakkerejsen, skal den rejsende have refunderet sine betalinger inden for 14 dage (eventuelt under hensyntagen til opsigelsesgebyrer). Rejsearrang\u00f8ren af pakkerejsen er ansvarlig for refusionen. N\u00e5r der er tale DA 5 DA om en formidler, og hvis dette kr\u00e6ves i henhold til g\u00e6ldende national lovgivning, er formidleren ogs\u00e5 ansvarlig for refusionen. \u2014 Hvis rejsearrang\u00f8ren tilbyder en voucher, der skal anvendes til en fremtidig rejse i stedet for refusion inden for 14 dage, vil den rejsende modtage oplysninger om sine rettigheder i forbindelse med voucheren og kan v\u00e6lge at acceptere den eller ej. Problemer under rejsen eller ferien \u2014 Rejsearrang\u00f8ren er forpligtet til at afhj\u00e6lpe de problemer, der opst\u00e5r under leveringen af pakkerejsen. Rejsende skal underrette rejsearrang\u00f8ren om de problemer, de st\u00f8der p\u00e5. \u2014 Hvis v\u00e6sentlige elementer af pakkerejsen ikke kan leveres som aftalt, skal rejsearrang\u00f8ren tilbyde passende alternative arrangementer uden ekstra omkostninger. Rejsende kan opsige aftalen uden at betale gebyr, hvis ydelserne ikke leveres i overensstemmelse med aftalen, og dette i v\u00e6sentlig grad p\u00e5virker leveringen af pakkerejsen, og rejsearrang\u00f8ren undlader at afhj\u00e6lpe problemet. \u2014 Rejsende har ogs\u00e5 ret til en prisneds\u00e6ttelse og/eller erstatning, hvis rejseydelserne ikke leveres eller leveres mangelfuldt. \u2014 Rejsearrang\u00f8ren skal yde bistand, hvis den rejsende er i vanskeligheder, f.eks. ved at give oplysninger om sundhedsydelser, lokale myndigheder og konsul\u00e6r bistand og give mulighed for fjernkommunikation. Beskyttelse mod konkurs eller insolvens \u2014 Hvis rejsearrang\u00f8ren g\u00e5r konkurs eller bliver insolvent, vil den rejsendes betalinger blive refunderet. I nogle medlemsstater er der ogs\u00e5 beskyttelse mod konkurs eller insolvens for betalinger til formidlere. Hvis rejsearrang\u00f8ren eller, hvor det er relevant, formidleren g\u00e5r konkurs eller bliver insolvent efter pakkerejsens begyndelse, og hvis transporten indg\u00e5r i pakkerejsen, er den rejsendes hjemtransport sikret. XY er beskyttet mod konkurs eller insolvens gennem YZ (den enhed, der er ansvarlig for beskyttelsen mod konkurs eller insolvens, f.eks. en garantifond eller et forsikringsselskab). Rejsende kan henvende sig til denne enhed eller eventuelt den kompetente myndighed (kontaktoplysninger, herunder navn, fysisk adresse, e-mailadresse og telefonnummer), hvis de n\u00e6gtes ydelser som f\u00f8lge af XY's konkurs eller insolvens. [Websted, hvor direktiv (EU) 2015/2302 som gennemf\u00f8rt i national ret kan findes.] DA 6 DA Del C Standardoplysningsskema for tilf\u00e6lde, hvor rejsearrang\u00f8ren videregiver oplysninger til en anden erhvervsdrivende i overensstemmelse med artikel 3, nr. 2, litra b), nr. v) Hvis du indg\u00e5r en aftale med virksomhed AB efter at have modtaget bekr\u00e6ftelsen p\u00e5 bestillingen fra virksomhed XY, vil den rejseydelse, som XY og AB leverer, udg\u00f8re en pakkerejse, jf. direktiv (EU) 2015/2302. Du er derfor omfattet af alle EU-rettigheder for pakkerejser. Virksomhed XY vil v\u00e6re fuldt ansvarlig for, at pakkerejsen gennemf\u00f8res korrekt. Virksomhed XY har desuden oprettet lovpligtig beskyttelse til at refundere dine betalinger og, hvis pakkerejsen omfatter transport, sikre din hjemtransport i tilf\u00e6lde af, at den g\u00e5r konkurs eller bliver insolvent. Flere oplysninger om centrale rettigheder efter direktiv (EU) 2015/2302, herunder om aftale\u00e6ndringer, aflysninger, refusion, ansvar for mangelfuld opfyldelse og beskyttelse mod konkurs eller insolvens samt parter, der skal kontaktes (gives i form af et hyperlink). Ved at klikke p\u00e5 hyperlinket modtager den rejsende f\u00f8lgende oplysninger: Centrale rettigheder efter direktiv (EU) 2015/2302 Oplysninger \u2014 Rejsende vil modtage alle vigtige oplysninger om pakkerejsen, inden aftalen om pakkerejsen indg\u00e5s. \u2014 Dette omfatter oplysninger om prisen og de betalinger, der skal foretages p\u00e5 bestillingstidspunktet. Rejsende kan i princippet ikke blive bedt om at betale mere end 25 % af den samlede pris p\u00e5 bestillingstidspunktet (forudbetaling), og de resterende betalinger kan ikke kr\u00e6ves tidligere end 28 dage f\u00f8r afrejsen. Rejsearrang\u00f8rer kan dog anmode om forudbetaling p\u00e5 over 25 %, hvis det er n\u00f8dvendigt for at sikre pakkerejsens tilrettel\u00e6ggelse og gennemf\u00f8relse. \u2014 N\u00e5r rejsende har indg\u00e5et en aftale om en pakkerejse, vil de modtage aftalen p\u00e5 et varigt medium (f.eks. p\u00e5 papir eller pr. e-mail). Ansvarlig erhvervsdrivende og kontaktpunkter \u2014 Der er altid mindst \u00e9n erhvervsdrivende, der er ansvarlig for, at alle rejseydelser, der indg\u00e5r i en pakkerejse, leveres korrekt. Denne erhvervsdrivende er arrang\u00f8ren af pakkerejsen som angivet i teksten i boksen ovenfor og i aftalen. Aftalen skal indeholde rejsearrang\u00f8rens kontaktoplysninger. \u2014 Rejsende f\u00e5r udleveret et n\u00f8dtelefonnummer eller oplysninger om et kontaktpunkt, hvor de kan komme i kontakt med rejsearrang\u00f8ren eller rejsebureauet. DA 7 DA Overdragelse af aftalen \u2014 Rejsende kan overdrage pakkerejsen til en anden person, eventuelt mod betaling af et gebyr. Den rejsende skal give rejsearrang\u00f8ren eller, hvor det er relevant, formidleren et rimeligt varsel. Prisstigninger \u2014 Pakkerejsens pris kan kun \u00f8ges, hvis s\u00e6rlige omkostninger stiger (f.eks. br\u00e6ndstofpriser), og hvis det udtrykkeligt er fastsat i aftalen, og under ingen omst\u00e6ndigheder senere end 20 dage inden pakkerejsens begyndelse. Hvis prisstigningen overstiger 8 % af pakkerejsens pris, kan den rejsende opsige aftalen. Hvis rejsearrang\u00f8ren forbeholder sig ret til at h\u00e6ve prisen, har den rejsende ret til en prisneds\u00e6ttelse, hvis de relevante omkostninger falder. Opsigelse af aftalen inden pakkerejsens begyndelse \u2014 Rejsende kan opsige aftalen uden betaling af opsigelsesgebyr og f\u00e5 fuld refusion af alle betalinger, hvis et eller flere af pakkerejsens v\u00e6sentlige elementer \u00e6ndres v\u00e6sentligt, eller hvis der sker en prisstigning p\u00e5 over 8 % af pakkerejsens pris. \u2014 Hvis den erhvervsdrivende, der er ansvarlig for pakkerejsen, aflyser pakkerejsen inden pakkerejsens begyndelse, har den rejsende efter omst\u00e6ndighederne ret til refusion og erstatning. \u2014 Rejsende kan opsige aftalen uden betaling af et opsigelsesgebyr inden pakkerejsens begyndelse i tilf\u00e6lde af uundg\u00e5elige og ekstraordin\u00e6re omst\u00e6ndigheder, der i v\u00e6sentlig grad p\u00e5virker rejsen eller ferien. Som eksempler p\u00e5 ekstraordin\u00e6re omst\u00e6ndigheder kan n\u00e6vnes naturkatastrofer, alvorlige sikkerhedsproblemer eller risici for folkesundheden, som med rimelighed kan forventes at p\u00e5virke pakkerejsen. \u2014 Rejsende kan endvidere til enhver tid inden pakkerejsens begyndelse opsige aftalen, herunder af personlige \u00e5rsager, mod betaling af et passende og begrundet opsigelsesgebyr. Rejsende skal informeres om s\u00e5danne gebyrer, inden aftalen indg\u00e5s, og i aftalen. Refusion \u2014 I alle tilf\u00e6lde, hvor rejsearrang\u00f8ren eller den rejsende aflyser pakkerejsen, skal den rejsende have refunderet sine betalinger inden for 14 dage (eventuelt under hensyntagen til opsigelsesgebyrer). Rejsearrang\u00f8ren af pakkerejsen er ansvarlig for refusionen. N\u00e5r der er tale om en formidler, og hvis dette kr\u00e6ves i henhold til g\u00e6ldende national lovgivning, er formidleren ogs\u00e5 ansvarlig for refusionen. \u2014 Hvis rejsearrang\u00f8ren tilbyder en voucher, der skal anvendes til en fremtidig rejse i stedet for refusion inden for 14 dage, vil den rejsende modtage oplysninger om sine rettigheder i forbindelse med voucheren og kan v\u00e6lge at acceptere den eller ej. Problemer under rejsen eller ferien DA 8 DA \u2014 Rejsearrang\u00f8ren er forpligtet til at afhj\u00e6lpe de problemer, der opst\u00e5r under leveringen af pakkerejsen. Rejsende skal underrette rejsearrang\u00f8ren om de problemer, de st\u00f8der p\u00e5. \u2014 Hvis v\u00e6sentlige elementer af pakkerejsen ikke kan leveres som aftalt, skal rejsearrang\u00f8ren tilbyde passende alternative arrangementer uden ekstra omkostninger. Rejsende kan opsige aftalen uden at betale gebyr, hvis ydelserne ikke leveres i overensstemmelse med aftalen, og dette i v\u00e6sentlig grad p\u00e5virker leveringen af pakkerejsen, og rejsearrang\u00f8ren undlader at afhj\u00e6lpe problemet. \u2014 Rejsende har ogs\u00e5 ret til en prisneds\u00e6ttelse og/eller erstatning, hvis rejseydelserne ikke leveres eller leveres mangelfuldt i henhold til de betingelser, der er fastsat i direktiv (EU) 2015/2302. \u2014 Rejsearrang\u00f8ren skal yde bistand, hvis den rejsende er i vanskeligheder, f.eks. ved at give oplysninger om sundhedsydelser, lokale myndigheder og konsul\u00e6r bistand og give mulighed for fjernkommunikation. Beskyttelse mod konkurs eller insolvens \u2014 Hvis rejsearrang\u00f8ren g\u00e5r konkurs eller bliver insolvent, vil den rejsendes betalinger blive refunderet. I nogle medlemsstater er der ogs\u00e5 beskyttelse mod konkurs eller insolvens for betalinger til formidlere. Hvis rejsearrang\u00f8ren eller, hvor det er relevant, formidleren g\u00e5r konkurs eller bliver insolvent efter pakkerejsens begyndelse, og hvis transporten indg\u00e5r i pakkerejsen, er den rejsendes hjemtransport sikret. XY er beskyttet mod konkurs eller insolvens gennem YZ [den enhed, der er ansvarlig for beskyttelsen mod konkurs eller insolvens, f.eks. en garantifond eller et forsikringsselskab). Rejsende kan henvende sig til denne enhed eller eventuelt den kompetente myndighed (kontaktoplysninger, herunder navn, fysisk adresse, e-mailadresse og telefonnummer), hvis de n\u00e6gtes ydelser som f\u00f8lge af XY's konkurs eller insolvens. Direktiv (EU) 2015/2302 som gennemf\u00f8rt i national ret [LINK] DA 9 DA BILAG II Del A Standardoplysningsskema for tilf\u00e6lde, hvor den erhvervsdrivende, der formidler et sammensat rejsearrangement, jf. artikel 3, nr. 5), er en transport\u00f8r, der er ansvarlig for den rejsendes hjemrejse Hvis du bestiller supplerende typer rejseydelser til din rejse eller ferie via dette link/disse links, er du IKKE omfattet af de rettigheder, der g\u00e6lder for pakkerejser efter direktiv (EU) 2015/2302. Vores virksomhed/XY er derfor ikke ansvarlig for korrekt levering af disse supplerende rejseydelser. Ret henvendelse til den relevante tjenesteudbyder i tilf\u00e6lde af problemer. Hvis du bestiller supplerende rejseydelser via dette link/disse links inden for 24 timer efter at have modtaget bekr\u00e6ftelsen p\u00e5 bestillingen af den f\u00f8rste rejseydelse, vil dine betalinger til XY som kr\u00e6vet efter EU-retten dog v\u00e6re beskyttet mod XY's konkurs eller insolvens. Om n\u00f8dvendigt vil din hjemtransport v\u00e6re sikret. Bem\u00e6rk, at du ikke vil blive refunderet, hvis den p\u00e5g\u00e6ldende tjenesteudbyder g\u00e5r konkurs eller bliver insolvent. For at v\u00e6re omfattet af denne beskyttelse r\u00e5des du til f.eks. ved hj\u00e6lp af screenshots at gemme opfordringen til at bestille yderligere rejseydelser og den supplerende bestilling og at underrette XY om, at du inden for 24 timer har bestilt supplerende rejseydelser til din rejse eller ferie, p\u00e5 denne e-mailadresse eller p\u00e5 dette websted: ... [udfyldes af den erhvervsdrivende]. Flere oplysninger om beskyttelse mod konkurs eller insolvens [gives i form af et hyperlink] Ved at klikke p\u00e5 hyperlinket modtager den rejsende f\u00f8lgende oplysninger: XY er beskyttet mod konkurs eller insolvens gennem YZ (den enhed, der er ansvarlig for beskyttelsen mod konkurs eller insolvens, f.eks. en garantifond eller et forsikringsselskab). Rejsende kan henvende sig til denne enhed eller eventuelt den kompetente myndighed (kontaktoplysninger, herunder navn, fysisk adresse, e-mailadresse og telefonnummer), hvis de n\u00e6gtes ydelser som f\u00f8lge af XY's konkurs eller insolvens. Bem\u00e6rk: Denne beskyttelse mod konkurs eller insolvens omfatter ikke aftaler med andre parter end XY, som kan opfyldes p\u00e5 trods af XY's konkurs eller insolvens. Direktiv (EU) 2015/2302 som gennemf\u00f8rt i national ret [LINK] DA 10 DA Del B Standardoplysningsskema for tilf\u00e6lde, hvor den erhvervsdrivende, der formidler et sammensat rejsearrangement, jf. artikel 3, nr. 5), er en anden erhvervsdrivende end en transport\u00f8r, der er ansvarlig for den rejsendes hjemrejse Hvis du bestiller supplerende typer rejseydelser til din rejse eller ferie via dette link/disse links, er du IKKE omfattet af de rettigheder, der g\u00e6lder for pakkerejser efter direktiv (EU) 2015/2302. Vores virksomhed/XY er derfor ikke ansvarlig for korrekt levering af disse supplerende rejseydelser. Ret henvendelse til den relevante tjenesteudbyder i tilf\u00e6lde af problemer. Hvis du bestiller supplerende rejseydelser via dette link/disse links inden for 24 timer efter at have modtaget bekr\u00e6ftelsen p\u00e5 bestillingen af den f\u00f8rste rejseydelse, vil dine betalinger til XY som kr\u00e6vet efter EU-retten dog v\u00e6re beskyttet mod XY's konkurs eller insolvens. Bem\u00e6rk, at du ikke vil blive refunderet, hvis den p\u00e5g\u00e6ldende tjenesteudbyder g\u00e5r konkurs eller bliver insolvent. For at v\u00e6re omfattet af denne beskyttelse r\u00e5des du til f.eks. ved hj\u00e6lp af screenshots at gemme opfordringen til at bestille yderligere rejseydelser og den supplerende bestilling og at underrette XY om, at du inden for 24 timer har bestilt supplerende rejseydelser til din rejse eller ferie, p\u00e5 denne e-mailadresse eller p\u00e5 dette websted: ... [udfyldes af den erhvervsdrivende]. Flere oplysninger om beskyttelse mod konkurs eller insolvens [gives i form af et hyperlink] Ved at klikke p\u00e5 hyperlinket modtager den rejsende f\u00f8lgende oplysninger: XY er beskyttet mod konkurs eller insolvens gennem YZ (den enhed, der er ansvarlig for beskyttelsen mod konkurs eller insolvens, f.eks. en garantifond eller et forsikringsselskab). Rejsende kan henvende sig til denne enhed eller eventuelt den kompetente myndighed (kontaktoplysninger, herunder navn, fysisk adresse, e-mailadresse og telefonnummer), hvis de n\u00e6gtes ydelser som f\u00f8lge af XY's konkurs eller insolvens. Bem\u00e6rk: Denne beskyttelse mod konkurs eller insolvens omfatter ikke aftaler med andre parter end XY, som kan opfyldes p\u00e5 trods af XY's konkurs eller insolvens. Direktiv (EU) 2015/2302 som gennemf\u00f8rt i national ret [LINK] DA 11 DA "
}