{
  "dokument_id": "3518877b-48a5-50d0-83f4-bcd8dd0c0b1b",
  "doc_type": "case_attachment",
  "kommune": 5501,
  "tittel": "Referat fra m\u00f8ter i forbindelse med mulig nedleggelse av Sjursnes skole",
  "url": "https://innsyn.tromso.kommune.no/application/getMoteDokument?dokid=2001588730",
  "tekst": "REFERAT FRA M\u00d8TER OM MULIG NEDLEGGELSE AV SJURSNES SKOLE Bakgrunnen for m\u00f8tet Elevtallsutviklingen p\u00e5 Sjursnes skole har g\u00e5tt betydelig ned de senere \u00e5rene. Per 01.10.2023 er det ti elever ved skolen, hvorav to g\u00e5r p\u00e5 barnetrinnet og \u00e5tte g\u00e5r p\u00e5 ungdomstrinnet. Fra og med neste skole\u00e5r vil det kun v\u00e6re \u00e9n eller to elever elever igjen p\u00e5 skolen. Det er lite som tyder p\u00e5 at det vil komme flere barn i skolepliktig alder p\u00e5 Sjursnes i \u00e5rene som kommer. Elevtallet gir allerede n\u00e5 en utfordring knyttet til forsvarlig og god skoledrift. N\u00e5r forholdene blir sm\u00e5 er det vanskelig \u00e5 f\u00e5 til et godt pedagogisk og psykososialt l\u00e6ringsmilj\u00f8, da elevene har f\u00e5 andre \u00e5 spille p\u00e5. En liten jevnaldringsgruppe begrenser muligheten for variert undervisning i tr\u00e5d med m\u00e5l og intensjoner i l\u00e6replanen, og ikke minst muligheten til \u00e5 etablere vennskap. Det er ogs\u00e5 f\u00e5 voksne elevene har \u00e5 spille p\u00e5 i det daglige. En eventuell nedleggelse av Sjursnes skole vil f\u00f8re til at elevene i dagens Sjursnes skolekrets f\u00e5r Ramfjord skole som ny n\u00e6rskole fra og med neste skole\u00e5r. M\u00f8ter med ber\u00f8rte parter Troms\u00f8 kommune \u00f8nsker en forutsigbar og transparent prosess, og legger derfor opp til bred brukermedvirkning. Det ble avholdt flere m\u00f8ter samme dag, med ulike ber\u00f8rte parter. De som mottok invitasjon til m\u00f8te er elever og foresatte, ansatte (herunder ogs\u00e5 tillitsvalgt og verneombud), utviklingslaget og andre akt\u00f8rer innen n\u00e6ringsliv og foreninger i lokalmilj\u00f8et. F\u00f8lgende tidsplan ble satt for m\u00f8ter med ber\u00f8rte parter 24.11.23: 0900-1000 Elever og foresatte p\u00e5 Sjursnes skole 1015-1045 Ansatte p\u00e5 Sjursnes skole 1100-1200: Utviklingslaget 1300-1400: Tillitsvalgte 0900-1000 Elever og foresatte p\u00e5 Sjursnes skole Til stede: Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Side 2 av 3 Mathilde, Ariel, Chris, Sander, Odd Vetle, Ida, Josefine, Maria, Rita, S\u00f8lvi, Tom-Vidar, Ann-Helen, Stein Are (rektor), Seksjonsleder Geir O. Olsen, skoler\u00e5dgiver Marit Stensen. Introduksjon av bakgrunnen for m\u00f8tet. Her ble det s\u00e6rlig pekt p\u00e5 elevtallsnedgang ved seksjonsleder, hvor det neste skole\u00e5r vil v\u00e6re om lag to elever igjen ved skolen, og ingen barn i barnehagealder. Det p\u00e5pekes at eventuelle elever med s\u00e6rskilte behov m\u00e5 hensyntas ved transport til Ramfjord skole. Det ble videre dr\u00f8ftet rundt kommunens prinsipper for skolestruktur, og da s\u00e6rlig p\u00e5 det overordnede prinsippet om at barn trenger noen medelever i jevnaldringsgruppen. Med to elever p\u00e5 skolen peker ungdommene p\u00e5 at det blir \u00abkjedelig\u00bb, og noen \u00f8nsker ved en slik ordning ikke \u00e5 g\u00e5 p\u00e5 skolen videre. Elevene ble vist synspunktene sine p\u00e5 skolegang ved Sjursnes vs. Ramfjord fra m\u00f8te de hadde hatt 24.11, og de er sammenfallende med det de mener i dag. Imidlertid har det v\u00e6rt gode \u00e5r frem til n\u00e5 p\u00e5 Sjursnes skole. Alle kjenner alle og l\u00e6ringsmilj\u00f8et er trygt og godt, men n\u00e5 er elevgrunnlaget s\u00e5 lite fremover at det blir vanskelig \u00e5 f\u00e5 et godt skoletilbud if\u00f8lge elevene. Konsekvenser ved nedleggelse som s\u00e6rlig ble belyst p\u00e5 m\u00f8tet: \u2022 Skoleveien i form av reisetid. Det er viktig for foresatte og elevene at skyssen var s\u00e5 str\u00f8mlinjeformet som mulig opp mot start og slutt p\u00e5 skolen i Ramfjord. \u2022 Foresatte \u00f8nsket en beredskapsplan ved skred n\u00e5r barn m\u00e5 v\u00e6re hos andre personer til veien \u00e5pnes. Dette vil bli utarbeidet i henhold til kommunens rutiner ved en eventuell nedleggelse av Sjursnes skole. \u2022 Det ble sp\u00f8rsm\u00e5l om dagens skyss ble opprettholdt. Det blir skoleskyss hver eneste dag, i motsetning til dagens bussordning med bare noen dager i uka. \u2022 Det ble i m\u00f8tet opplyst om at alle elever har rett til forsvarlig skoleskyss, b\u00e5de n\u00e5r det kommer til tid, reisem\u00e5te og den enkelte elevs forutsetninger. Individuelle vurderinger som m\u00e5 tas meldes inn til rektor som i samarbeid med fylkeskommunen skal s\u00f8rge for at alle elever har forsvarlig skoleskyss tilpasset forutsetningene. Ved behov kan eksempelvis tilrettelagt skoleskyss vurderes jfr. gjeldende lovverk. Foresatte pekte avslutningsvis p\u00e5 at dette var en ryddig og transparent prosess i motsetning til tidligere prosesser. 1015-1045 Ansatte p\u00e5 Sjursnes skole Til stede: Hans Olaf Nilsen (kontaktl\u00e6rer), Inge Skognes (pedagog), Sissel Mortensen (assistent), Steinar Bruvold (vaktmester) og Jorun Johansen (renholder), Utvalgsleder P\u00e5l Julius Skogholt, rektor, seksjonsleder Geir O.Olsen og skoler\u00e5dgiver Marit Stensen. Introduksjon av bakgrunnen for m\u00f8tet. Her ble det s\u00e6rlig pekt p\u00e5 elevtallsnedgang ved seksjonsleder, hvor det neste skole\u00e5r vil v\u00e6re om lag to elever igjen ved skolen, og ingen barn i barnehagealder. Det ble videre pekt p\u00e5 kommunens prinsipper for skolestruktur. Fokus for dette m\u00f8tet var imidlertid s\u00e6rskilt p\u00e5 ansatteperspektivet. Det ble presisert fra skoleledelsen at skolens ansatte vil kunne v\u00e6re en del av Ramfjord skole sin stab, og at renholder ogs\u00e5 har fast stilling og m\u00e5 snakke med Fagrent. Vaktmester uttrykte ingen bekymring for sin arbeidssituasjon da han snart er i pensjonsalder. Side 3 av 3 1100-1200: Utviklingslaget Til stede: Roar Winther, leder av utviklingslaget, Gunnar Skognes og Hans Olaf Nilsen fra utviklingslaget samt Tommy Olsen, beboer. Utvalgsleder P\u00e5l Julius Skogholt, rektor, seksjonsleder Geir O. Olsen og skoler\u00e5dgiver Marit Stensen. Introduksjon av bakgrunnen for m\u00f8tet: Her ble det s\u00e6rlig pekt p\u00e5 elevtallsnedgang ved seksjonsleder, hvor det neste skole\u00e5r vil v\u00e6re om lag to elever igjen ved skolen, og ingen barn i barnehagealder. Det ble videre vist til kommunens prinsipper for skolestruktur, og da s\u00e6rlig p\u00e5 det overordnede prinsippet om at barn trenger noen medelever i jevnaldringsgruppen S\u00e6rskilt fokus i dette m\u00f8tet er skoletilbudets betydning for bosetning, og n\u00e6ringsutvikling. Utviklingslaget peker p\u00e5 at kampen for skoletilbudet egentlig var over n\u00e5r barnehagen ble lagt ned i 2016, da stoppet barnerekrutteringen s\u00e5 n\u00e5 er det ingen annen vei enn \u00e5 legge ned fordi elevtallet er s\u00e5 lavt. Utviklingslaget peker p\u00e5 at barnehagetilbudet er veldig viktig. Utviklingslaget peker ogs\u00e5 p\u00e5 at kommunen fra politisk hold burde se muligheter ved \u00e5 kj\u00f8pe opp eneboliger som kan gis til barnefamilier, eks. flyktninger med barn. Videre b\u00f8r Troms\u00f8 kommune legge til rette for turisme siden de har Lyngsalpene rett \u00abutenfor stueveggen\u00bb. Det er ogs\u00e5 en mulighet \u00e5 \u00ablegge skolen i m\u00f8llpose\u00bb ved at den legges midlertidig ned i en periode f\u00f8r den blir endelig nedlagt. Utviklingslaget var ogs\u00e5 opptatt av hva som skulle gj\u00f8res med bygget om skolen legges ned. Det ble pekt p\u00e5 at det var \u00f8nskelig at det kunne brukes lokalt jfr. ordning i Oldervik. Det ble i den anledning pekt p\u00e5 at det ved en eventuell nedleggelse vi bli ivaretatt i en sak fra avdeling for bymilj\u00f8. Utviklingslaget var veldig opptatt av at Troms\u00f8 kommune m\u00e5tte st\u00e5 bak sine vedtak om \u00e5 satse p\u00e5 Ulsfjordbygdene ved \u00e5 tilrettelegge for jobb, bygging og aktivitet i distriktet. 1300-1400: M\u00f8te med tillitsvalgte Til stede: Stein Are N\u00f8stvik (rektor), Seksjonsleder Geir O. Olsen, r\u00e5dgiver Marit Stensen, J\u00f8rn Egil Henriksen (fagleder) Bj\u00f8rn Inge Hansen (pedagog), Bj\u00f8rn Emil Fredriksen (verneombud), Heidi Nilsen (tillitsvalgt pedagoger) Form\u00e5l med m\u00f8tet er \u00e5 f\u00e5 innspill fra tillitsvalgte og verneombud p\u00e5 \u00e5 ivareta ansatte ved en eventuell nedleggelse. Verneombud og tillitsvalgte hadde ingen innspill p\u00e5 prosessen knyttet til i regler for omstilling for de ansatte. De pekte videre p\u00e5 at en mulig nedleggelse var en sak som hadde v\u00e6rt vel kjent lenge i lys av lavt elevtall, s\u00e5 en eventuell nedleggelse kommer ikke som en overraskelse. De pekte ogs\u00e5 p\u00e5 at vanlige omstillingsregler ble fulgt, og at de ikke hadde noen s\u00e6rskilte bekymringer for enkeltansatte sitt tilbud. "
}