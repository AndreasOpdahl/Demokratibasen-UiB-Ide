{
  "dokument_id": "c6b329ca-f820-58cc-ab90-2cc23e0a866a",
  "doc_type": "case_attachment",
  "kommune": 4601,
  "tittel": "Plan- og bygningsetatens innspill - offentlig h\u00f8ring av nye statlige planretningslinjer",
  "url": "https://bergen.kommune.no/politikere-utvalg/api/fil/bk360/10329379/Plan-og-bygningsetatens-innspill-offentlig-horing-av-nye-statlige-planretningslinjer",
  "tekst": " Plan- og bygningsetaten Til Intern korrespondanse BBU - kommunaldirekt\u00f8rens stab V\u00e5r referanse: HENV-2024/12341-2 Saksbehandler: Ulf S\u00e6terdal Fra Dato: 19.04.2024 Ulf S\u00e6terdal Innspill - offentlig h\u00f8ring av nye statlige planretningslinjer for arealbruk og mobilitet Det vises til intern korrespondanse av 3.april 2024 fra Byr\u00e5dsavdeling for byutvikling. Det bes om innspill til h\u00f8ring av forslag til nye statlige planretningslinjer for arealbruk og mobilitet. Dette med frist innen 18 april 2024. Med dette inngis innspill fra Plan- og bygningsetaten. Innspillene fremg\u00e5r av saksutredning nedenfor. Med hilsen PLAN- OG BYGNINGSETATEN Tarje Iversen Wanvik Direkt\u00f8r Ulf S\u00e6terdal Avdelingssjef Dette dokumentet er godkjent elektronisk. SAKSUTREDNING: Innspill til h\u00f8ring av Statlige planretningslinjer for arealbruk og mobilitet Form\u00e5let med retningslinjene er \u00e5 sikre en samordnet og b\u00e6rekraftig bolig-, areal- og transportplanlegging. Planleggingen skal bidra til \u00e5 utvikle b\u00e6rekraftige byer og lokalsamfunn, legge til rette for verdiskaping og n\u00e6ringsutvikling, og fremme helse, milj\u00f8 og livskvalitet. Planlegging skal samtidig bidra til \u00e5 redusere klimagassutslipp, ivareta kulturmilj\u00f8 og hindre at dyrket mark, natur- og villreins- og friluftsomr\u00e5der og karbonrike arealer bygges ned. Plan- og bygningsetaten har vurdert forslaget i forhold til gjeldende statlige planretningslinjer for samordnet bolig-, areal,- og transportplanlegging. Fagetaten vurderer foreliggende forslag til Statlige planretningslinjer i hovedsak som velegnet for lokal planlegging. Forslaget fanger opp det komplekse m\u00e5lbildet kommunal planlegging foreg\u00e5r innenfor og representerer en tydeliggj\u00f8ring av viktige hensyn i kommunenes arealpolitikk. Retningslinjene er lett tilgjengelig og godt disponert. Bergen kommune sin gjeldende kommuneplan (KPS og KPA) svarer godt p\u00e5 b\u00e5de gjeldende og foresl\u00e5tte retningslinjer. KPS legger opp til en aktiv og attraktiv g\u00e5by. KPA inneb\u00e6rer tett kobling mellom transporttilbud og arealutvikling. Byutviklingstall 2024 viser at boligutviklingen er mer konsentrert enn tidligere. Fortetting langs kollektivaksene virker positivt p\u00e5 mange m\u00e5l for offentlig planlegging. Fra 2010 og frem til n\u00e5 har Vestland fylkeskommune bygget bybane mellom Bergen sentrum og Bergen Lufthavn og mellom Bergen sentrum og Fyllingsdalen. Fylkeskommunen er i gang med forberedende arbeider for bybane fra Bergen sentrum til \u00c5sane. Parallelt med banen, er det etablert h\u00f8ykvalitets sykkeltraseer. Bergen kommune har ogs\u00e5 vedtatt gang- og sykkelstrategier med m\u00e5l om at flere skal g\u00e5 og sykle mer. En mer kompakt byutvikling gj\u00f8r at flere reiser blir korte og dermed mulig \u00e5 gj\u00f8re g\u00e5ende eller p\u00e5 sykkel. I figuren under, ser vi at reisemiddelfordelingen med unntak av i pandemien, hatt en positiv utvikling Saksnummer Saksnummer Side 2 av 3 Fra Bergen kommunes side erfarer vi at gjeldende retningslinjene virker i praksis. Tydelige og konkrete retningslinjer fra staten, gj\u00f8r det enklere for kommunene \u00e5 holde fast ved en konsekvent arealpolitikk som er positiv for byens attraktivitet, klimautslipp, energiforbruk og folks hverdagslogistikk. Det er all grunn til \u00e5 holde fast ved slike retningslinjer. De foresl\u00e5tte nye retningslinjene synes \u00e5 ivareta behovet p\u00e5 en god m\u00e5te. En av endringene i planretningslinjen er at kapittel 4 kun gjelder for regioner med st\u00f8rre byer, mens kapittel 5 gjelder for distriktsomr\u00e5der. Retningslinjene for regioner med st\u00f8rre byer legger vekt p\u00e5 nullvekstm\u00e5let, milj\u00f8vennlig mobilitet, kollektivknutepunkt, framkommelighet for kollektivtrafikken og fortetting og transformasjon. I disktriksomr\u00e5der legges det vekt p\u00e5 levedyktige lokalsamfunn, men ogs\u00e5 muligheten for spredt boligbygging i LNFR. Plan- og bygningsetaten er usikker p\u00e5 om denne todelingen er hensiktsmessig. Todelingen forsterker behovet for regional plan eller interkommunal plan som avklarer overordnet utbyggingsm\u00f8nster for boliger, n\u00e6ring, handels- og tjenestetilbud og hovedtrekkene i transportsystemet. Fagetaten er bekymret for at todelingen medf\u00f8rer at innholdet og forst\u00e5elsen av LNFR-omr\u00e5dene ikke vil praktiseres likt i hele landet. Dersom man skal ha todeling st\u00f8tter fagetaten forslag til inndeling, hvor omegnskommuner med innpendling til st\u00f8rre by p\u00e5 15% og/eller byvekstavtale tas med. Det er viktig at omr\u00e5der med felles arbeids- og boligmarked vurderes ut fra de samme retningslinjene. Saksnummer Saksnummer Side 3 av 3 "
}