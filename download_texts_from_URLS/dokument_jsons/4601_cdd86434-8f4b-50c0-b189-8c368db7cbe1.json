{
  "dokument_id": "cdd86434-8f4b-50c0-b189-8c368db7cbe1",
  "doc_type": "case_minutes",
  "kommune": 4601,
  "tittel": "Saksprotokoll UMBY, 19092024, Sak 299/24, Representasjonsforslag fra Ann Kristin Helland Ramstr\u00f8m (SV) om at Bergen markerer den muslimske fastem\u00e5neden ramadan ved \u00e5 pynte opp Valborg Platousplass med belysning.",
  "url": "https://bergen.kommune.no/politikere-utvalg/api/fil/bk360/11193816/Innstilling-vedtak-Representasjonsforslag-fra-Ann-Kristin-Helland-Ramstrom-SV-om-at-Bergen-markerer-den-muslimske-fastemaneden-ramadan-ved-a-pynte-opp-Valborg-Platousplass-med-belysning-",
  "tekst": "Representasjonsforslag fra Ann Kristin Helland Ramstr\u00f8m (SV) om at Bergen markerer den muslimske fastem\u00e5neden ramadan ved \u00e5 pynte opp Valborg Platousplass med belysning. Utvalg for milj\u00f8 og byutvikling behandlet saken i m\u00f8tet 19.09.2024 sak 299/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for milj\u00f8 og byutviklings behandling F\u00f8lgende representanter tok ordet: Torstein Gya (SV), Sebastian Hauan Stenberg (A), Rebekka Helle Stensb\u00f8 (H), Mailiss Solheim-\u00c5kerblom (R). Forslag fremsatt i utvalget: Rebekka Helle Stensb\u00f8 (H) fremsatte p\u00e5 vegne av H, FrP, BL, INP og Sp f\u00f8lgende alternative forslag: Representantforslaget avvises med bakgrunn i byr\u00e5dets svar. Torstein Gya (SV) fremsatte p\u00e5 vegne av SV forslagsstillers forslag til vedtak: Bergen kommune markerer muslimenes h\u00f8ytid ramadan ved \u00e5 pynte Valborg Platous plass med belysning gjennom hele h\u00f8ytiden Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det g\u00e5 i dialog og eventuelt samarbeid med den lokale moskeen om markeringen. Votering: Alternativt forslag fra H, FrP, BL, INP og Sp fremsatt av Rebekka Helle Stensb\u00f8 (H), ble tiltr\u00e5dt med 12 stemmer (H, A, FrP, BL, INP, Sp). Forslagsstillers forslag til vedtak, fremsatt av Torstein Gya (SV), fikk 5 stemmer (SV, MDG, V, R). Tilleggsforslag fra R fremsatt av Mailiss Solheim-\u00c5kerblom (R), fikk 5 stemmer (SV, MDG, V, R). Forslagsstillers forslag til vedtak: Bergen kommune markerer muslimenes h\u00f8ytid ramadan ved \u00e5 pynte Valborg Platous plass med belysning gjennom hele h\u00f8ytiden. "
}