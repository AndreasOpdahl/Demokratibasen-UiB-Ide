{
  "dokument_id": "aaa77212-f7b8-54a1-9f87-79bb13c3e5a8",
  "doc_type": "case_attachment",
  "kommune": 4601,
  "tittel": "Klage datert 28.11.2024",
  "url": "https://bergen.kommune.no/politikere-utvalg/api/fil/bk360/11663017/Klage-datert-28-11-2024",
  "tekst": "Bergen kommune v/ plan- og bygningsetaten Sendes per e-post til postmottak.planogbygg@bergen.kommune.no V\u00e5r referanse: Ansvarlig advokat: Dato: 1129977501/3069344 Olav Pedersen 28. november 2024 DERES REF. BYGG-2024/16064 \u2013 KLAGE P\u00c5 AVSLAG P\u00c5 S\u00d8KNAD OM BRUKSENDRING FRA TILLEGGSDEL TIL HOVEDDEL \u2013 GNR 11 BNR 28 \u2013 NATTLANDSFJELLET 13 1. Innledning Harris Advokatfirma AS bist\u00e5r tiltakshaver og hjemmelshaver av gbnr. 11/28 i Bergen kommune, Wilton Trading Company AS, i sak vedr\u00f8rende s\u00f8knad om tillatelse til bruksendring av kjeller p\u00e5 51,5 m2 BRA fra tilleggsdel til hoveddel. I vedtak datert 08.11.2024 gav kommunen avslag p\u00e5 s\u00f8knad om bruksendring. Det vises til kommunens referanse BYGG-2024/16064-8. Avslaget er hjemlet i at vilk\u00e5rene for dispensasjon fra byggegrensen mot fylkesveg ikke er oppfylt, jf. plan- og bygningsloven (pbl) \u00a7 19-2, jf. kommuneplanens arealdel (KPA) \u00a7 6.3.1. P\u00e5 vegne av tiltakshaver p\u00e5klages avslaget. Klagefristen er 29.11.2024, og klagen er dermed rettidig. Prinsipalt m\u00e5 vedtaket oppheves som ugyldig p\u00e5 grunn av mangelfull begrunnelse, jf. forvaltningsloven (fvl) \u00a7 33, jf. \u00a7\u00a7 25 og 24. Den manglende begrunnelsen gj\u00f8r det sv\u00e6rt vanskelig for tiltakshaver \u00e5 forst\u00e5 grunnlaget for avslaget, samt for klageinstansen \u00e5 foreta en forsvarlig overpr\u00f8ving av vedtaket (se nedenfor punkt 2). Det vises til at: \u2022 Kommunen anf\u00f8rer at hensynene bak byggegrensen mot fylkesvei blir vesentlig tilsidesatt fordi tiltaket kan \u00abvanskeliggj\u00f8re\u00bb arbeidet med ny reguleringsplan, uten \u00e5 begrunne hvordan det oms\u00f8kte tiltaket faktisk vanskeliggj\u00f8r reguleringsprosessen \u2022 Kommunen anf\u00f8rer at fordelene ved \u00e5 innvilge dispensasjon ikke er klart st\u00f8rre enn ulempene fordi tiltaket ikke \u00absikrer fremtidig oppgradering av fylkesveien\u00bb, uten \u00e5 begrunne p\u00e5 hvilken m\u00e5te tiltaket hindrer eller ikke bidrar til en slik oppgradering Subsidi\u00e6rt anmodes det om at vedtaket m\u00e5 endres til en tillatelse, da vilk\u00e5rene for dispensasjon fra KPA \u00a7 6.3.1 (byggegrense mot fylkesveg) anses oppfylt, jf. pbl. \u00a7 19-2, jf. fvl. \u00a7 33 (se nedenfor punkt 3). Vi vil i det videre begrunne klagen n\u00e6rmere. Harris Advokatfirma AS Vestre str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 1129977501/3069344 harris.no Side 1 av 7 2. Vedtaket m\u00e5 oppheves da det er mangelfullt begrunnet P\u00e5 vegne av tiltakshaver anf\u00f8res det at vedtaket om avslag p\u00e5 s\u00f8knad om dispensasjon m\u00e5 oppheves som ugyldig, jf. forvaltningsloven (fvl) \u00a7 33. Dette fordi vedtaket er mangelfullt begrunnet, jf. fvl. \u00a7\u00a7 25, jf. 24. Etter fvl. \u00a7 24 (1) skal enkeltvedtak grunngis samtidig med at vedtaket treffes. Videre f\u00f8lger det av fvl. \u00a7 25 (2) og (3) at begrunnelsen skal omtale de faktiske forhold som vedtaket bygger p\u00e5, samt de hovedhensyn som har v\u00e6rt avgj\u00f8rende ved ut\u00f8ving av forvaltningsmessig skj\u00f8nn. Sivilombudet har i veiledning begrunnet hvorfor enkeltvedtak skal begrunnes av forvaltningen 1: \u00abFor det f\u00f8rste skal partene i saken kunne forst\u00e5 og settes i stand til \u00e5 vurdere om man vil godta avgj\u00f8relsen eller om det er grunn til \u00e5 be om omgj\u00f8ring, klage til overordnet organ, eller bringe vedtaket inn for domstolene. For det andre tilsier en god og effektiv forvaltning at vedtak skal begrunnes, og at begrunnelsen oppfyller visse standarder. Gode begrunnelser bidrar til riktige og gode vedtak, effektiv overpr\u00f8ving, likebehandling av saker og god veiledning i senere saker. Gode begrunnelser vil normalt ogs\u00e5 bidra til st\u00f8rre tillit til forvaltningen. Hvis et vedtak ikke er tilstrekkelig begrunnet, vil dette kunne utgj\u00f8re en saksbehandlingsfeil ved vedtaket. Manglende begrunnelse kan ogs\u00e5 tyde p\u00e5 at det er feil ved vedtakets utfall og gj\u00f8re det vanskelig for klageinstansen eller domstolene \u00e5 overpr\u00f8ve vedtaket.\u00bb I avslagsvedtaket har kommunen angitt f\u00f8lgende begrunnelse for avslaget: \u00abI denne konkrete saken er tiltaket plassert for n\u00e6rt b\u00e5de fylkes kj\u00f8revei og gangs- og sykkelvei, samt eiendommen ligger innenfor grensa til p\u00e5g\u00e5ende planarbeid. M\u00e5let med den nylig oppstartet reguleringsplanen er \u00e5 forbedre tilbudet til syklende, g\u00e5ende og kollektivreisende, samt forbedre trafikksikkerheten i omr\u00e5det. Vi er enig med Vestland fylkeskommune i at tiltaket kan f\u00e5 konsekvenser for prosjektet p\u00e5 strekninga langs 585 Nattlandsvegen og vanskeliggj\u00f8re dette arbeidet. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra byggegrensen langs fylkesvei vurderes til at tiltakshaver vil bruke kjellerarealet som hoveddel. Ulempene vil v\u00e6re at tiltaket ikke sikrer fremtidig oppgradering av fylkesveien. Etter en samlet vurdering vil ikke fordelene v\u00e6re klart st\u00f8rre enn ulempene.\u00bb [v\u00e5r understrekning] 1 https://www.sivilombudet.no/begrunnelser/ 1129977501/3069344 harris.no Side 2 av 7 Kommunens begrunnelse oppfattes som sv\u00e6rt generell og lite spesifikk for oms\u00f8kte tiltak. Kommunen begrunner ikke hvordan oms\u00f8kt bruksendring av eksisterende kjelleretasje, fra tilleggsdel til hoveddel, kan f\u00e5 \u00abkonsekvenser\u00bb for arbeidet med ny reguleringsplan, kan \u00abvanskeliggj\u00f8re dette arbeidet\u00bb, eller p\u00e5 hvilken m\u00e5te tiltaket \u00abikke sikrer fremtidig oppgradering av fylkesveien\u00bb. Kommunen viser i sin begrunnelse til Vestland fylkeskommune (VLFK) sin uttalelse, hvor det fremg\u00e5r at: \u00abDen oms\u00f8kte eigedomen ligg i/n\u00e6rt areal som truleg er naudsynt til mellombels bygg- og anleggsone slik prosjektet ligg i dag. (...) Oms\u00f8kte tiltak vil gjere utbetring langs Nattlandsveien dyrare og det vil kunne bli vanskelegare \u00e5 f\u00e5 til gode l\u00f8ysingar for mjuke trafikantar og trygg skuleveg. Det er uheldig \u00e5 gi dispensasjon for tiltak innanfor plangrensa til nyoppstarta reguleringsarbeid, s\u00e6rleg n\u00e5r tiltaket kan kome i direkte konflikt med planlagt tiltak. Sj\u00f8lv om det ikkje vert direkte konflikt kan slike tiltak f\u00e5 konsekvensar for prosjektet p\u00e5 strekninga langs fylkesveg 585 Nattlandsveien. (...) Det vil v\u00e6re sv\u00e6rt uheldig \u00e5 gi dispensasjon til tiltak som vanskeleggjer dette arbeidet.\u00bb [V\u00e5r understrekning] Heller ikke VLFK begrunner hvordan oms\u00f8kte tiltak gj\u00f8r utbedring langs veien \u00abdyrare\u00bb eller hvorfor tiltaket vanskeliggj\u00f8r gode l\u00f8sninger. Vi stiller videre sp\u00f8rsm\u00e5l til hvordan tiltaket, om \u00abdet ikkje vert direkte konflikt\u00bb, kan f\u00e5 konsekvenser for reguleringsprosjektet. Vi vil i denne sammenheng understreke at reguleringsprosessen er i en sv\u00e6rt tidlig fase, og det er ikke fattet noen beslutninger som konkret ber\u00f8rer den oms\u00f8kte eiendommen. At eiendommen ligger innenfor foresl\u00e5tt plangrense tilsier ikke i seg selv at oms\u00f8kt tiltak vil vanskeliggj\u00f8re planprosessen. Kommunens begrunnelse for avslaget gj\u00f8r det sv\u00e6rt vanskelig for tiltakshaver \u00e5 b\u00e5de forst\u00e5 grunnlaget for avslaget og utforme en klage. Som det vises til nedenfor i punkt 3.2 vil oms\u00f8kte tiltak ikke forstyrre realiseringen av planen, da det er tilstrekkelig bredde p\u00e5 dagens veiareal til \u00e5 forbedre veitraseen. Den mangelfulle begrunnelsen vanskeliggj\u00f8r ogs\u00e5 klageinstansens mulighet til \u00e5 overpr\u00f8ve vedtaket. P\u00e5 vegne av tiltakshaver kreves det derfor at kommunen gir en konkret begrunnelse for hvordan og p\u00e5 hvilken m\u00e5te det oms\u00f8kte tiltaket vanskeliggj\u00f8r reguleringsprosessen, slik at vilk\u00e5rene for dispensasjon fra KPA \u00a7 6.3.1 ikke anses oppfylt. F\u00f8rst da vil vedtaket v\u00e6re tilstrekkelig begrunnet, jf. fvl. \u00a7\u00a7 25 og 24. Det bes derfor om at vedtaket oppheves som ugyldig, jf. fvl. \u00a7 33, jf. \u00a7\u00a7 25 og 24. Ved kommunens nye behandling av s\u00f8knaden bes det om at oms\u00f8kt dispensasjon innvilges, da vilk\u00e5rene for dispensasjon fra KPA \u00a7 6.3.1 anses oppfylt, jf. pbl. \u00a7 19-2. 3. Subsidi\u00e6rt: Vilk\u00e5rene for dispensasjon er oppfylt, jf. pbl. \u00a7 19-2 3.1 Innledning Subsidi\u00e6rt anf\u00f8res at vilk\u00e5rene for \u00e5 gi dispensasjon fra byggegrense mot fylkesveg i KPA \u00a7 6.1.3 er oppfylt. Det vises til innsendt dispensasjonss\u00f8knad datert 09.10.2024. 1129977501/3069344 harris.no Side 3 av 7 Vi vil i det f\u00f8lgende kommentere kommunens begrunnelse for avslag, s\u00e5 langt dette lar seg gj\u00f8re basert p\u00e5 den begrunnelse som er gitt. 3.2 Hensynene bak byggegrensen blir ikke \u00abvesentlig tilsidesatt\u00bb Hovedhensynet bak byggegrensen i KPA \u00a7 6.3.1 er \u00e5 trygge planlegging, bygging, vedlikehold og drift av offentlige veier, slik at trafikken p\u00e5 veiene kan g\u00e5 p\u00e5 et vis som trafikantene og samfunnet til enhver tid kan v\u00e6re tjent med, jf. veglova \u00a7 1 a. Det vises til kommunens begrunnelse overfor i punkt 2 om hvorfor hensynene bak byggegrensen blir vesentlig tilsidesatt. I korthet oppsummeres det at kommunen viser til at bruksendringen \u00abkan f\u00e5 konsekvenser\u00bb for reguleringsprosessen og \u00abvanskeliggj\u00f8re\u00bb dette arbeidet. Vestland fylkeskommune viser i sin uttalelse til at oms\u00f8kte tiltak \u00abvil gjere utbetring langs Nattlandsveien dyrare og det vil kunne bli vanskelegare \u00e5 f\u00e5 til gode l\u00f8ysingar for mjuke trafikantar og trygg skuleveg.\u00bb Som nevnt ovenfor i punkt 2, har denne side vanskeligheter med \u00e5 forst\u00e5 hvordan oms\u00f8kt bruksendring konkret p\u00e5virker den p\u00e5g\u00e5ende reguleringsprosessen eller bidrar til \u00f8kte kostnader. Det oms\u00f8kte tiltaket gjelder bruksendring av en allerede etablert kjelleretasje. Tiltaket er dermed utelukkende innenfor eksisterende bygningsmasse og endrer ikke avstanden til fylkesveien. Som fremhevet i dispensasjonss\u00f8knaden, ligger det oms\u00f8kte tiltaket dessuten p\u00e5 et h\u00f8ydedrag over fylkesveien, som vist p\u00e5 foto under. Tiltakshaver kan derfor ikke se hvordan det oms\u00f8kte tiltaket vil kunne p\u00e5virke reguleringsprosessen eller vanskeliggj\u00f8re dette arbeidet. Boligen er allerede oppf\u00f8rt, og tiltaket inneb\u00e6rer ingen utvidelse eller fysisk endring av bygningsmassen. P\u00e5 vegne av tiltakshaver fremheves det videre at planprosessen er i en sv\u00e6rt tidlig fase, og det er ikke fattet noen beslutninger som konkret ber\u00f8rer den oms\u00f8kte eiendommen, annet enn at den er innenfor plangrensen. I rapporten \u00abFv. 585 Nattlandsveien. Vurdering av nett for g\u00e5ende og syklende\u00bb fra 2021 fremhever VLFK tre aktuelle l\u00f8sninger for \u00e5 utbedre strekningen langs Fv. 585. Dette er: 1129977501/3069344 harris.no Side 4 av 7 1. Sykkelfelt: 2. Enveisregulert sykkelvei 3. Sykkelvei med fortau p\u00e5 vestsiden Vedlegg 1 Fv. 585 Nattlandsveien. Vurdering av nett for g\u00e5ende og syklende, datert 18.01.2021 Etter gjennomgang av de tre alternativene, fremhever VLFK i punkt 2.2.4 at det er alternativ 1 og 3 som kan etableres i Nattlandsveien uten fravik. Videre p\u00e5pekes det i punkt 2.2.5 at en l\u00f8sning med sykkelvei med fortau p\u00e5 \u00f8stsiden av fylkesveien ikke er aktuell, og derfor er forkastet. Oms\u00f8kt eiendom ligger p\u00e5 \u00f8stsiden av fylkesveien, og det er dermed tydelig at sykkelvei med fortau ikke vil bli planlagt etablert p\u00e5 denne siden. Ved alternativ 1 eller 3 kan vi for \u00f8vrig ikke se hvordan det oms\u00f8kte tiltaket vil hindre eller forstyrre realiseringen av alternativene. Som det fremg\u00e5r av rapporten og foto overfor, vil alternativ 1 utgj\u00f8re 15,5 meter fri veistrekning, mens alternativ 3 vil utgj\u00f8re 15,25 til 16,75 meter. Som vist p\u00e5 foto nedenfor, er avstand p\u00e5 dagens veiareal nedenfor oms\u00f8kte eiendom ca. 16 meter. 1129977501/3069344 harris.no Side 5 av 7 Begge alternativene kan dermed realiseres p\u00e5 eksisterende veiareal. Oms\u00f8kte tiltak ber\u00f8rer dermed ikke av oppgraderingen av fylkesveien, som f\u00f8r \u00f8vrig ligger p\u00e5 et h\u00f8ydedrag over fylkesveien. P\u00e5 bakgrunn av det overnevnte anf\u00f8res det at hensynene bak KPA \u00a7 6.3.1 (byggegrense mot fylkesveg) ikke blir vesentlig tilsidesatt ved at det gis dispensasjon fra byggegrensen, jf. pbl. \u00a7 19-2. Lovens form\u00e5lsbestemmelse i \u00a7 1-1 blir heller ikke vesentlig tilsidesatt. 3.3 Fordelene ved \u00e5 innvilge dispensasjon er klart st\u00f8rre enn ulempene Vi kan ikke se at oms\u00f8kte tiltak har noen ulemper for reguleringsprosessen. Kommunen har heller ikke gitt en begrunnelse i avslagsvedtaket for hvordan tiltaket \u00abikke sikrer fremtidig oppgradering av fylkesveien\u00bb. Boligen er allerede oppf\u00f8rt, og det oms\u00f8kte tiltaket kommer ikke n\u00e6rmere fylkesveien eller p\u00e5virker arbeidet med realisering av planen. Fordelene ved \u00e5 innvilge dispensasjon er: \u2022 Bruksendring av boligens kjelleretasje vil bidra til bedre utnyttelse av eksisterende bygningsmasse, noe som er i tr\u00e5d med overordnede m\u00e5l om fortetting og effektiv arealbruk2 \u2022 Tiltaket gir funksjonell bruk av areal som ellers ikke ville v\u00e6rt utnyttet \u2022 Tiltaket vil bedre bokvaliteten for dem som bor p\u00e5 eiendommen, ved \u00e5 gi mer funksjonelt oppholdsareal \u2022 Oms\u00f8kt tiltak vil forbedre situasjonen for hele boligen. Ved bruksendring kan kjelleretasjen oppgraderes for \u00e5 oppfylle krav til oppholdsrom, inkludert bedre ventilasjon, lysforhold og sikkerhet. Dette gir en mer moderne og b\u00e6rekraftig bolig \u2022 Tiltaket foreg\u00e5r innenfor eksisterende bygning og medf\u00f8rer ingen endringer i bebyggelsens ytre rammer. Det har derfor liten eller ingen visuell eller fysisk p\u00e5virkning p\u00e5 omkringliggende eiendommer eller n\u00e6romr\u00e5det 2 Eiendommen er i KPA 2018 avsatt til ytre fortettingssone. 1129977501/3069344 harris.no Side 6 av 7 Fordelene ved \u00e5 innvilge dispensasjon er dermed klart st\u00f8rre enn ulempene, jf. pbl. \u00a7 19-2. Vilk\u00e5rene for \u00e5 innvilge dispensasjon er dermed oppfylt. Det bes om at dispensasjonen innvilges, jf. fvl. \u00a7 33, jf. pbl. \u00a7 19-2. 4. Avslutning P\u00e5 bakgrunn av det ovennevnte bes det om at avslagsvedtaket datert 08.11.2024 oppheves som ugyldig, da dette er mangelfullt begrunnet, jf. fvl. \u00a7 33, jf. \u00a7 25, jf. \u00a7 24. Videre at kommunen gir tillatelse til s\u00f8knad om dispensasjon som oms\u00f8kt, jf. pbl. \u00a7 19-2, jf. \u00a7 21-4. Subsidi\u00e6rt bes det om at kommunen endrer avslaget til en tillatelse, jf. fvl. \u00a7 33. Det vises til at vilk\u00e5rene for dispensasjon fra KPA \u00a7 6.3.1 (byggegrense fylkesveg) er oppfylt, jf. pbl. \u00a7 19-2. Med vennlig hilsen Harris Advokatfirma AS Hanne Bentzen Advokat hab@harris.no 92423649 1129977501/3069344 harris.no Side 7 av 7 "
}