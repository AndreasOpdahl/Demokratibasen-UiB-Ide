{
  "dokument_id": "41ec107d-679b-5778-ab34-b6b33e3c756e",
  "doc_type": "case_attachment",
  "kommune": 4601,
  "tittel": "Uttalelse fra Statens vegvesen datert 08.08.2023",
  "url": "https://bergen.kommune.no/politikere-utvalg/api/fil/bk360/10368648/Uttalelse-fra-Statens-vegvesen-datert-08-08-2023",
  "tekst": "BERGEN KOMMUNE Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Sigmund B\u00f8dal / 45611029 23/125778-4 BYGG-2023-14102- 08.08.2023 4 Svar - Drotningsvikveien 131, anmodning om uttalelse - Gnr. 136 bnr. 43 i Bergen kommune Vi viser til brev i fra Bergen kommune av 11.07.23 for saken ovenfor, der man anmoder om uttale. Bergen kommune har oversendt oss s\u00f8knad om tillatelse for s\u00f8knadspliktig tiltak for oppf\u00f8ring av 8 eneboliger med felles parkering p\u00e5 gnr 136 bnr 43 til uttale. Statens vegvesen har tidligere uttalt seg i saken i brev av 06.07.23. For \u00e5 f\u00e5 gjennomf\u00f8rt tiltaket er man avhengig av dispensasjon fra kommuneplanen \u00a7 26.5.1 Arbeidet med et nytt Sotrasamband er n\u00e5 startet opp. Dette f\u00e5r selvsagt ringvirkninger for Rv 555 forbi Drotningsvik mellom annet i form av \u00f8kt anleggsvirksomhet. Noe av det som skal finne sted i n\u00e6rmeste framtid er t\u00f8mming av Stiavatnet. Her skal det etableres en rundkj\u00f8ring. I praksis betyr det st\u00f8rre mengder med transport av masser til og fra dette omr\u00e5det. Dette utfordrer selvsagt kapasiteten p\u00e5 Rv 555. Den er i dag allerede oppbrukt. Den trafikale situasjonen inneholder k\u00f8er flere ganger i d\u00f8gnet, der for eksempel k\u00f8 tilbake til Lyngb\u00f8 p\u00e5 Laksev\u00e5g finner sted. Vi har i flere omganger i andre saker i omr\u00e5det hatt dialog med kommunen om denne situasjonen. Statens vegvesen vurderer at den trafikale situasjonen i omr\u00e5det allerede er sterkt utfordrende b\u00e5de n\u00e5r det gjelder trafikksikkerhet og trafikkavvikling. Utbygging p\u00e5 av oms\u00f8kte omr\u00e5de vil medf\u00f8re mer trafikk p\u00e5 RV 555. Vi kan ikke se at Rv 555 vil kunne ta imot mer trafikk f\u00f8r Sotrasambandet st\u00e5r ferdig. Mer trafikk p\u00e5 Rv 555 betyr ytterligere utfordringer for n\u00f8detater i Bergen vest og i \u00d8ygarden kommune. Rv 555 har rett og slett ikke kapasitet til \u00e5 h\u00e5ndtere mere trafikk, derfor blir Sotrasambandet n\u00e5 bygd. Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 I tillegg vil mer trafikk p\u00e5 Rv 555 ogs\u00e5 gi vesentlige utfordringer for trafikksikkerheten i Bergen Vest. Det strider s\u00e5ledes mot 0-visjonen om 0 hardt skadde og drepte p\u00e5 veiene \u00e5 \u00e5pne opp for mer trafikk her. Realisering av tiltak som ikke allerede er hjemlet i plan, skal ikke starte opp f\u00f8r Sotrasambandet er ferdig realisert. Tiltaket som man her \u00f8nsker \u00e5 realisere er en del av en reguleringsplan fra 1987. Vi oppfatter planen som utdatert og kommunen m\u00e5 ta opp til vurdering om planen tilfredsstiller dagens krav, jfr PBL \u00a7 12-4, 5 ledd. Det er ikke uten grunn at man her ser seg n\u00f8dt til \u00e5 s\u00f8ke om dispensasjon fra gjeldende kommuneplan. For \u00e5 f\u00e5 gjennomf\u00f8rt tiltaket er det behov for dispensasjon fra kommuneplanen sin\u00a7 26.5.1. Det aktuelle omr\u00e5det D i planen er lokalisert til \u00d8vrig byggesone i kommuneplanen, der det ikke skal tillates vesentlig nybygging. S\u00e5 langt vi kan vurdere vil 8 nye boenheter her g\u00e5 under definisjonen som vesentlig nybygging, all den tid det i dag bare st\u00e5r et hus her, som for \u00f8vrig skal rives. Vi ser ellers at krav til st\u00f8y og st\u00f8v fra bil og flytrafikk ikke er oppfylt for omr\u00e5det. Vi kan ikke se at det grunnlag for \u00e5 innta en positiv holdning til en dispensasjon i denne saken. Sammenfatning Med bakgrunn i oversendt dokumentasjon i saken s\u00e5 vurderer vi at det ikke er grunnlag for \u00e5 gi dispensasjon fra kommuneplanen \u00a726.5.1. Tiltaket legger opp til nybygging og omr\u00e5det er utsatt for st\u00f8y fra bil og flytrafikk. Omr\u00e5det ligger i gul st\u00f8ysone. I tillegg er omr\u00e5det i kommuneplanen avsatt til \u00d8vrig byggesone, der det ikke skal finne sted vesentlig nybygging. Vi ser at planen n\u00e6rmer seg 40 \u00e5r og kommunen m\u00e5 vurdere om det er behov for \u00e5 stille krav om ny plan, jfr \u00a7 12-4, 5.ledd. Deler av den aktuelle tomten ligger i reguleringsplanen for Sotrasambandet. Denne delen vil bli brukt i forbindelse med anleggsarbeidet i Drotningsvik med t\u00f8mming av Stiavatnet og deretter etablering av rundkj\u00f8ring her. Arealet er n\u00f8dvendig for at anleggstrafikken skal kunne fungere s\u00e5 problemfritt og effektivt som mulig. Dette lar seg vanskelig gjennomf\u00f8re med ekstra anleggstrafikk til og fra det aktuelle omr\u00e5det. En utbygging p\u00e5 den aktuelle tomten medf\u00f8rer \u00f8kt trafikk lokalt og ikke minst p\u00e5 den overbelastede Rv 555. Denne vegen har n\u00e5dd sitt trafikale metningspunkt. S\u00e5 lenge arbeidet med Sotrasambandet p\u00e5g\u00e5r m\u00e5 det ikke komme mer trafikk ut p\u00e5 denne vegen enn det som allerede er godkjent fra regulerte omr\u00e5der. Vi kan ikke akseptere en dispensasjon som medf\u00f8rer \u00f8kt trafikk p\u00e5 Rv 555 i den tiden Sotrasambandet blir bygget. \u00d8kt trafikk medf\u00f8rer ytterligere utfordringer for trafikksikkerheten i omr\u00e5det. I tillegg vil en slik situasjon forverre framkommeligheten for n\u00f8detatene i Bergen vest og i \u00d8ygarden kommune. En slik trafikal situasjon m\u00e5 man unng\u00e5. Statens vegvesen r\u00e5r Bergen kommune i fra \u00e5 gi dispensasjon i denne saken med bakgrunn i overnevnte argumentasjon. Vi ber om \u00e5 f\u00e5 vedtak i saken oversendt til klagevurdering. 3 Transport-vest/Transportforvaltning Vest 3 Med hilsen Olav Aga Fungerende seksjonsleder Sigmund B\u00f8dal senioringeni\u00f8r Dokumentet er godkjent elektronisk og har derfor ingen h\u00e5ndskrevne signaturer. Kopi STATSFORVALTAREN I VESTLAND, Nj\u00f8savegen 2, 6863 LEIKANGER VESTLAND FYLKESKOMMUNE INFRASTRUKTUR OG VEG BERGEN, Postboks 7900, 5020 BERGEN "
}