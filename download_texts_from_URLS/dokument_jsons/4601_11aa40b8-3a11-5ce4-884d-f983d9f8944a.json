{
  "dokument_id": "11aa40b8-3a11-5ce4-884d-f983d9f8944a",
  "doc_type": "case_attachment",
  "kommune": 4601,
  "tittel": "Omgj\u00f8r kommunens vedtak gnr 119 bnr 416 bulkhall",
  "url": "https://bergen.kommune.no/politikere-utvalg/api/fil/bk360/12591146/Omgjor-kommunens-vedtak-gnr-119-bnr-416-bulkhall",
  "tekst": " V\u00e5r dato: V\u00e5r ref: 08.04.2025 2025/645 Deres dato: Deres ref: Ingemar Skeide Saksbehandler, innvalgstelefon Damsg\u00e5rdsveien 55 David Larsen, 55 57 20 16 5058 Bergen Bergen kommune \u2013 gnr. 119, bnr. 416, Skeielia 5. Dispensasjon til bulkhall m.m. for produksjon og lagring av treflis Vi viser til klager datert 9., 21. og 22. november 2024 og oversendelse av klagesak fra Bergen kommune i brev datert 10. januar 2025. Vedtak Statsforvalteren omgj\u00f8r Bergen kommunes vedtak datert 14. november 2024, i sak 398/24, om \u00e5 innvilge s\u00f8knaden. Vi avsl\u00e5r s\u00f8knaden. Sakens bakgrunn Vi forutsetter at sakens bakgrunn er kjent og gir derfor kun et sammendrag. Ing. K. D\u00f8mbe s\u00f8kte 26. september 2024 p\u00e5 vegne av tiltakshaver Bergen bioenergi AS om dispensasjon og tillatelse for f\u00f8lgende tiltak: \u2022 Oppf\u00f8ring av bulkhall/plasthall (300 m2) for mellomlagring av biomasse \u2013 treflis. \u2022 Etablering av virksomhet for kverning av treverk. \u2022 Etablering av mur og fylling ved st\u00f8yvoll, begge som st\u00f8ysikringstiltak. Muren oppf\u00f8res i betong blokker og har h\u00f8yde p\u00e5 2,2 meter. Lengde av muren er ikke oppgitt, men ut fra situasjonsplan framg\u00e5r det at den har lengde p\u00e5 ca. 75 meter. \u2022 Etablering av utelagringsplass. Vedlagt s\u00f8knaden er en st\u00f8yrapport fra Multiconsult AS datert 25. januar 2024. Tiltaket er allerede gjennomf\u00f8rt og virksomheten er oppstartet. S\u00f8knaden ble avsl\u00e5tt av kommunen i vedtak datert 11. juni 2024. Avslaget ble p\u00e5klaget av advokat Ingrid S\u00e6vold Moe p\u00e5 vegne av tiltakshaveren i brev datert 1. juli 2024. Klagen ble behandlet av kommunens politiske utvalg for milj\u00f8 og byutvikling (UMBY) i m\u00f8te 14. november 2024. Der vedtok utvalget \u00e5 omgj\u00f8re avslaget til innvilgelse p\u00e5 f\u00f8lgende vilk\u00e5r: a. Virksomheten ikke overskrider grenseverdier i T-1442. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 b. Oms\u00f8kt mur og fylling ved st\u00f8yvoll etableres f\u00f8r det kan gis igangsettingstillatelse til de \u00f8vrige oms\u00f8kte tiltak. H\u00f8yden skal v\u00e6re 2,2 meter. c. Flisekutteren skal kun benyttes p\u00e5 hverdager i ordin\u00e6r arbeidstid (07.00-15.00) d. Tiltaket innvilges midlertidig frem til det foreligger ny plan for omr\u00e5det. e. Tiltaket fordrer at trafikken som genereres av virksomheten skal skje til og fra s\u00f8rsiden av tomten Vedtaket ble p\u00e5klaget av flere beboere/hjemmelshavere i omr\u00e5det: \u2022 Egil Helle (g\u00e5rds- og bruksnummer (gbnr.) 118/49) i brev datert 21. november 2024, \u2022 Espen Hansen (gbnr. 118/84) i brev formidlet via e-post 22. november 2024 og \u2022 Ingemar Skeide (gbnr. 118/44) i brev datert 9. desember 2024. Helle skriver i sin klage at han mener dispensasjonsvilk\u00e5rene ikke er oppfylt, og at oms\u00f8kte tiltak inneb\u00e6rer \u00abplage b\u00e5de med st\u00f8y, st\u00f8v og trafikk som vil medf\u00f8re forringa livskvalitet for naboar.\u00bb Videre p\u00e5peker Helle at n\u00e5r det i sakspapirene blir referert til at dispensasjonen vil halvere trafikken av tyngre kj\u00f8ret\u00f8y, s\u00e5 er dette \u00abtrafikk til eit i dag ulovleg drive anlegg.\u00bb Veien for den aktuelle trafikken er if\u00f8lge Helle mye brukt av unger. Han peker ogs\u00e5 p\u00e5 at st\u00f8yrapporten kan v\u00e6re tilpasset \u00f8nsket resultat. Hansen p\u00e5peker i klagen at det er tale om \u00abfliskutter som h\u00e5ndterer grovt virke\u00bb, noe som if\u00f8lge T- 1442 skjerper st\u00f8ykravet. Ogs\u00e5 Hansen viser til ulemper ved virksomheten. Dette i form av st\u00f8y, st\u00f8v, store mengder usikret t\u00f8mmer og mye tungtrafikk fra eiendommen, hvor det er stor ferdsel av myke trafikanter, deriblant barn til og fra trening. I klagen til Skeide er det ogs\u00e5 vist til naboulemper som f\u00f8lge av at virksomheten \u00abligger tett opp mot boligomr\u00e5dene Skeie og Skeielia.\u00bb Og \u00abi tillegg til den sv\u00e6rt sjenerende st\u00f8yen, merkes \u00f8kt tungtrafikk med lastebiler til og fra bedriften.\u00bb If\u00f8lge Skeide er st\u00f8ym\u00e5lingen utf\u00f8rt av Multiconsult utf\u00f8rt \u00abmed en mindre flisekutter og traktor, enn det som var benyttet f\u00f8r stoppvedtak\u00bb. Skeide har ogs\u00e5 pekt p\u00e5 at st\u00f8yvollen \u00abvil gi begrenset sikt p\u00e5 utkj\u00f8rsler for alle bilene som kj\u00f8rer p\u00e5 veien, samt enda mer uoversiktlig vei for fotgjengere og syklister som ikke har eget fortau.\u00bb I tillegg til \u00e5 v\u00e6re visuelt skjemmende, mener Skeide at den vil ha liten st\u00f8ydempende effekt for flere av bolighusene som er bygd p\u00e5 tomter som er h\u00f8yere i terrenget.\u00bb Skeide uttrykker tvil rundt hvorvidt vilk\u00e5rene om n\u00e5r flisekutteren skal kunne benyttes, vil bli overholdt. Etter Skeides oppfatning den midlertidige dispensasjonen antakelig bli permanent som f\u00f8lge av lang saksbehandlingstid for ny arealplan. Videre argumenterer Skeide for at trafikkulempen i omr\u00e5det vil bli forsterket. Vi viser til klagene i sin helhet. P\u00e5 vegne av tiltakshaveren ga advokat Moe tilsvar p\u00e5 klagene i brev datert 8. januar 2025.1 Tiltakshaveren fastholder at tiltaket er i tr\u00e5d med gjeldende plan, og at dispensasjonsvilk\u00e5rene uansett er oppfylt. Vi viser til tilsvaret i sin helhet. Klagene ble ikke tatt til f\u00f8lge av kommunen, og saken ble derfor sendt til oss for endelig avgj\u00f8relse. I samtale med grunneier Midgard Gruppen AS v/juridisk direkt\u00f8r Bj\u00f8rn Skaar ble vi blant annet opplyst om at tiltakshaveren er konkurs. 1 Brevet er datert med feil \u00e5rstall; 2024. Side: 3/7 Regelverk Forvaltningsloven gjelder for Statsforvalterens behandling av klagesaken, se plan- og bygningsloven (pbl.) \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, se forvaltningsloven (fvl.) \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, se fvl. \u00a7 34 fjerde avsnitt. Dispensasjon Det kan s\u00f8kes dispensasjon fra bestemmelser i lov og plan etter pbl. \u00a7 19-2 f\u00f8rste avsnitt: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen.\u00bb I \u00a7 19-2 andre avsnitt er hovedvilk\u00e5rene for dispensasjon: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Bestemmelsen oppstiller to vilk\u00e5r som begge m\u00e5 v\u00e6re oppfylt for at dispensasjon kan innvilges, se vesentlighets- og fordel-/ulempevilk\u00e5ret. F\u00f8rst n\u00e5r begge disse vilk\u00e5rene er oppfylt, er det relevant \u00e5 gj\u00f8re en skj\u00f8nnsmessig vurdering av om dispensasjon b\u00f8r innvilges, se ordlyden \u00abkan\u00bb. Plansituasjon Eiendommen er omfattet av reguleringsplanen \u00abFana/Ytrebygda. Gnr 119 bnr 217, R\u00e5, Avfallsforbrenningsanlegg\u00bb.2 I reguleringsplanen er eiendommen avsatt til parkbelte i industriomr\u00e5de (53,1 %), offentlig bebyggelse (46,8 %) og kj\u00f8revei (0,1 %). Tiltaksomr\u00e5det ligger i sin helhet innenfor omr\u00e5det avsatt til offentlig bebyggelse. I kommuneplanens arealdel (KPA), vedtatt 19. mai 2019, er eiendommen vist med flere form\u00e5l, hvor tiltaket er s\u00f8kt plassert i omr\u00e5det avsatt til \u00abkommunaltekniske anlegg\u00bb, underlagt hensynssonene \u00abfaresone \u2013 akutt forurensning\u00bb (56,2 %) og st\u00f8ysone gul og r\u00f8d sone. Statsforvalterens vurdering Saken gjelder klage p\u00e5 Bergen kommunes vedtak om \u00e5 gi dispensasjon Det rettslige utgangspunktet er at n\u00e5r en s\u00f8knad er fullstendig, plikter kommunen \u00e5 gi tillatelse dersom tiltaket ikke er i strid med plan- og bygningslovgivningen, se pbl. \u00a7 21-4 f\u00f8rste avsnitt f\u00f8rste setning. Dersom tiltaket er i strid med denne lovgivningen, skal s\u00f8knaden derimot avsl\u00e5s, med mindre det innvilges dispensasjon. 1 Er tillatelse til oms\u00f8kte tiltak avhengig av dispensasjon? 2 Vedtatt 9. februar 1988, planidentitet 4601_8380002. Side: 4/7 Tiltakshaveren mener at arealform\u00e5lene i henholdsvis reguleringsplanen (offentlig bebyggelse) og kommuneplanens arealdel (kommunaltekniske anlegg) er i motstrid med hverandre, slik at det er arealform\u00e5let i KPA som gjelder, se KPA \u00a7 2.4. If\u00f8lge planbestemmelsen gjelder KPA foran eldre reguleringsplaner vedtatt f\u00f8r 1. januar 2013 ved motstrid. Slik vi vurderer saken, er det ikke grunnlag for \u00e5 si at arealform\u00e5let \u00aboffentlige bygninger\u00bb i reguleringsplanen og arealform\u00e5let \u00abkommunaltekniske anlegg\u00bb i kommuneplanen er i strid med hverandre. Vi legger til grunn at reguleringsplanen er utarbeidet etter plan- og bygningsloven av 1985, der offentlige bygninger inngikk i hovedform\u00e5let \u00abbyggeomr\u00e5de\u00bb, se \u00a7 25 nr. 1. I kommuneplanen, som er vedtatt etter gjeldende lov (plan- og bygningsloven av 2008), h\u00f8rer kommunaltekniske anlegg inn under hovedform\u00e5let \u00abbebyggelse og anlegg\u00bb, se \u00a7 11-7 nr. 1. Den tidligere kategorien \u00abspesialomr\u00e5de\u00bb, se 1985-loven \u00a7 25 nr. 6, er ikke videref\u00f8rt som hovedform\u00e5l i ny lov. Form\u00e5let \u00abkommunaltekniske anlegg\u00bb passer i lovens nye form\u00e5lssystem best under form\u00e5lskategorien i nr. 1; \u00abbebyggelse og anlegg\u00bb. Etter v\u00e5r vurdering er det derfor naturlig \u00e5 forst\u00e5 form\u00e5lene som uttrykk for en tilsvarende regulering. Selv om det i reguleringsplanen skilles mellom \u00aboffentlige bygninger\u00bb og \u00abkommunalteknisk anlegg\u00bb, mener vi at dette i hovedsak skyldes at det er fastsatt egne bestemmelser for de ulike form\u00e5lene. Dette inneb\u00e6rer ikke i seg selv at tilsvarende form\u00e5l i kommuneplanen er i motstrid med reguleringsplanen. Etter v\u00e5rt syn er det tilstrekkelig samsvar mellom tiltak og virksomhet innenfor disse form\u00e5lene, og \u00abkommunaltekniske anlegg\u00bb vil i all hovedsak omfattes av det videre form\u00e5let \u00aboffentlige bygninger\u00bb. Vi har ogs\u00e5 lagt vekt p\u00e5 at det ikke foreligger holdepunkter for at kommunen, ved utarbeidelsen av kommuneplanen, hadde til hensikt \u00e5 endre bruken i det aktuelle omr\u00e5det. Det fremst\u00e5r som mest n\u00e6rliggende \u00e5 forst\u00e5 kommuneplanen som en videref\u00f8ring av form\u00e5let i reguleringsplanen. P\u00e5 denne bakgrunn mener vi at planform\u00e5lene ikke er i motstrid. Sp\u00f8rsm\u00e5let er om oms\u00f8kte tiltak er i strid med et av eller begge arealform\u00e5lene. Tiltakshaveren har i klagen datert 1. juli 2024 (under punkt 2.2) argumentert for at oms\u00f8kte tiltak er i samsvar med arealform\u00e5let \u00abkommunaltekniske anlegg\u00bb i KPA. I klagen er det vist til departementets veileder til kommuneplanens arealdel, s\u00e6rlig punkt 4.5.2.2.12, og planbeskrivelsen til KPA side 58 om at arealform\u00e5let blant annet er tiltenkt BIO-gassanlegg. If\u00f8lge tiltakshaveren er oms\u00f8kt virksomhet \u00aben del av et energianlegg, i samsvar med arealform\u00e5let.\u00bb Virksomheten dreier seg om produksjon av bioflis, som igjen brukes til oppvarming. Etter v\u00e5rt syn b\u00e6rer virksomheten preg av \u00e5 v\u00e6re et forstadium til det som er ment \u00e5 v\u00e6re omfattet av energianlegg. Som p\u00e5pekt av kommunen, skiller virksomheten seg fra kommunaltekniske anlegg i belastningen virksomheten vil ha for omgivelsene, s\u00e6rlig st\u00f8y- og trafikkbelastningen. Virksomheten ligner i den sammenheng mer p\u00e5 industri enn hva som faller i kjernen av arealform\u00e5let \u00abkommunaltekniske anlegg\u00bb. Normalt vil n\u00e6rliggende beboere/hjemmelshavere ikke m\u00e5tte forvente at virksomhet i kommunaltekniske anlegg medf\u00f8rer st\u00f8yverdier p\u00e5 opptil 55 desibel. Vi viser til beskrivelsene av Side: 5/7 virksomheten i s\u00f8knaden, merknadene fra naboer og st\u00f8yrapporten fra Multiconsult. I rapporten st\u00e5r det blant annet at: \u00abSt\u00f8yen fra aktiviteten vil v\u00e6re h\u00f8rbar over et stort omr\u00e5de og vil potensielt kunne oppleves plagsom ved lydniv\u00e5 langt under anbefalt grenseverdi. Det understrekes her at grenseverdien gjelder lydniv\u00e5 midlet over d\u00f8gnet. Lydniv\u00e5ene ved boligene mens fliskuttingen p\u00e5g\u00e5r vil v\u00e6re h\u00f8yere enn det d\u00f8gnmidlede niv\u00e5et.\u00bb If\u00f8lge st\u00f8yrapporten er det et sv\u00e6rt begrenset antall timer per dag virksomheten kan drive ordin\u00e6rt f\u00f8r grenseverdiene for st\u00f8y oppn\u00e5s. Med s\u00e6rlig vekt p\u00e5 den ekstraordin\u00e6re belastningen p\u00e5 omgivelsene mener vi at oms\u00f8kte tiltak er i strid med arealform\u00e5let \u00abkommunaltekniske anlegg\u00bb i KPA. Det er ikke n\u00f8dvendig for oss \u00e5 ta stilling til om oms\u00f8kte tiltak ogs\u00e5 er i strid med arealform\u00e5let \u00aboffentlig bebyggelse\u00bb i reguleringsplanen, da det ikke er avgj\u00f8rende for utfallet av saken. Den videre vurderingen vil derfor ta utgangspunkt i arealform\u00e5let \u00abkommunaltekniske anlegg\u00bb i KPA. Tillatelse til oms\u00f8kte tiltak er avhengig av dispensasjon fra arealform\u00e5let \u00abkommunaltekniske anlegg\u00bb i KPA. 2 Er dispensasjonsvilk\u00e5rene oppfylt? Det f\u00f8rste vilk\u00e5ret i lovet er om dispensasjon vil vesentlig tilsidesette hensynene bak arealform\u00e5let \u00abkommunaltekniske anlegg\u00bb. Vi starter likevel v\u00e5r vurdering i lovens andre vilk\u00e5r, da klagene i f\u00f8rste rekke gjelder ulempene ved oms\u00f8kte tiltak. Sp\u00f8rsm\u00e5let er om fordelene er klart st\u00f8rre enn ulempene. Energiproduksjon til offentlige form\u00e5l er en fordel ved oms\u00f8kte tiltak. Til denne fordelen kommer at oms\u00f8kte tiltak bidrar til \u00e5 oppfylle kommunens m\u00e5lsetning om \u00e5 redusere CO2-utslippet i kommunen. Mer bruk av bioenergi vil kunne erstatte og dermed redusere forbruket av fossilt brensel. Ulempene ved oms\u00f8kte tiltak er i hovedsak knyttet til st\u00f8y og st\u00f8v, som i f\u00f8rste rekke vil v\u00e6re til plage for beboere i n\u00e6rheten. Kommunen har mottatt flere nabomerknader som har klaget p\u00e5 st\u00f8y fra anlegget. At oms\u00f8kte tiltak vil medf\u00f8re st\u00f8yplager for omgivelsene, st\u00f8ttes ogs\u00e5 av st\u00f8yrapporten fra Multiconsult. Selv om st\u00f8ykravene er oppfylt gjennom st\u00f8yrapporten og forutsetningene som er tatt inn der, er v\u00e5r vurdering at oms\u00f8kte tiltak vil medf\u00f8re store st\u00f8yulemper for omgivelsene. I den sammenheng er det grunn til \u00e5 peke p\u00e5 at st\u00f8yrapporten bygger p\u00e5 grenseverdi som gjelder lydniv\u00e5 midlet over d\u00f8gnet.3 Lydniv\u00e5et ved boligene mens fliskuttingen vil p\u00e5g\u00e5r, vil v\u00e6re h\u00f8yere enn det d\u00f8gnmidlede niv\u00e5et. Til illustrasjon viser vi til f\u00f8lgende tabell i rapporten, som viser lydeffekter for de tre st\u00f8ykildene som vil v\u00e6re i drift p\u00e5 anlegget: 3 Det d\u00f8gnmidlede niv\u00e5et er basert p\u00e5 gjennomsnittet av m\u00e5lte niv\u00e5er gjennom ett d\u00f8gn. Side: 6/7 Vilk\u00e5rene for dispensasjonen om st\u00f8yniv\u00e5 og driftstider vil etter v\u00e5rt syn derfor ikke ha tilstrekkelig avb\u00f8tende effekt p\u00e5 st\u00f8yulempen for omgivelsene. N\u00e5r det gjelder vilk\u00e5ret om at dispensasjonen skal gjeldende frem til det foreligger ny plan for omr\u00e5det, etterlater det relativt stor usikkerhet med hensyn til hvor lang midlertidigheten vil v\u00e6re. Derfor vil heller ikke dette vilk\u00e5ret i tilstrekkelig grad b\u00f8te p\u00e5 st\u00f8yulempen. Selv om det ikke er tale om beskjedne fordeler i denne saken, er det etter v\u00e5r vurdering samtidig konkrete og store st\u00f8yulemper. Vi kan derfor ikke se at fordelene er \u00abklart st\u00f8rre\u00bb enn ulempene. Vilk\u00e5rene for dispensasjon er etter dette ikke oppfylt, slik at dispensasjonss\u00f8knaden ikke kan innvilges. Av den grunn er det ikke n\u00f8dvendig for oss \u00e5 ta stilling til de \u00f8vrige dispensasjonsvilk\u00e5rene. Avslutning Klagene har f\u00f8rt frem. Vi omgj\u00f8r kommunens vedtak og avsl\u00e5r s\u00f8knaden. V\u00e5rt vedtak p\u00e5 side 1 er endelig og kan ikke p\u00e5klages, se fvl. \u00a7 28 tredje avsnitt. Vi gj\u00f8r oppmerksom p\u00e5 retten til \u00e5 f\u00e5 dekket sakskostnader i fvl. \u00a7 36. Eventuelt krav om dekning m\u00e5 sendes til oss innen tre uker. Med hilsen Anne-Kjersti Sande Stine Ross Ids\u00f8 fungerende seksjonsleder seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN HARRIS ADVOKATFIRMA AS Postboks 4115 Sandviken 5835 BERGEN MIDGARD GRUPPEN AS M\u00f8llendalsveien 65C 5009 BERGEN ING K D\u00d8MBE Litle\u00e5svegen 49 5132 NYBORG Side: 7/7 Leif Ragnar Vigdel Forusskogen 101 4031 Stavanger Marit Vigdel Forusskogen 101 4031 Stavanger BERGEN BIOENERGI AS v/Adv. Willy Dalheim Postboks 1826 5816 BERGEN KONKURSBO Nordnes Aud Utkilen Skeievegen 35 5239 R\u00e5dal Ricky Falck Skeielia 44 5239 R\u00e5dal Mottakerliste: Ingemar Skeide Damsg\u00e5rdsveien 55 5058 Bergen Egil Helle Skeielia 40 5239 R\u00e5dal Espen Hansen Skeielia 42 5239 R\u00e5dal "
}