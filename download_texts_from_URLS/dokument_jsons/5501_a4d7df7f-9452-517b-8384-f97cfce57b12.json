{
  "dokument_id": "a4d7df7f-9452-517b-8384-f97cfce57b12",
  "doc_type": "case_attachment",
  "kommune": 5501,
  "tittel": "Retningslinjer for valg av forliksr\u00e5dsmedlemmer og skj\u00f8nnsmedlemmer for perioden 2025-2028",
  "url": "https://innsyn.tromso.kommune.no/application/getMoteDokument?dokid=2001783690",
  "tekst": "Justis- og beredskapsdepartementet Valg av forliksr\u00e5dsmedlemmer og skj\u00f8nnsmedlemmer for perioden 2025-2028 20.12.2023 INNHOLD 1 VALG AV FORLIKSR\u00c5DSMEDLEMMER .2 1.1 Forliksr\u00e5dets sammensetning m.m .2 1.2 Vilk\u00e5r for \u00e5 kunne velges til forliksr\u00e5dsmedlem ..3 1.3 Utelukkelse fra valg 4 1.3.1 Utelukkelse fra valg p\u00e5 g r u n n av stilling 4 1.3.2 Utelukkelse fra valg p\u00e5 g r u n n av vandel 5 1.4 Fremgangsm\u00e5ten ved valget .6 1.4.1 Valg av forliksr\u00e5dsmedlemmer og varamedlemmer ..6 1.4.2 Valg av leder for forliksr\u00e5det - rekkef\u00f8lgen for de valgte medlemmene.........? 1.4.3 Statsforvalterens oppgaver n\u00e5r det gjelder valgte forliksr\u00e5dsmedlemmer og varamedlemmer .7 1.5 Suppleringsvalg av forliksr\u00e5dsmedlemmer og midlertidig oppnevning ..7 2 VALG AV SKJ\u00d8NNSMEDLEMMER 2.1 Oppnevning til skj\u00f8nnsmedlemsutvalgene . 2.2 Vilk\u00e5r for \u00e5 kunne velges til skj\u00f8nnsmedlem .. 2.3 Utelukkelse fra valg 10 2.4 Fremgangsm\u00e5ten ved valget 10 2.4.1 Innledende behandling - domstolenes og kommunenes oppgaver 10 2.4.2 Fylkestingets oppnevning av utvalgene 11 2.5 Ajourf\u00f8ring og sletting i valgperioden - ny oppnevning 11 1 1 VALGAV FORLIKSR\u00c5DSMEDLEMMER Forliksr\u00e5dene har en viktig og krevende oppgave med \u00e5 ivareta rettssikkerheten i Norge. De skal v\u00e6re et lavterskeltilbud som bidrar til at flest mulig tvister blir l\u00f8st utenfor domstolene. Behandlingen i forliksr\u00e5det skal legge til rette for at partene ved mekling eller dom f\u00e5r l\u00f8st saken enkelt, hurtig og billig, jf. tvisteloven\u00a7 6-1 f\u00f8rste ledd. P\u00e5g\u00e5ende konflikter kan v\u00e6re en stor belastning for de involverte, og det er viktig at kommunen velger forliksr\u00e5dsmedlemmer som er s\u00e6rlig egnet til oppgaven, jf. domstolloven\u00a7 56 andre ledd. Kommunen b\u00f8r oppfordre de valgte til \u00e5 delta p\u00e5 kurs som arrangeres for forliksr\u00e5dsmedlemmer. Dette vil gj\u00f8re dem bedre i stand til \u00e5 ivareta forliksr\u00e5dets oppgaver p\u00e5 en god m\u00e5te. Departementet har bedt Statens sivilrettsforvaltning om \u00e5 opprette et nytt system for oppl\u00e6ring av forliksr\u00e5dsmedlemmer fra og med 2024, herunder vurdere om det b\u00f8r tilbys digitale e-l\u00e6ringskurs. Sivilrettsforvaltningen planlegger et innf\u00f8ringskurs for nye forliksr\u00e5dsmedlemmene f\u00f8r de tiltrer. Det vil komme mer informasjon om dette n\u00e5r opplegget er klarlagt. Departementet bemerker at valg av forliksr\u00e5d ikke er et valg av politisk r\u00e5d eller utvalg, og at en ved valget skal ta hensyn til personlige forutsetninger og egenskaper hos dem som blir valgt. Videre er det viktig \u00e5 bevare kontinuiteten i forliksr\u00e5det. Kommunestyret b\u00f8r vanligvis helst unng\u00e5 \u00e5 skifte ut hele forliksr\u00e5det p\u00e5 en gang. Valg av forliksr\u00e5dsmedlemmene skal skje innen 15. oktober \u00e5ret etter kommunestyrevalget, og valgperioden l\u00f8per i fire \u00e5r fra 1. januar \u00e5ret etter, jf. domstolloven\u00a7 57 f\u00f8rste ledd. Valget foretas av kommunestyret selv. 1.1 Forliksr\u00e5dets sammensetning m.m. I hver kommune skal det v\u00e6re et forliksr\u00e5d best\u00e5ende av tre medlemmer og like mange varamedlemmer. Blant disse skal det v\u00e6re b\u00e5de kvinner og menn. Kommunestyret velger ut et av medlemmene til leder. Dette f\u00f8lger av domstolloven\u00a7 27, som gir f\u00f8lgende regler for sammensetningen av forliksr\u00e5det: I hver kommune skal det v\u00e6re et forliksr\u00e5d. Forliksr\u00e5det skal ha tre medlemmer og like mange varamedlemmer. Blant medlemmene og blant varamedlemmene skal det v\u00e6re b\u00e5de kvinner og menn. Varamedlemmene tilkalles i den rekkef\u00f8lge oppnevnelsen viser. Kommunestyret velger et av medlemmene til formann. Har denne forfall, trer den av de andre som er nevnt f\u00f8rst i oppnevnelsen og som kan gj\u00f8re tjeneste, i dennes sted. Med samtykke fra departementet kan kommunestyret fastsette at forliksr\u00e5det skal ha to eller flere avdelinger. Hver avdeling velges etter annet og tredje ledd. Den ene formannen velges som leder for domstolen. Den andre formannen, eller de andre formennene i den rekkef\u00f8lge kommunen har fastsatt, er lederens stedfortreder som leder for domstolen. 2 Arbeids-, skyss- og kostgodtgj\u00f8relse til medlemmene og varamedlemmene fastsettes i samsvar med forskrift gitt av Kongen. For bestemte kommuner kan departementet fastsette at formannen og i tilfelle ogs\u00e5 de \u00f8vrige medlemmene skal ha et midlertidig tilsettingsforhold etter tjenestemannsloven.1 Den alminnelige namsmannen er sekretariat for forliksr\u00e5dene i sitt distrikt. Kongen kan ved forskrift gi regler om forholdet mellom forliksr\u00e5det og sekretariatet. Kommuner som har samme sekretariat for forliksr\u00e5det og dessuten ligger i samme domssogn, kan med tilslutning av minst 2 / 3 av hver av kommunestyrenes medlemmer beslutte \u00e5 ha felles forliksr\u00e5d dersom kommunene samtidig er enige om hvor mange medlemmer og varamedlemmer hver kommune skal velge, og om hvordan det skal sikres at det blant b\u00e5de medlemmene og varamedlemmene er b\u00e5de kvinner og menn. Felles forliksr\u00e5d kan opprettes uavhengig av funksjonsperioden etter\u00a7 57. 1.2 Vilk\u00e5r for \u00e5 kunne velges til forliksr\u00e5dsmedlem Forliksr\u00e5dsmedlemmer er dommere, jf. domstolloven \u00a7 52, slik at domstolloven\u00a7 53 ogs\u00e5 gjelder for dem. F\u00f8lgelig m\u00e5 forliksr\u00e5dsmedlemmer v\u00e6re norske statsborgere - menn eller kvinner - som er vederheftige og som ikke er frad\u00f8mt stemmerett i offentlige anliggender. Med vederheftig menes \u00abbetalingsdyktig\u00bb, vedkommende m\u00e5 kunne dekke sine \u00f8konomiske forpliktelser. I tillegg oppstiller domstolloven \u00a7 56 f\u00f8lgende vilk\u00e5r for \u00e5 kunne velges til forliksr\u00e5dsmedlem: \u2022 Vedkommende m\u00e5 ha fylt 25 \u00e5r. \u2022 Vedkommende m\u00e5 v\u00e6re under 70 \u00e5r ved valgperiodens start, jf.\u00a7 70 nr. 1. \u2022 Som forliksr\u00e5dsmedlemmer skal bare velges personer som anses s\u00e6rlig egnet til oppgaven, og som behersker norsk skriftlig og muntlig godt. Det gj\u00f8res ikke unntak fra alderskravene. Videre bemerkes det at man er valgbar selv om man ikke bor i kommunen. Hvis et forliksr\u00e5dsmedlem flytter fra kommunen, m\u00e5 det likevel holdes suppleringsvalg, selv om medlemmet \u00f8nsker \u00e5 fortsette, jf. domstolloven\u00a7 59. Ettersom personen fortsatt er valgbar, er det ikke noe i veien for at kommunestyret gjenvelger medlemmet dersom vedkommende \u00f8nsker det selv. Det fremg\u00e5r av forarbeidene til domstolloven \u00a7 56, Ot.prp.nr.22 (2006-2007) punkt 12.1 hva som ligger i kravet om at forliksr\u00e5dsmedlemmer m\u00e5 v\u00e6re s\u00e6rlig egnet til oppgaven. Det fremg\u00e5r at vervet ikke skal forbeholdes en \u00abelite\u00bb, verken intellektuelt eller p\u00e5 annen m\u00e5te, men at personen m\u00e5 ha de fysiske og mentale forutsetningene som m\u00e5 til for \u00e5 kunne v\u00e6re til stede i en rettssak, forst\u00e5 det som blir fremf\u00f8rt der og gi uttrykk for sin mening om saken. Kommunen m\u00e5 foreta en konkret vurdering av flere forhold som avgj\u00f8r om en person er \u00abs\u00e6rlig egnet til oppgaven\u00bb. Kriteriet gj\u00f8r at det kreves mer enn at personen er \u00abegnet\u00bb. \u00abOppgaven\u00bb til forliksr\u00e5det er blant annet \u00e5 sette seg inn i sakene, herunder \u00e5 lytte til partene, mekle og \u00e5 skrive en dom med en begrunnelse som tilfredsstiller kravene i 3 tvisteloven\u00a7 6-12 tredje ledd. Det er viktig at partene f\u00f8ler seg h\u00f8rt og respektert slik at de f\u00e5r tillit til at forliksmedlemmenes avgj\u00f8relse er rettferdig og riktig. I f\u00f8lgende tilfeller kan en avst\u00e5 fra \u00e5 t a imot valg: \u2022 Dersom man ikke bor i kommunen kan man nekte \u00e5 ta imot valg, jf. domstolloven \u00a7 56 tredje ledd. \u2022 Dersom helse tilstand eller andre s\u00e6rlige grunner tilsier det, jf. domstolloven \u00a7 74. \u2022 Dersom man har v\u00e6rt medlem i forliksr\u00e5det i to perioder tidligere, jf. domstolloven \u00a7 74. Digitaliseringen av publikumstjenester innen den sivile rettspleie p\u00e5 grunnplanet har f\u00e5tt stor betydning for forliksr\u00e5dene. Den digitale l\u00f8sningen inneb\u00e6rer blant annet at forliksr\u00e5dets medlemmer skal logge seg p\u00e5 en portal for \u00e5 lese saker samt signere rettsb\u00f8ker. Det er derfor n\u00f8dvendig at forliksr\u00e5dsmedlemmene behersker \u00e5 jobbe digitalt og generelt har god digital kompetanse. 1.3 Utelukkelse fra valg Etter domstolloven\u00a7 56 f\u00f8rste ledd annet punktum gjelder domstolloven\u00a7 71 til\u00a7 74 tilsvarende for forliksr\u00e5dsmedlemmer. Dette inneb\u00e6rer at de som er utelukket til valg som lekdommere, heller ikke kan velges som medlemmer av forliksr\u00e5det. Etter domstolloven\u00a7 73 er det kommunen som skal kontrollere at ingen velges i strid m e d \u00a7 71 og\u00a7 72, se nedenfor. I praksis vil den n\u00f8dvendige informasjonen m\u00e5tte innhentes dels gjennom kontakt med den enkelte kandidat og dels ved foresp\u00f8rsel til strafferegisteret eller politiet. Ved henvendelser om vandel skal kommunene unng\u00e5 \u00e5 innhente mer informasjon enn det som er n\u00f8dvendig for \u00e5 avklare om personen er valgbar etter\u00a7 72. 1.3.1 Utelukkelse fra valg p\u00e5 grunn av stilling Hensynet til domstolenes uavhengighet, og til at befolkningen skal ha tillit til uavhengigheten, begrunner reglene om utelukkelse fra valg p\u00e5 grunn av stilling. Det er avgj\u00f8rende for tilliten til domstolene at domstolene oppfattes \u00e5 v\u00e6re uavhengige av samfunnet som helhet. De samme hensyn gj\u00f8r seg gjeldende for den som skal velges til forliksr\u00e5dsmedlem. Domstolloven\u00a7 71 lyder: Utelukket fra valg p\u00e5 grunn av stilling er: 1. Stortingets representanter og vararepresentanter, 2. statsr\u00e5dets medlemmer, statssekret\u00e6rer, statsr\u00e5denes personlige politiske r\u00e5dgivere og ansatte ved Statsministerens kontor, 3. statsforvaltere og assisterende statsforvaltere, 4. utnevnte og konstituerte dommere og ansatte ved domstolene, 5. ansatte ved p\u00e5talemyndigheten, i politiet og kriminalomsorgen og personer som er tildelt begrenset politimyndighet, 4 6. ansatte i Justisdepartementet, Politidirektoratet og Domstoladministrasjonen og dens styre, 7. ansatte og studenter ved Politih\u00f8gskolen og Fengselsskolen, 8. praktiserende advokater og advokatfullmektiger, 9. kommunens administrasjonssjef (medlemmene av kommuner\u00e5det i kommuner med et parlamentarisk styringssystem) og andre kommunale tjenestemenn som tar direkte del i forberedelsen eller gjennomf\u00f8ringen av valget. Alternativ nr. 9 utelukker nevnte persongruppe fra valg i den kommunen vedkommende er ansatt i, ikke i andre kommuner. Uttrykket \u00abtar direkte del i\u00bb omfatter alle typer arbeid, ogs\u00e5 utf\u00f8relse av teknisk pregede oppgaver. 1.3.2 Utelukkelse fra valg p\u00e5 grunn av vandel Regler for hvem som er utelukket p\u00e5 grunn av vandel, fremg\u00e5r av domstolloven\u00a7 72: Utelukket fra valg p\u00e5 grunn av vandel er: 1. den som er id\u00f8mt ubetinget fengselsstraff i mer enn ett \u00e5r, 2. den som er id\u00f8mt forvaring eller s\u00e6rreaksjoner etter straffeloven\u00a7 40 eller\u00a7\u00a7 62 til 65, 3. den som er id\u00f8mt ubetinget fengselsstraff i ett \u00e5r eller mindre, og det ved valgperiodens start er mindre enn 15 \u00e5r siden dommen var rettskraftig, 4. den som er id\u00f8mt betinget fengselsstraff og det ved valgperiodens start er mindre enn 10 \u00e5r siden dommen var rettskraftig, 5. den som er id\u00f8mt eller har vedtatt b\u00f8testraff for et forhold som etter loven kan medf\u00f8re fengsel i mer enn ett \u00e5r, og det ved valgperiodens start er mindre enn 10 \u00e5r siden dommen var rettskraftig eller vedtakelsen, 6. den som har f\u00e5tt betinget p\u00e5taleunnlatelse eller domsutsettelse for et forhold som etter loven kan medf\u00f8re fengsel i mer enn ett \u00e5r, og det ved valgperiodens start er mindre enn 10 \u00e5r siden avgj\u00f8relsen var rettskraftig. Dom p\u00e5 samfunnsstraff medf\u00f8rer utelukkelse etter f\u00f8rste ledd nr. 1 eller 3, avhengig av lengden av den subsidi\u00e6re fengselsstraffen. Ved delvis betinget fengselsstraff vurderes hver del for seg etter f\u00f8rste ledd. Domstolloven \u00a7 72 inneb\u00e6rer at ikke bare straffens art, men ogs\u00e5 straffens lengde er av betydning for hvor lenge en person er utelukket fra valg som forliksr\u00e5dsmedlem. For \u00f8vrig er det ingen formelle begrensninger for hvem som kan velges som forliksr\u00e5dsmedlem. Det er s\u00e5ledes adgang til \u00e5 velge jurister utover de begrensningene som f\u00f8lger a v \u00a7 71. Ansatte ved kommuneadministrasjonen som ikke tar direkte del i forberedelsen eller gjennomf\u00f8ringen av valget, kan ogs\u00e5 velges. 1.4 Fremgangsm\u00e5ten ved valget 1.4.1 Valg av forliksr\u00e5dsmedlemmer og varamedlemmer I domstolloven\u00a7 57 reguleres fremgangsm\u00e5ten ved valg av nye forliksr\u00e5dsmedlemmer. Bestemmelsen lyder.: 5 Forliksr\u00e5dsmedlemmer med varamedlemmer velges av kommunestyret selv. Valget foreg\u00e5r innen 15. oktober \u00e5ret etter hvert kommunestyrevalg og gjelder for fire \u00e5r fra 1. januar det p\u00e5f\u00f8lgende \u00e5r. For valget gjelder bestemmelsene i kommuneloven\u00a7\u00a7 7-4 til 7-8 med de avvik som f\u00f8lger av paragrafen her og a v \u00a7 27. Ved flertallsvalg skal rekkef\u00f8lgen b\u00e5de for medlemmene og forvaramedlemmene bestemmes etter deres stemmetall,eller ved loddtrekning n\u00e5r stemmetallet st\u00e5r likt, med mindre kommunestyret enstemmig fastsetter rekkef\u00f8lgen. Dersom det ved forholdsvalg er n\u00f8dvendig for \u00e5 oppfylle kravet i \u00a7 27 om at det blant medlemmene skal v\u00e6re b\u00e5de kvinner og menn, og opprykk etter kommuneloven\u00a7 7-6 tredje ledd innen den enkelte liste er utelukket, skal kandidater fra det underrepresenterte kj\u00f8nn rykke opp p\u00e5 den listen som har f\u00e5tt f\u00e6rrest stemmer. Det samme gjelder dersom det er n\u00f8dvendig for \u00e5 oppfylle kravet om at det ogs\u00e5 blant varamedlemmene skal v\u00e6re b\u00e5de kvinner og menn. Dersom det har v\u00e6rt opprykk etter f\u00f8rste punktum p\u00e5 den listen som har f\u00e5tt f\u00e6rrest stemmer, skjer opprykket for varamedlemmene p\u00e5 den listen som har f\u00e5tt nest f\u00e6rrest stemmer. Ved stemmelikhet avgj\u00f8res det ved loddtrekning p\u00e5 hvilken liste opprykk skal skje Kommuneloven 22. juni 2018 nr. 83 kapittel 7 om valg til folkevalgte organer mv. gjelder i utgangspunktet ogs\u00e5 for valg av forliksr\u00e5d. Valget skal derfor holdes som forholdsvalg, jf. kommuneloven \u00a7 7-6 n\u00e5r minst ett medlem krever det, og ellers som avtalevalg, jf. kommuneloven\u00a7 7-4 og\u00a7 7-7 tredje ledd. Det er imidlertid noen avvik som f\u00f8lger av domstolloven, s e \u00a7 27 om at det blant annet skal v\u00e6re tre varamedlemmer og\u00a7 57 tredje ledd om at kommunestyret enstemmig kan fastsette rekkef\u00f8lgen for forliksr\u00e5dsmedlemmer. Sistnevnte har bakgrunn i at forliksr\u00e5det til tider gjenvelges uten at man \u00f8nsker \u00e5 endre rekkef\u00f8lgen. 1.4.2 Valg av leder for forliksr\u00e5det - rekkef\u00f8lgen for de valgte medlemmene Om valg av leder for forliksr\u00e5det bestemmer domstolloven\u00a7 27 at kommunestyret velger en av forliksr\u00e5dsmedlemmene til \u00abformann\u00bb. Denne bestemmelsen skal forst\u00e5s slik at kommunestyret f\u00f8rst velger tre forliksr\u00e5dsmedlemmer med varamedlemmer, uten at det avgj\u00f8res hvem som skal v\u00e6re \u00abformann\u00bb. Deretter foretas s\u00e6rskilt valg av \u00abformann\u00bb blant de tre forliksr\u00e5dsmedlemmer som er valgt. Ved valget m\u00e5 en g\u00e5 frem etter de alminnelige regler i kommuneloven kapittel 7 nevnt over. Valget av forliksr\u00e5dsmedlemmer avgj\u00f8r den innbyrdes rekkef\u00f8lgen av de valgte medlemmer og varamedlemmer. Rekkef\u00f8lgen har betydning for hvem som skal fungere ved \u00abformannens\u00bb eller andre medlemmers frav\u00e6r, jf. domstolloven\u00a7 27 tredje ledd. Dette vil avhenge av om medlemmene er valgt ved forholdstallsvalg eller ved avtalevalg. Er valget holdt som forholdstallsvalg bestemmes rekkef\u00f8lgen i henhold til kommuneloven\u00a7 7-6. Avtalevalg f\u00f8lger reglene i kommuneloven\u00a7 7-7. 6 1.4.3 Statsforvalterens oppgaver n\u00e5r det gjelder valgte forliksr\u00e5dsmedlemmer og varamedlemmer N\u00e5r valget p\u00e5 forliksr\u00e5dsmedlemmer med varamedlemmer er holdt og den innbyrdes rekkef\u00f8lgen fastsl\u00e5tt, sender kommunen innberetning om valget til statsforvalteren. Statsforvalteren st\u00e5r for selve oppnevningen av forliksr\u00e5det, og han skal f\u00f8re tilsyn med forliksr\u00e5dets virksomhet. Dette er regulert i domstolloven \u00a7 58 som lyder: Valget innberettes til statsforvalteren. Finner han valget lovlig, utferdiger han oppnevnelse for de valgte etter den rekkef\u00f8lge som er fastsatt ved valget. Ellers p\u00e5byr han at det i forn\u00f8den utstrekning skal holdes nytt valg. Statsforvalteren f\u00f8rer tilsyn med forliksr\u00e5dets virksomhet. Finner statsforvalteren at valget er foretatt korrekt etter reglene i domstolloven og kommuneloven, stadfester han valget. I motsatt fall skal statsforvalteren p\u00e5by at det avholdes nytt valg. Det er viktig at kommunene innberetter de opplysningene som er n\u00f8dvendige for at statsforvalterne skal kunne avgj\u00f8re om valget har v\u00e6rt lovlig, jf. domstolloven \u00a7 58 f\u00f8rste ledd. 1.5 Suppleringsvalg av forliksr\u00e5dsmedlemmer og midlertidig oppnevning Adgangen til \u00e5 foreta suppleringsvalg av forliksr\u00e5dsmedlemmer f\u00f8lger av domstolloven \u00a7 59: N\u00e5r et forliksr\u00e5dsmedlem eller varamedlem d\u00f8r eller flytter fra kommunen, eller n\u00e5r det opplyses at vedkommende mangler noen av de betingelser som nevnt i \u00a7\u00a7 53 eller 56 f\u00f8rste ledd, eller vedkommende ellers blir varig forhindret fra \u00e5 gj\u00f8re tjeneste, foretar kommunestyret nytt valg av medlem eller varamedlem for den tid som er igjen. Valget foretas som flertallsvalg. Kommunestyret kan tillate et medlem eller varamedlem \u00e5 fratre sin stilling f\u00f8r tiden og foretar i s\u00e5 fall nytt valg etter reglene i f\u00f8rste ledd. Har noen forfall s\u00e5 forliksr\u00e5det ikke kan holde beslutningsdyktig m\u00f8te, kan statsforvalteren oppnevne stedfortredere for den enkelte sak eller for inntil tre m\u00e5neder. Er det ikke tid til \u00e5 innhente statsforvalterens bestemmelse, kan to forrettende forliksr\u00e5dsmedlemmer midlertidig tilkalle en stedfortreder n\u00e5r partene samtykker. Den som oppnevnes som medlem eller varamedlem etter denne paragraf kommer i rekkef\u00f8lge etter dem som er oppnevnt tidligere. Dersom det holdes valg p\u00e5 nytt medlem fordi formannen har fratr\u00e5dt e.l., kan kommunestyret selv velge ny formann uavhengig av f\u00f8rste punktum. Det er ikke gitt n\u00e6rmere bestemmelser om hvordan stedfortredere skal velges. Behovet for stedfortredere oppst\u00e5r ofte i hastesituasjoner, og da kan det v\u00e6re lite hensiktsmessig at kommunestyret foretar valget. I slike situasjoner vil statsforvalteren kunne oppnevne stedfortredere etter forslag fra de gjenv\u00e6rende medlemmer i forliksr\u00e5det. I praksis kan 7 det gjerne skje ved en telefonhenvendelse til statsforvalteren. Det er en forutsetning at den eller de stedfortredere som oppnevnes er valgbare, dvs. at de oppfyller vilk\u00e5rene i domstolloven\u00a7\u00a7 53 og 56. Begrunnelsen for \u00a7 59 fjerde ledd er at flere statsforvaltere og kommuner har p\u00e5pekt at det ved suppleringsvalg b\u00f8r v\u00e6re anledning til \u00e5 velge \u00abformann\u00bb uavhengig av den rekkef\u00f8lge som medlemmene er oppnevnt i. Domstolloven\u00a7 27 skal forst\u00e5s slik at kommunestyret ved det ordin\u00e6re valg av forliksr\u00e5d, skal velge \u00abformann\u00bb uten hensyn til den rekkef\u00f8lge som ellers ville gjelde, jf. foran under pkt. 1.4.2. Det samme b\u00f8r gjelde ved suppleringsvalg, slik at en lettere finner l\u00f8sninger som b\u00e5de forliksr\u00e5det og det enkelte medlem er tjent med. Lederen for forliksr\u00e5det har ofte en st\u00f8rre arbeidsbyrde og et st\u00f8rre ansvar enn de \u00f8vrige medlemmer, og lederens evne til \u00e5 lede forliks- og domsforhandlinger er dessuten av stor betydning. Kommunestyret b\u00f8r innhente forliksr\u00e5dets syn f\u00f8r forslag fremsettes. 2 VALGAVSKJ\u00d8NNSMEDLEMMER 2.1 Oppnevning til skj\u00f8nnsmedlemsutvalgene Lov 1. juni 1917 nr. 1 om skj\u00f8nn og ekspropriasjonssaker (skj\u00f8nnsprosessloven)\u00a7 14 gir regler for oppnevning av skj\u00f8nnsmedlemmer. Bestemmelsen lyder: I hvert fylke skal det v\u00e6re et utvalg av skj\u00f8nnsmedlemmer som oppnevnes av fylkestinget etter forslag fra tingrettene og fra kommunestyrene. Oppnevningen foretas innen 15. oktober \u00e5ret etter hvert kommunestyrevalg, og gjelder for fire \u00e5r fra 1. januar det p\u00e5f\u00f8lgende \u00e5r. Utvalget skal ha s\u00e5 mange medlemmer fra hvert domssogn som departementet fastsetter. Ved fastsettingen av antallet tas hensyn til hvor mange skj\u00f8nnssaker det vanligvis er i domssognet. Ved oppnevningen skal det tas sikte p\u00e5 at utvalget f\u00e5r en allsidig sammensetning, og at de som oppnevnes har kyndighet p\u00e5 et eller flere omr\u00e5der som vanligvis ber\u00f8res ved skj\u00f8nn. Reglene i domstolloven\u00a7 70, unntatt annet ledd nr. 1 om en \u00f8vre aldersgrense,\u00a7\u00a7 71 til 74 og \u00a7 79 gjelder tilsvarende. Det samme gjelder retten til fritak p\u00e5 grunn av utf\u00f8rt tjeneste etter domstolloven\u00a7 90 f\u00f8rste ledd annet punktum. Fylkesr\u00e5dmannen skal innen 1. november \u00e5ret etter hvert kommunestyrevalg sende oppgave over alle skj\u00f8nnsmedlemmer i det fylkesvise utvalg til tingrettene og jordskifterettene i fylket og til vedkommende lagmannsrett. Oppgaven skal inneholde fullt navn, adresse, f\u00f8dselsnummer, eventuell telefon til arbeidsted og privat, stilling og yrke, samt angivelse av hva vedkommende er s\u00e6rlig kyndig i. Det er fylkestinget som velger skj\u00f8nnsmedlemmer. Fylkestingets kompetanse til \u00e5 oppnevne skj\u00f8nnsmedlemmer etter skj\u00f8nnsprosessloven\u00a7 14 kan delegeres til fylkesutvalget. Kompetansen kan imidlertid ikke delegeres til kommunene. Loven henviser i tredje ledd til \u00abfylkesr\u00e5dmannen\u00bb. I det f\u00f8lgende brukes betegnelsen \u00abfylkesdirekt\u00f8ren\u00bb. Oversikten som fylkesdirekt\u00f8ren skal sende tingrettene, skal 8 inneholde samme opplysninger om de valgte medlemmene som domstolene har bedt om i forbindelse med forslagene. Kravet om angivelse av hva vedkommende er s\u00e6rlig kyndig i, peker for det f\u00f8rste p\u00e5 en mer generell inndeling innen utvalgene, dernest p\u00e5 vedkommende s\u00e6rskilte kvalifikasjoner dersom dette ikke fremg\u00e5r tilstrekkelig av yrkesbetegnelsen. For eksempel kan opplysning om spesiell fagutdanning v\u00e6re nyttig. 2.2 Vilk\u00e5r for \u00e5 kunne velges til skj\u00f8nnsmedlem Henvisningene i skj\u00f8nnsprosessloven\u00a7 14 annet ledd til domstolloven\u00a7\u00a7 70, 71 til 74 og 79 samt\u00a7 90 inneb\u00e6rer at det, i tillegg til de krav til faglige kvalifikasjoner som f\u00f8lger av skj\u00f8nnsprosessloven, i hovedsak skal gjelde de samme krav til personlige forutsetninger og formelle forhold for skj\u00f8nnsmedlemmer som for meddommere. Den \u00f8vre aldersgrensen etter domstolloven\u00a7 70 annet ledd nr. 1 gjelder imidlertid ikke for skj\u00f8nnsmedlemmer. Ettersom det er fylkeskommunene som oppnevner de fylkesvise utvalgene av skj\u00f8nnsmedlemmer, skal henvisninger til \u00abkommunen\u00bb, \u00abkommunestyret\u00bb og liknende forst\u00e5s som henvisninger til tilsvarende instanser i fylkeskommunen. Departementet understreker at det skal tas sikte p\u00e5 en allsidig sammensetning av utvalget. S\u00e6rlig m\u00e5 det s\u00f8rges for at det i utvalget kommer med et tilstrekkelig antall personer med innsikt i bygningsvesen og i jord- og skogbruk. Domstolene er i sin virksomhet avhengig av erfarne og velkvalifiserte skj\u00f8nnsmedlemmer, og dette hensynet b\u00f8r tillegges betydelig vekt ved valget. 2.3 Utelukkelse fra valg Det gjelder samme regler for utelukkelse fra valg for skj\u00f8nnsmedlemmer som for valg av meddommere og forliksr\u00e5dsmedlemmer. Det vises til omtalen under pkt. 1.3 ovenfor. Det vil da v\u00e6re fylkeskommunen som b\u00f8r foreta unders\u00f8kelse av foresl\u00e5tte kandidater eller valgte medlemmer av utvalget opp mot strafferegisteret. 2.4 Fremgangsm\u00e5ten ved valget 2.4.1 Innledende behandling - domstolenes og kommunenes oppgaver Tingrettene m\u00e5 i god tid sende sitt forslag til antall skj\u00f8nnsmedlemmer til fylkeskommunen, med gjenpart til kommunene i rettskretsen (tidligere \u00abdomssognet\u00bb). Tingrettene b\u00f8r ogs\u00e5 kunne foresl\u00e5 skj\u00f8nnsmedlemmer med navn til fylkeskommunen. Allerede oppnevningsadgangen i den enkelte sak tilsier dette. I Ot.prp. nr. 18 (1971-72) side 25 heter det at \u00abDepartementet mener at fylkestinget skal ha plikt til \u00e5 innhente forslag fra herreds- og byrettene og fra kommunestyrene som m\u00e5 forutsettes \u00e5 ha god kjennskap til hvem som egner seg som skj\u00f8nnsmenn. Fylkestinget b\u00f8r for \u00f8vrig ogs\u00e5 kunne henvende seg til andre faginstanser eller folkevalgte organer for \u00e5 f\u00e5 forslag.\u00bb. Ogs\u00e5 ordlyden i skj\u00f8nnsprosessloven\u00a7 14 f\u00f8rste ledd f\u00f8rste punktum \u00aboppnevnes av fylkestinget etter forslag fra tingrettene og fra kommunestyrene\u00bb, underst\u00f8tter dette. Fordelingen av antall skj\u00f8nnsmedlemmer p\u00e5 den enkelte kommune i rettskretsen, bestemmes etter folketallet i kommunene. Departementet mener at det mest praktiske er at fylkeskommunen, som i siste omgang er ansvarlig for valget, p\u00e5 forh\u00e5nd fastsetter 9 denne, og gir domstolene og kommunene en meddelelse om dette. (Denne legges til grunn i den grad det ikke, etter forslag fra enkelte domstoler, har v\u00e6rt aktuelt med justeringer av antallet fra departementets side). Kommunestyret b\u00f8r avgi forslag om kandidater i god tid, slik at det igjen kan behandles av fylkestinget i henhold til de frister som gjelder, jf. 2.1. Det samlete forslaget b\u00f8r inneholde ca. 20 % flere navn enn det antall som skal velges. Om \u00f8nskelig kan forslagene begrunnes. Det gjelder ellers ingen s\u00e6rskilte regler for uttakingen av kommunestyrene (det er ikke noe til hinder for at dette skjer ved forholdsvalg dersom dette kreves). Oversikten over skj\u00f8nnsmedlemmer skal inneholde opplysninger om de foresl\u00e5ttes navn, adresse, f\u00f8dselsnummer, yrke og stilling, eventuelt telefonnummer til arbeidsted og privat, samt angivelse av hva vedkommende er s\u00e6rlig kyndig i, i den grad dette ikke dekkes av yrkesbetegnelsen. En oversikt over antall skj\u00f8nnsmedlemmer i de forskjellige fylkene og rettskretsene f\u00f8lger vedlagt. 2.4.2 Fylkestingets oppnevning av utvalgene Det er mest hensiktsmessig at valget foretas samtidig med valg av meddommere og forliksr\u00e5dsmedlemmer. Valget vil i s\u00e5 fall foretas av det nye fylkestinget. Fylkesdirekt\u00f8ren b\u00f8r sette frist overfor domstolene og kommunene for innberetning av forslagene. Ved oppnevningen i fylkestinget henvises til de alminnelige saksbehandlings- og avstemmingsregler som gjelder for fylkestinget for \u00f8vrig, s\u00e5 langt disse passer. Fylkesdirekt\u00f8ren skal innen 1. november \u00e5ret etter fylkestingsvalget, sende oppgave over alle skj\u00f8nnsmedlemmer i det fylkesvise utvalg til tingrettene og jordskifterettene i fylket og til vedkommende lagmannsrett, jf.\u00a7 14 tredje ledd. 2.5 Ajourf\u00f8ring og sletting i valgperioden - ny oppnevning Fylkesdirekt\u00f8ren skal slette et skj\u00f8nnsmedlem fra utvalget n\u00e5r et skj\u00f8nnsmedlem flytter fra fylket, eller vilk\u00e5rene for sletting for \u00f8vrig foreligger etter reglene i domstolloven \u00a7 76 f\u00f8rste eller annet ledd, jf. skj\u00f8nnsprosessloven \u00a7 15, som lyder: Sletting av skj\u00f8nnsmedlemmer fra utvalget, jf\u00a7 14, foretas av fylkesr\u00e5dmannen n\u00e5r et skj\u00f8nnsmedlem flytter fra fylket eller for \u00f8vrig vilk\u00e5rene for sletting foreligger etter reglene i domstolloven\u00a7 76 f\u00f8rste eller annet ledd. F\u00f8r avgj\u00f8relse treffes, skal vedkommende skj\u00f8nnsmedlem s\u00e5 vidt mulig f\u00e5 h\u00f8ve til \u00e5 uttale seg, og han skal om mulig gis meddelelse om resultatet. Reglene i domstolloven\u00a7 76 tredje ledd om klage gjelder tilsvarende. Klagen g\u00e5r til lagmannsretten. Istedenfor et skj\u00f8nnsmedlem som er slettet, oppnevner fylkesr\u00e5dmannen en annen. 10 Beslutning om endringer i skj\u00f8nnsmedlemutvalget meddeles tingrettene og jordskifterettene i fylket og vedkommende lagmannsrett. Av hensyn til at medlemmene av skj\u00f8nnsmedlemsutvalget ofte kan v\u00e6re aktuelle for oppnevning ved flere domstoler, b\u00f8r melding om adresseendringer og slettelsesgrunner fra vedkommende (eller fra p\u00e5r\u00f8rende) som regel gis direkte til fylkesdirekt\u00f8ren. Dersom vedkommende domstol har mottatt opplysning om flytting eller slettelsesgrunner, b\u00f8r dette straks videreformidles til fylkesdirekt\u00f8ren. Fylkesdirekt\u00f8ren skal informere de som velges om at de plikter \u00e5 gi melding om alle endringer av betydning. 11 "
}