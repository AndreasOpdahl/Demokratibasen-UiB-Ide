{
  "dokument_id": "e6b4b63d-a4d1-53e8-888a-dad7b707012d",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 10.12.2024",
  "url": "https://bergen.kommune.no/politikere-utvalg/api/fil/bk360/11619638/Framstilling-Horingssaker-til-forretningsutvalget-10-12-2024",
  "tekst": " Forretningsutvalget Saksframstilling V\u00e5r referanse: 2023/257837-200 Saksbehandler: Anette Hatlemark Drabl\u00f8s H\u00f8ringssaker til forretningsutvalget 10.12.2024 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring om endringer i spesialisthelsetjenesteloven og helse- og omsorgstjenesteloven \u2013 godkjenning av virksomheter mv. 2. H\u00f8ring \u2013 byggeregler for fremtiden. Forslag til endringer i TEK17 3. H\u00f8ring av melding om midlertidig stenging av fiskevandring fra Fanaelven til Stendavannet 4. H\u00f8ring \u2013 mindre endringer i byggevareforskriften. Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 18.10.2023, sak 368/23). 1. H\u00f8ring om endringer i spesialisthelsetjenesteloven og helse- og omsorgstjenesteloven \u2013 godkjenning av virksomheter mv. Helse- og omsorgsdepartementet har sendt p\u00e5 h\u00f8ring forslag til endringer i spesialisthelsetjenesteloven og helse- og omsorgstjenesteloven. Spesialisthelsetjenesteloven \u00a7 4-1 gir i dag hjemmel til \u00e5 forskriftsfeste krav om godkjenning av virksomheter som omfattes av loven, n\u00e5r det tilsies av hensynet til tjenestetilbudets kvalitet, pasientsikkerhet, samfunnssikkerhet og beredskap. Departementet foresl\u00e5r \u00e5 endre bestemmelsen, slik at det ogs\u00e5 er klar hjemmel for \u00e5 forskriftsfeste krav om godkjenning ogs\u00e5 n\u00e5r det tilsies av hensynet til \u00e5 beskytte helsepersonellressurser som er n\u00f8dvendige for et forsvarlig offentlig tilbud av spesialisthelsetjenester eller kommunale helse- og omsorgstjenester. 1 Departementet foresl\u00e5r videre ny helse- og omsorgstjenestelov \u00a7 12-7, som speiler hjemmelen i spesialisthelsetjenesteloven \u00a7 4-1 til \u00e5 forskriftsfeste krav om godkjenning av virksomheter som tilbyr andre helse- og omsorgstjenester enn spesialisthelsetjenester eller tannhelsetjenester. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 21. januar 2025. 2. H\u00f8ring \u2013 byggeregler for fremtiden. Forslag til endringer i TEK17 Direktoratet for byggkvalitet (DiBK) har p\u00e5 oppdrag fra Kommunal- og distriktsdepartementet (KDD) sendt p\u00e5 h\u00f8ring forslag til endringer i TEK17 kapittel 1 Fellesbestemmelser, kapittel 2 Dokumentasjon for oppfyllelse av krav og kapittel 12 Planl\u00f8sning og bygningsdeler. Form\u00e5let med endringene er \u00e5 utvikle en enklere og mer forst\u00e5elig byggteknisk forskrift som er tilrettelagt for mer digital bruk og automatisk regelsjekking. H\u00f8ringsforslaget er f\u00f8rste steg i en p\u00e5g\u00e5ende prosess med \u00e5 omstrukturere byggteknisk forskrift med veiledning for digital bruk. Forslaget inneb\u00e6rer ogs\u00e5 \u00e5 forskriftsfeste dagens preaksepterte ytelser i veiledningen for \u00e5 oppn\u00e5 en bedre forskriftsstruktur. H\u00f8ringsforslaget har i utgangspunktet ikke til hensikt \u00e5 endre det materielle kravsniv\u00e5et i TEK17 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist: 6. januar 2025 3. H\u00f8ring av melding om midlertidig stenging av fiskevandring fra Fanaelven til Stendavannet NVE har Mottatt melding fra Eviny Fornybar AS, datert 26.06.2024, om forh\u00e5ndsvurdering av konsesjonsplikt for midlertidig stenging av fiskevandring fra Fanaelven til Stendavatnet. Meldingen skal behandles etter vannressursloven \u00a7 18 og vurderes etter \u00a7\u00a7 8 og 10. NVE skal p\u00e5 bakgrunn av meldingen vurdere om tiltaket kan f\u00f8re til skader og ulemper av et slikt omfang for allmenne interesser, at det oppst\u00e5r konsesjonsplikt etter vannressursloven. Det er identifisert en utfordring knyttet til utvandring av \u00e5l fra Stendavatnet i Bergen kommune. \u00c5l kan vandre inn i inntaket og turbinen i Stend kraftverk. Det blir n\u00e5 jobbet med \u00e5 finne en l\u00f8sning for \u00e5 sikre utvandringen av \u00e5l fra Stendavatnet. Inntil permanent l\u00f8ysing er p\u00e5 plass, \u00f8nsker Eviny \u00e5 kunne holde kanalen mellom Fanaelva og Stendavatnet stengt for fiskevandring ut 2026. Bystyredirekt\u00f8ren kan ikke se at sakene er av prinsipiell karakter og vil inneb\u00e6re politiske avveininger og anbefaler derfor at byr\u00e5det avgir eventuell h\u00f8ringsuttalelse. H\u00f8ringsfrist: 17. januar 2025 4. Mindre endringer i byggevareforskriften 2 EU-kommisjonen har vedtatt en rettsakt om publisering av 26 europeiske bed\u00f8mmelsesdokumenter for innvendige d\u00f8rer uten brann- og r\u00f8ykbeskyttelsesegenskaper laget av st\u00e5lprofiler og varme- og/eller lydisolering basert p\u00e5 bundet bulkmateriale av polystyren og andre byggevarer, som supplerer og utdyper byggevareforordningen (EU) nr. 305/2011. Siden rettsakten er E\u00d8S-relevant og vil bli tatt inn i E\u00d8S-avtalen, er Norge forpliktet til \u00e5 gjennomf\u00f8re den i norsk rett. Kommisjonen har n\u00e5 publisert 26 slike nye bed\u00f8mmelsesdokumenter i sitt tidsskrift for \u00abOfficial Journal\u00bb. Det betyr at disse er offisielt en del av systemet i byggevareforordningen. Tidligere ble slike EADer publisert direkte i Official Journal, men fordi Kommisjonen har gjennomg\u00e5tt sine interne rutiner skal disse n\u00e5 publiseres som gjennomf\u00f8ringsbeslutninger eller delegerte kommisjonsvedtak. Det inneb\u00e6rer at disse vedtakene skal gjennomf\u00f8res i norsk rett og derfor sendes p\u00e5 h\u00f8ring i Norge. Vedtaket har ikke v\u00e6rt p\u00e5 h\u00f8ring i EU og har heller ikke blitt diskutert i de europeiske ekspertgruppene for byggevarer. Bystyredirekt\u00f8ren kan ikke se at sakene er av prinsipiell karakter og vil inneb\u00e6re politiske avveininger og anbefaler derfor at byr\u00e5det gir eventuelt innspill. H\u00f8ringsfrist: 10. januar 2025 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring om endringer i spesialisthelsetjenesteloven og helse- og omsorgstjenesteloven \u2013 godkjenning av virksomheter mv.\u00bb 2. Byr\u00e5det avgir eventuelt h\u00f8ringssvar til \u00abH\u00f8ring \u2013 byggeregler for fremtiden. Forslag til endringer i TEK17. 3. Byr\u00e5det avgir eventuell h\u00f8ringsuttalelse til NVE sin h\u00f8ring av melding om midlertidig stenging av fiskevandring fra Fanaelven til Stendavatnet. 4. Byr\u00e5det avgir eventuell h\u00f8ringsuttalelse til NVE sin h\u00f8ring om mindre endringer i byggevareforskriften. Dato: 6. desember 2024 Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 3 "
}