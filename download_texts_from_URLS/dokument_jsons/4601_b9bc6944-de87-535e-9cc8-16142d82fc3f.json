{
  "dokument_id": "b9bc6944-de87-535e-9cc8-16142d82fc3f",
  "doc_type": "case_presentation",
  "kommune": 4601,
  "tittel": "Stemmesteder ved forh\u00e5ndsstemming i institusjon - stortings- og sametingsvalget 2025",
  "url": "https://bergen.kommune.no/politikere-utvalg/api/fil/bk360/10918165/Framstilling-Stemmesteder-ved-forhandsstemming-i-institusjon-stortings-og-sametingsvalget-2025",
  "tekst": " Valgstyret Saksframstilling V\u00e5r referanse: 2024/121285-1 Saksbehandler: Ida Rambech Stemmesteder ved forh\u00e5ndsstemming i institusjon - stortings- og sametingsvalget 2025 Hva saken gjelder: Det f\u00f8lger av valgloven \u00a7 7-2 (2) at forh\u00e5ndsstemmegivningen foreg\u00e5r der valgstyret bestemmer at det skal mottas forh\u00e5ndsstemmer. Det er et lovfestet krav at velgere som er beboere eller pasienter p\u00e5 helse- og omsorgsinstitusjoner, eller innsatte i fengsler, skal kunne forh\u00e5ndsstemme der, jfr. \u00a7 7-2 (3). Dette omfatter institusjoner b\u00e5de innen somatikk, psykisk helsevern og behandling for rusmiddelmisbruk, og offentlige s\u00e5 vel som private institusjoner. Det er lagt ved en oversikt i saken med forslag til institusjoner mv. der det skal avholdes forh\u00e5ndsstemmegivning. Tidsrom All institusjonsstemmegivning skal gjennomf\u00f8res i perioden for forh\u00e5ndsstemmegivning, det vil si fra 11. august 2025 til 5. september 2025. Forh\u00e5ndsstemmegivningen ved institusjoner, sykehus og fengsler vil bli gjennomf\u00f8rt i perioden fra 25. august 2025 til 05. september 2025. Dato og klokkeslett for stemmegivningen ved den enkeltes institusjon avtales i samarbeid med institusjonens ledelse. Det foresl\u00e5s derfor at bystyredirekt\u00f8ren f\u00e5r fullmakt til \u00e5 fastsette n\u00f8yaktig tidspunkt for stemmegivningen ved den enkelte institusjon. Tid og sted for forh\u00e5ndsstemmegivningen vil bli kunngjort. I tillegg settes det opp plakater p\u00e5 institusjonene og beboerne informeres. Av valgforskriften \u00a7 7-5 framg\u00e5r det at ved stemmemottak p\u00e5 helse- og sosialinstitusjoner kan stemmer ogs\u00e5 mottas hjemme hos personer som oppholder seg i omsorgsboliger med umiddelbar tilknytning til institusjonen. Valgstyret i Bergen har gjennom flere valg vedtatt at det i tillegg til de lovp\u00e5lagte stedene skal gjennomf\u00f8res forh\u00e5ndsstemmegiving ved en del eldresentre og ved boliger for eldre der det har v\u00e6rt hensiktsmessig. Siden 2017 har det ogs\u00e5 v\u00e6rt tilrettelagt for forh\u00e5ndsstemming i de kommunale omsorgpluss-boligene. Tilbakemelding fra byr\u00e5dsavdelingene Bystyrets kontor har v\u00e6rt i kontakt med Byr\u00e5dsavdeling for eldre, helse og omsorg og Byr\u00e5dsavdeling for barnevern, sosiale tjenester og mangfold for \u00e5 f\u00e5 avklart om det er endringer i aktuelle institusjoner sammenlignet med valget i 2023. De underliggende etatene har meldt inn f\u00f8lgende relevante endringer: 1 Etat for behandlingssentre og sykehjem Det er meldt adresseendring p\u00e5 f\u00f8lgende steder: \u2022 Metodisthjemmet \u2022 Slettemarken sykehjem \u2022 B-sykehuset Etat for psykisk helse og rustjenester: \u2022 MO-senteret Eidsv\u00e5g nedlegges f\u00f8r valget i 2025. \u2022 Bystyredirekt\u00f8ren venter p\u00e5 tilbakemelding vedr\u00f8rende mulig nedleggelse av MO- senteret Wergeland f\u00f8r valget 2025. Etat for hjemmebaserte tjenester \u2022 Ingen relevante endringer Helse Bergen Det er meldt adresse- og/ eller navneendringer p\u00e5 f\u00f8lgende steder: \u2022 Kvinneklinikken \u2022 Barne- og ungdomsklinikken \u2022 AFR Skuteviken er endret til AFR Engenhuset Kirkens Bymisjon Lokalet som skal benyttes er Krohnhagen kafe. Dette er samme lokale som ved valget i 2023. Bystyredirekt\u00f8ren anbefaler at det organiseres forh\u00e5ndsstemming ved \u00f8vrige private og offentlige institusjoner som ved valget i 2023. Forslag til vedtak: 1. Det gjennomf\u00f8res forh\u00e5ndsstemming i institusjon ved stortings- og sametingsvalget 2025 slik det framg\u00e5r av vedlagte oversikt. 2. Bystyredirekt\u00f8ren f\u00e5r fullmakt til \u00e5 supplere listen med institusjoner hvor det skal mottas forh\u00e5ndsstemmer. 3. Bystyredirekt\u00f8ren f\u00e5r fullmakt til \u00e5 fastsette n\u00f8yaktig tidspunkt for forh\u00e5ndsstemmegivningen ved den enkelte institusjon. Tidspunktet bestemmes i samarbeid med institusjonene. Dato: 14. januar 2025 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. Vedlegg: Oversikt over institusjoner mv. der det avholdes forh\u00e5ndsstemming ved stortings- og sametingsvalget 2025. 2 "
}