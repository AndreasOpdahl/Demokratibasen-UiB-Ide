{
  "dokument_id": "e29828a6-1722-5fa0-8cda-17dc9d639dab",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 60 fra Linn Kristin Eng\u00f8 (A) om resterende forutsatt innsparing i BNKI - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11034425/Svar-pa-skriftlig-sporsmal-nr-60-fra-Linn-Kristin-Engo-A-om-resterende-forutsatt-innsparing-i-BNKI-Utvalg-for-barnehage-skole-og-idrett",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/129999-3 Saksbehandler: Gerd Nilsen Fra Dato: 9. september 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 60 fra Linn Kristin Eng\u00f8 (A) om resterende forutsatt innsparing i BNKI - Utvalg for barnehage, skole og idrett Representanten Linn Kristin Eng\u00f8 (A) har 22.08.2024 sendt inn f\u00f8lgende skriftlige sp\u00f8rsm\u00e5l: I byr\u00e5dssak 1221/24 \u00abOppgavegjennomgang \u2013 fordeling av resterende forutsatt innsparing (65 mill.)\u00bb legger byr\u00e5det til grunn at byr\u00e5dsavdeling for n\u00e6ring, kultur og idrett skal spare 2,4 mill. kroner i innev\u00e6rende \u00e5r. Det gjenst\u00e5r fire m\u00e5neder av \u00e5r 2024 og det er fortsatt uklart hvordan byr\u00e5det mener denne innsparingen skal skje. Sp\u00f8rsm\u00e5l: 1. Hvordan har byr\u00e5den tenkt \u00e5 gjennomf\u00f8re innsparingen p\u00e5 2,4 millioner kroner? 2. Hvilke oppgaver mener byr\u00e5den at byr\u00e5dsavdelingen og tilh\u00f8rende etater og resultatenheter ikke b\u00f8r videref\u00f8re for \u00e5 bidra til byr\u00e5dets m\u00e5l om \u00abb\u00e6rekraftig ressursbruk\u00bb? Svar fra byr\u00e5den: Innsparingskravet p\u00e5 kr. 2,4 mill. i 2024 forventes h\u00e5ndtert p\u00e5 niv\u00e5 1 i byr\u00e5dsavdelingen. I tr\u00e5d med byr\u00e5dets vedtak i detaljeringssaken, har det v\u00e6rt ansettelsesstopp for administrative stillinger. Det forventes derfor et positivt budsjettavvik p\u00e5 l\u00f8nnsrelaterte poster. Resterende bel\u00f8p forventes realisert ved lavere engangsutgifter p\u00e5 niv\u00e5 1. Hvorvidt det er behov for ytterligere tiltak for \u00e5 sikre \u00f8konomisk balanse 2024 i byr\u00e5dsavdelingen, m\u00e5 vurderes utfra \u00f8konomiprognosene per andre tertial. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}