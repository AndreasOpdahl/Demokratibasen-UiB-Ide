{
  "dokument_id": "1d778057-5ce7-5d42-b02b-b70dfd7e1656",
  "doc_type": "case_attachment",
  "kommune": 4601,
  "tittel": "H\u00f8ringsbrev - ekstern utredning av avanseregulering i bokloven",
  "url": "https://bergen.kommune.no/politikere-utvalg/api/fil/bk360/11764782/Horingsbrev-ekstern-utredning-av-avanseregulering-i-bokloven",
  "tekst": "Bergen kommune Postboks 7700 5020 BERGEN Deres ref V\u00e5r ref Dato 24/5520- 19. desember 2024 H\u00f8ringsbrev - ekstern utredning av avanseregulering i bokloven Kultur- og likestillingsdepartementet sender med dette p\u00e5 h\u00f8ring en ekstern utredning om avanseregulering i bokloven. Utredningen er utarbeidet av Vista Analyse AS p\u00e5 oppdrag fra departementet. Bakgrunn Stortinget vedtok en ny boklov i juni 2023 (lov 16. juni 2023 nr. 64 om omsetning av b\u00f8ker). Bokloven tr\u00e5dte i kraft 1. januar 2024, med unntak av \u00a7\u00a7 7 og 12. Loven \u00a7 7 om plikt til \u00e5 tilby og levere digitale lydb\u00f8ker trer i kraft 1. januar 2025. Ikrafttredelsestidspunktet for loven \u00a7 12 om innkj\u00f8psrabatt (avanseregulering) er ikke fastsatt enn\u00e5. I forbindelse med behandlingen av lovforslaget, fattet Stortinget f\u00f8lgende anmodningsvedtak som gjaldt gjennomf\u00f8ringen av \u00a7 12: \u00abStortinget ber regjeringen gjennomf\u00f8re en ekstern gjennomgang av avanseregulering, som varslet, for \u00e5 avstemme de ulike innspillene fra bokbransjen, f\u00f8r bestemmelsen om slik regulering settes i kraft.\u00bb Utreder har i oppdragsbeskrivelsen fra departementet blitt bedt om \u00e5 gi en vurdering av hvordan en innkj\u00f8psrabatt som angitt i bokloven \u00a7 12 kan innrettes p\u00e5 en hensiktsmessig m\u00e5te som bidrar til \u00e5 oppn\u00e5 boklovens form\u00e5l og tar hensyn til behovene til de ulike akt\u00f8rene i bokbransjen. H\u00f8ringsfrist og h\u00f8ringsinnspill H\u00f8ringsfristen er onsdag 19. mars 2025. Postadresse Kontoradresse Telefon* Avdeling Saksbehandler Postboks 8030 Dep Grubbegata 1 22 24 90 90 Kulturvernavdelinga Mia Benedicte 0030 Oslo Org.nr. Sund Aasli postmottak@kud.dep.no www.kud.dep.no 972 417 866 22 24 78 45 Departementet ber om innspill p\u00e5 de fire modellene for avanseregulering som foresl\u00e5s i utredningen, herunder \u2022 forslaget om \u00e5 delegere detaljeringen av innholdet i reguleringen til forhandlinger mellom partene \u2022 forslaget til rabattsatser \u2022 forslaget om vern for de uavhengige akt\u00f8rene (25 prosent tilslutning av akt\u00f8rer som ikke er majoritetseid av vertikalt integrerte konsern innen begge organisasjonsomr\u00e5der) \u2022 forslaget om \u00e5 fremforhandle opsjonskontrakter I utredningen kap. 9.1.2 foresl\u00e5s det at departementet gis adgang til \u00e5 overstyre rabattsatsene dersom partene ikke blir enige eller kommer frem til et virkningsl\u00f8st forhandlingsresultat. Departementet ber om innspill p\u00e5 flere m\u00e5ter \u00e5 l\u00f8se en situasjon hvor man ikke klarer \u00e5 forhandle frem enighet. H\u00f8ringen er lagt ut p\u00e5 www.regjeringen.no/3079859 Benytt den digitale l\u00f8sningen for \u00e5 avgi h\u00f8ringsuttalelse ved \u00e5 klikke p\u00e5 \"Send inn h\u00f8ringssvar\". H\u00f8ringsuttalelser er offentlige etter offentlighetsloven og vil bli publisert p\u00e5 v\u00e5re nettsider. Liste over h\u00f8ringsinstanser f\u00f8lger vedlagt. Med hilsen Ellen Knutsen (e.f.) avdelingsdirekt\u00f8r Mia Benedicte Sund Aasli seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}