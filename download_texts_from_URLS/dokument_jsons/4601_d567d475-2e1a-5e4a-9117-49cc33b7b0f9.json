{
  "dokument_id": "d567d475-2e1a-5e4a-9117-49cc33b7b0f9",
  "doc_type": "case_attachment",
  "kommune": 4601,
  "tittel": "Fagnotat datert 22.11.2023",
  "url": "https://bergen.kommune.no/politikere-utvalg/api/fil/bk360/9463168/Fagnotat-datert-22-11-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/16565-4 (Arbeidssted) Saksbehandler: Ingvild Bergan Dato: 22.11.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 164/442/0/0 Olaf Ryes vei. Endring av tillatelse. S\u00f8knad om dispensasjon for anlegging av sykkelvei og fortau Klage fra M\u00f8hlenpris velforening ved Johannes Servan, mottatt Hvem klager? 13.10.2023. S\u00f8knad om dispensasjon fra kommunedelplan for utforming av Tiltaket gatedekke for anlegging av sykkelvei og fortau, datert 19.09.2023. Det er gitt rammetillatelse til \u00f8vrige deler av tiltaket 02.05.2023. Vedtak 20.09.2023 om dispensasjon fra kommunedelplan \u00a7 5.2 punkt 3 Vedtaket om utforming av gatedekke jf. pbl \u00a7 19-2. Omr\u00e5det er ikke regulert. Kommunedelplan for BERGENHUS. KPD Planstatus SENTRUM viser tiltaksomr\u00e5det som Fotgjengerstr\u00f8k - Gangarealer med byromsbruk. \u00d8vrig planstatus fremg\u00e5r i punkt 1.2 (under). Det b\u00f8r ikke bygges sykkelvei med fortau. Dersom det likevel skal bygges, b\u00f8r det ikke gis dispensasjon fra kravet om brostein, og s\u00e6rlig Klagegrunner ikke for \u00e5 benytte asfalt. Vedtaket er ikke godt nok begrunnet. Det fremmes forslag til alternativ l\u00f8sning for utformingen, som bedre ivaretar kulturverdier og trafikksikkerhet. Nei Behov for ytterligere saksbehandling ved eventuell omgj\u00f8ring Vedtak om dispensasjon datert 20.09.2023 opprettholdes. Klagen tas Anbefalt vedtak ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble gitt rammetillatelse 02.05.2023, til anlegging av sykkelvei og fortau i den delen av Olaf Ryes vei som er avstengt for biltrafikk. Det ble ogs\u00e5 gitt dispensasjon fra KPA2018 \u00a7 3.1 om plankrav. Den delen av s\u00f8knaden som gjaldt dispensasjon fra BERGENHUS. KDP SENTRUM \u00a7 5.2 med hensyn til gatedekke ble imidlertid avsl\u00e5tt samme dato. Dispensasjon i henhold til revidert s\u00f8knad ble innvilget 20.09.2023. Det er klage p\u00e5 dette vedtaket som behandles i det f\u00f8lgende. 1.2. Opplysninger av vesentlig betydning for behandling av klagen KPA2018 viser tiltaksomr\u00e5det som Sentrumsform\u00e5l - Byfortettingssone BY1 og det ligger innenfor hensynssonene: Kulturmilj\u00f8 H570_7 Historisk sentrum Bestemmelsesomr\u00e5de #4 Historiske omr\u00e5der - Bergen sentrum Faresone H390_1 Luftkvalitet - r\u00f8de sone, Konsesjonsomr\u00e5de fjernvarme H410_1 Flesland \u2013 Sentrum, St\u00f8ysone H220_3 Veist\u00f8y - gul sone (21,3%). Det er ikke foretatt ny nabovarsling i forbindelse med endringss\u00f8knaden. Det ble imidlertid foretatt nabovarsling i samsvar med bestemmelsene i plan- og bygningsloven (pbl) \u00a7 21-3 i forkant av at hele tiltaket ble oms\u00f8kt. Det ble da mottatt merknad fra g\u00e5rdsnummer 164 bruksnummer 459 og 1370, som er dr\u00f8ftet i forbindelse med vedtaket om rammetillatelse 02.05.2023. Bymilj\u00f8etaten byromsforvaltning ga uttalelse 19.07.2023, hvor det opplyses at de ikke har noen innvendinger til s\u00f8knaden om dispensasjon. Byantikvaren ga uttalelse 27.07.2023, hvor det opplyses at kulturmilj\u00f8et blir godt ivaretatt. Det er ellers ingen merknader til s\u00f8knaden om dispensasjon. 2. Om klagen Klager stiller seg negativ til at det skal anlegges sykkelvei med fortau, da det ikke er behov for dette i en bilfri gate. Videre vil sykkelveien kunne skape forvirring og trafikkfarlige situasjoner. Dersom det likevel skal bygges, b\u00f8r det ikke gis dispensasjon fra kravet om brostein, og s\u00e6rlig ikke for \u00e5 benytte asfalt. Klager mener tiltakshaver ikke har utredet alternativer for materialbruk godt nok, og at dispensasjonen ikke er godt nok begrunnet. Det fremmes forslag til alternativ l\u00f8sning for utformingen av sykkelvei og fortau. Hovedtrekkene i forslaget er at veien heller skal oppgraderes med et uttrykk som ligner de planlagte \u00f8vrige gatetunene p\u00e5 M\u00f8hlenpris, uten opph\u00f8yde gangsoner med kantstein, og at det benyttes brostein som gatedekke, alternativt steinheller eller maisdekke i hele veibredden. Det vises til klagen i sin helhet. Tiltakshaver har gitt tilsvar til klagen i form av sp\u00f8rsm\u00e5l om klagen er \u00e5 anse som rettidig eller ikke. Saksnummer KLAGE-2023/16565 Side 2 av 4 3. Vurdering av klagen Det er p\u00e5 det rene at M\u00f8hlenpris velforening har rettslig klageinteresse i denne saken, som vil ang\u00e5 hele M\u00f8hlenpris bydel. Sp\u00f8rsm\u00e5let blir videre om klagen er rettidig innenfor klagefristen p\u00e5 3 uker, jf. pbl \u00a7 29. Vedtaket er datert 20.09.2023. Klagen er mottatt 10.10.2023, noe som inneb\u00e6rer at fristen i utgangspunktet er overskredet med 2 dager. Vi ser imidlertid at klager ikke har v\u00e6rt kopimottaker av vedtaket da det ble sendt ut elektronisk. Det opplyses per tekstmelding 22.11.2023 at klager mottok underretning om vedtaket per e-post 27.09.2023. Klagen er dermed rettidig. Bilde 1. Krysset mellom Olaf Ryes vei og Ole Vigs gate (fra klagen) N\u00e5r det gjelder sp\u00f8rsm\u00e5let om behov for fortau og sykkelvei, viser vi til at det allerede er gitt rammetillatelse til dette i vedtak 02.05.2023. Rammetillatelsen er ikke p\u00e5klaget. Vi vil derfor ikke dr\u00f8ftet dette videre. I denne saken er det kun dispensasjon fra BERGENHUS. KDP SENTRUM \u00a7 5.2 punkt 3 Industriell tid med hensyn til gatedekke som behandles. Det fremmes videre i klagen et forslag til en annen utforming av tiltaket, som blant annet gjelder gatedekke. Som det fremg\u00e5r av v\u00e5rt brev om bekreftelse p\u00e5 mottatt klage 01.11.2023 vil eventuelle endringer av tiltaket ikke bli behandlet i klageomgang. Vi vil derfor ikke dr\u00f8fte forslaget i det f\u00f8lgende. Klager gj\u00f8r ogs\u00e5 gjeldende at vedtaket ikke er godt nok begrunnet, noe som vil kunne utgj\u00f8re en saksbehandlingsfeil, som kan medf\u00f8re at et vedtak m\u00e5 anses ugyldig. Vi kan ikke se at det er holdepunkter for dette. Det fremg\u00e5r klart av denne og tidligere s\u00f8knad om dispensasjon i saken at ansvarlig s\u00f8ker har gjort grundige vurderinger av hvilket gatedekke som skal oms\u00f8kes. Vi viser videre til dr\u00f8ftelsen i vedtaket punkt 2.4 (side 3-5) hvor det fremg\u00e5r hvorfor kommunen mener at vilk\u00e5rene i pbl \u00a7 19-2 er oppfylt, og hvorfor det innvilges dispensasjon. Vedtaket er videre i tr\u00e5d med uttalelsene fra Byantikvaren og Bymilj\u00f8etaten byromsforvaltning, som er fagetater i saken, og uttalelsene herfra g\u00e5r dermed ogs\u00e5 inn som del av begrunnelsen i saken. Saksnummer KLAGE-2023/16565 Side 3 av 4 Vi opprettholder vurderingene i vedtaket om at vilk\u00e5rene for \u00e5 gi dispensasjon er oppfylt, og at det heller ikke foreligger grunn som gj\u00f8r at kommunen ikke skal gi dispensasjon i denne saken, jf. pbl \u00a7 19-2. Vi kan ikke se at det fremkommer andre, nye relevante momenter i klagen som kan medf\u00f8re at vedtaket om dispensasjon skal omgj\u00f8res. 4. Konklusjon Vedtak om dispensasjon datert 20.09.2023 opprettholdes. Klagen tas ikke til f\u00f8lge. Vedlegg: 1. Situasjonskart 2. Flyfoto 3. Situasjonsplan 4. Klage 5. Vedtak om dispensasjon, 20.09.2023 6. Tegninger 7. S\u00f8knad om dispensasjon 8. Uttalelse fra Byantikvaren 9. Uttalelse fra Bymilj\u00f8etaten byromsforvaltning 10. Rammetillatelse til \u00f8vrige deler av tiltaket 11. Avslag p\u00e5 s\u00f8knad om dispensasjon, 02.05.2023 Saksnummer KLAGE-2023/16565 Side 4 av 4 "
}