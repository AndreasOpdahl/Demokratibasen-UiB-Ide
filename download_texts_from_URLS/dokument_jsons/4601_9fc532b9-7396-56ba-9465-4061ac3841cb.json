{
  "dokument_id": "9fc532b9-7396-56ba-9465-4061ac3841cb",
  "doc_type": "case_attachment",
  "kommune": 4601,
  "tittel": "Fagnotat, datert 31.10.2023",
  "url": "https://bergen.kommune.no/politikere-utvalg/api/fil/bk360/9287726/Fagnotat-datert-31-10-2023",
  "tekst": " Plan- og bygningsetaten Til Fagnotat BKMB - Seksjon byutvikling (Arbeidssted) V\u00e5r referanse: PLAN-2022/23826-35 Saksbehandler: Malin Aasen Dato: 31.10.2023 Fra Plan- og bygningsetaten Forslag til oppheving av eldre reguleringsplan anbefales vedtatt. \u00c5rstad. Bergensdalens \u00f8stlige del, Arealplan-ID 40000 Om planforslaget Plan- og bygningsetaten (PBE) i Bergen kommune foresl\u00e5r \u00e5 oppheve en eldre reguleringsplan for Bergensdalens \u00f8stlige del, arealplan-ID 40000, vedtatt i 1925. Planens hovedform\u00e5l er \u00e5 vise veisystemet innenfor planomr\u00e5det. Planen best\u00e5r av plankart, men har ingen reguleringsbestemmelser. P\u00e5 det opprinnelige plankartet er det vist noen offentlige bygg (skole, barnehjem) og noen gr\u00f8nne arealer. Figur 1 Planavgrensning vist med plankartet til plan 40000 Figur 2 Planomr\u00e5det. Det som er markert rosa viser gjeldende utstrekningen av planen, mens stiplet linje viser deler av opprinnelig utstrekning. Intensjonen med planforslaget er rydde i planregisteret og forenkle plangrunnlaget i byggesaksbehandling, samt redusere antall tolkningssp\u00f8rsm\u00e5l og eventuelle dispensasjoner knyttet til planen. Oppheving av reguleringsplanen er en del av et prosjekt som er bestilt av Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN kommunaldirekt\u00f8ren i \u00e5rsoppdraget for 2022/2023. M\u00e5let er \u00e5 aktualisere og rydde opp i planregisteret slik at kommunens plangrunnlag er entydig, oppdatert og et godt styringsverkt\u00f8y i byggesaker. Reguleringsplanen er utdatert i form og innhold, og samsvarer ikke med utbygget situasjon flere steder. Reguleringsplanen er i stor grad tilsidesatt av nyere overordnet plan, og egner seg ikke som styringsverkt\u00f8y i byggesaksbehandling av nye tiltak. Etter oppheving kan saker innenfor planomr\u00e5det behandles etter overordnede planer eller gjennomg\u00e5 ny regulering. Det er ikke planlagt ny regulering av omr\u00e5dene i dette planarbeidet. Planforslaget omfattes ikke av forskrift om konsekvensutredninger Se planbeskrivelsen med vedlegg for utfyllende opplysninger. Planprosess og medvirkning Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 26.08.2023. H\u00f8ringsfristen var 10.10.2023. Det kom inn 4 uttalelser fra h\u00f8ringsinstanser. Disse er oppsummert og kommentert i merknadsskjema datert 19.10.2023. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Ingen vesentlige merknader. Endringer etter offentlig ettersyn Planmaterialet er oppdatert i henhold til endringene. Kort oppsummert inneb\u00e6rer endringene: \u2022 Oppdatert planbeskrivelse med dato for offentlig ettersyn. \u2022 Tilf\u00f8yd forbehold p\u00e5 byggegrenseanalyse. Til varsel om oppstart er det blitt avholdt m\u00f8te med vegmyndighetene, herunder Statens vegvesen, Vestland fylkeskommune og Bymilj\u00f8etaten. Det er ogs\u00e5 avholdt m\u00f8te med Bymilj\u00f8etaten hvor konsekvenser for vegforvaltning, regulerte tverrforbindelser og kommunens egne prosjekter er blitt dr\u00f8ftet og belyst. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Plan- og bygningsetaten anbefaler oppheving av eldre reguleringsplan. Forhold til overordnet plan I dag er plangrunnlaget til eiendommene innenfor planomr\u00e5det fastsatt b\u00e5de i overordnet plan og i en eldre reguleringsplan. Plan- og bygningsetaten foresl\u00e5r \u00e5 ta vekk den eldre reguleringsplanen fra plangrunnlaget, slik at nye byggetiltak innenfor planomr\u00e5det kun behandles etter overordnet plan. Dette vil gi et mer egnet plangrunnlag for nye byggetiltak. Saksnummer PLAN-2022/23826 Side 2 av 8 Til offentlig ettersyn uttalte Vestland fylkeskommune at de forutsetter at bestemmelser og f\u00f8ringer i kommuneplanens arealdel KPA 2018 vil v\u00e6re utfyllende som grunnlag for sakshandling p\u00e5 den enkelt eiendom innenfor planomr\u00e5det. Reguleringsplanen for \u00f8stlige del har plankart, men ingen bestemmelser. Det er i hovedsak bestemmelsene og f\u00f8ringene i overordnet plan som gir premissene for videre utvikling av planomr\u00e5det. Plankartet har ingen formelle arealform\u00e5l, men hovedintensjonen med planen er \u00e5 vise veisystemet. Veisystemet innenfor planomr\u00e5det er etablert, men ikke akkurat som vist p\u00e5 plankartet. Vegstatuskartet til kommunen viser hvor veiene er etablert i dag, og er et bedre verkt\u00f8y for \u00e5 vise dagens vegnett. I kommuneplanens arealdel KPA 2018 (planID 65270000, vedtatt i 2019) er planomr\u00e5det avsatt til byfortettingssone, ytre fortettingssone, gr\u00f8nnstruktur og LNF, jf. figur 3. Det er i dag plankrav for en rekke nye tiltak, jf. KPA 2018 \u00a7 3.1. Plankravet gjelder for alle omr\u00e5der som ikke har en reguleringsplan som er vedtatt med hjemmel i plan- og bygningsloven av 1985 eller nyere lov. Plankravet gjelder dermed b\u00e5de for dagens situasjon hvor omr\u00e5det er regulert i en eldre reguleringsplan vedtatt f\u00f8r bygningslov av 1924, og for planlagt ny situasjon hvor omr\u00e5de er foresl\u00e5tt uten en reguleringsplan. Det finnes noen unntak fra det generelle plankravet, jf. KPA 2018 \u00a7 3.2 og 3.3. For tiltak som kan unntas fra plankravet etter KPA 2018 \u00a7 3.3 er det blant annet en forutsetning at statlige og regionale myndigheter har hatt saken til uttalelse og ikke fremmet krav om reguleringsplan. Figur 3 Utsnitt av arealform\u00e5l i KPA 2018, planomr\u00e5det markert i gr\u00f8nt omriss. Saksnummer PLAN-2022/23826 Side 3 av 8 I kommunedelplan (KDP) for Land\u00e5s (planID 9730000, vedtatt i 1996), er planomr\u00e5det avsatt til boligomr\u00e5der, friomr\u00e5der, annet byggeomr\u00e5de og byggeomr\u00e5de, jf. figur 4. Figur 4 Utsnitt av KDP Land\u00e5s, planomr\u00e5det i gr\u00f8nt omriss. Plan- og bygningsetaten vurderer at arealform\u00e5l og bestemmelser knyttet til arealform\u00e5lene er bedre ivaretatt i overordnet plan. For s\u00f8knad om nye tiltak som f\u00e5r unntak fra plankravet vurderes bestemmelsene og f\u00f8ringene i overordnede planer til \u00e5 v\u00e6re tilfredsstillende plangrunnlag i byggesaksbehandling. Bl\u00e5gr\u00f8nne verdier Reguleringsplanen for Bergensdalens \u00f8stlige del har et gr\u00f8ntareal i plankartet. Dette er avsatt til arealform\u00e5l gr\u00f8nnstruktur i KPA 2018 og arealform\u00e5l friomr\u00e5de i KDP Land\u00e5s. Plankartet inneholder streker og linjer som kan tolkes \u00e5 v\u00e6re elver og bekker. Disse samsvarer noenlunde med elven innenfor planomr\u00e5det. Byggegrenser mot vassdrag er bedre ivratett i KPA 2018. Plan- og bygningsetaten vurderer bl\u00e5gr\u00f8nne verdier innenfor planomr\u00e5det til \u00e5 v\u00e6re tilstrekkelig ivaretatt i overordnet plan. Kulturmilj\u00f8verdier Reguleringsplanen for Bergensdalens \u00f8stlige del har ingen kulturmilj\u00f8hensyn sikret i planen. Det f\u00e5r dermed ingen negative konsekvenser for kulturmilj\u00f8verdiene \u00e5 oppheve den eldre Saksnummer PLAN-2022/23826 Side 4 av 8 reguleringsplanen. I KPA 2018 er 24,1 % av planomr\u00e5det omfattet av hensynssone for kulturmilj\u00f8 for Land\u00e5s og 2,7 % av planomr\u00e5det er omfattet av hensynssone for historiske veifar. Byantikvaren motsetter seg ikke at planen oppheves. Plan- og bygningsetaten vurderer kulturmilj\u00f8verdier til \u00e5 v\u00e6re bedre ivaretatt i overordnet plan. Eksisterende reguleringsplan Reguleringsplan for Bergensdalens \u00f8stlige del er foresl\u00e5tt opphevet i dette planarbeidet. Utfordringen med \u00e5 fortsatt ha reguleringsplanen som gjeldende plangrunnlag for eiendommene er at regulert situasjon p\u00e5 plankartet, ikke stemmer overens med slik omr\u00e5det faktisk er blitt utbygget flere steder innenfor planomr\u00e5det. Dette gir ukorrekt arealstatus for flere av eiendommene. Reguleringsplanen er teknisk utdatert og ikke vektorisert (ikke gitt digitale arealform\u00e5l). Planen er heller ikke egnet til \u00e5 vektoriseres (\u00e5 gj\u00f8res digital) grunnet at planen ikke er utarbeidet p\u00e5 en m\u00e5te som er forenelig med dagens krav og standard. Det kan dermed v\u00e6re utfordrende \u00e5 finne og forst\u00e5 plansituasjonen for eiendommene innenfor planomr\u00e5det for grunneiere. I tillegg dannes det ulik praksis for hvordan kommunen h\u00e5ndterer planinformasjonen. For s\u00f8knad om nye tiltak m\u00e5 kommunen og grunneiere forholde seg til det som er regulert og vist i planen, s\u00e5 lenge reguleringsplanen er gjeldende. Dette skaper en uhensiktsmessig saksbehandling i en eventuell byggesak for nye byggetiltak innenfor planomr\u00e5det. Plan- og bygningsetaten vurderer at intensjonen for den eldre reguleringsplanen for Bergensdalens \u00f8stlige del er oppfylt ved at byggetiltak i plan er ferdig etablert. Plan- og bygningsetaten vurderer at reguleringsplanen for Bergensdalens \u00f8stlige del ikke har de n\u00f8dvendige forutsetningene for \u00e5 fungere som et egnet plangrunnlag i dag, og at oppheving av reguleringsplanen vil gi et mer egnet plangrunngrunnlag som samsvarer med dagens situasjon og planlovverk. Snarveier Etablerte gangforbindelser innenfor planomr\u00e5det er ivaretatt i KPA 2018 \u00a7\u00a7 11.2, 16.3 og 29.1, og vises i vegstatuskartet til kommunen. Gangforbindelser som er regulert i eldre plan, men som ikke eksisterer i dag, vil svekkes ved oppheving av reguleringsplanen. Uetablerte tverrforbindelser over privat grunn vil forsvinne ved oppheving. I vedlegget notat snarveier som f\u00f8lger saker er temaet ytterligere belyst. Bymilj\u00f8etaten har ingen merknader til oppheving av reguleringsplanen med tanke p\u00e5 temaet mobilitet. Plan- og bygningsetaten vurderer det ikke hensiktsmessig \u00e5 ta vare p\u00e5 snarveier som er regulert, men som ikke er etablert i dag. Det anbefales dermed \u00e5 oppheve hele reguleringsplanen slik at plangrunnlaget forbedres. Forhold til vegloven Oppheving av eldre reguleringsplan for Bergensdalens \u00f8stlige del f\u00e5r innvirkninger p\u00e5 byggegrense mot offentlig veg og vedtakskompetansen knyttet til veganlegg. Vedtaksmyndigheten knyttet til byggegrensen mot offentlig veg endres fra planmyndighet til vegmyndighet for omr\u00e5der uten en reguleringsplan, og hvor det ikke er fastsatt andre Saksnummer PLAN-2022/23826 Side 5 av 8 byggegrenser i kommuneplanens arealdel som overstyrer dette. Dette gjelder ogs\u00e5 tillatelse til nye avkj\u00f8rsler og utvidet bruk av avkj\u00f8rsler. Ved oppheving av reguleringsplanen vil det v\u00e6re dagens veglov som fastsetter byggegrense mot offentlig veg, jf. vegloven \u00a7 29. Dette inneb\u00e6rer at byggegrensen mot offentlig veg \u00f8ker fra 3,5 meter m\u00e5lt fra ytterkant veg til 15 meter for kommunal veg m\u00e5lt fra midtlinje veg, og fra 12 meter i byfortettingssone til 50 meter for fylkesveg i planomr\u00e5det, samt til 15 meter for offentlig gang- og sykkelveg m\u00e5lt fra midtlinje veg. Dette gir vegmyndighetene \u00f8kt mulighet til \u00e5 avgrense bygging n\u00e6r veg, og grunneiere vil samtidig f\u00e5 innskrenket handlingsrom p\u00e5 egen eiendom som f\u00f8lge av \u00f8kt byggegrense. Konsekvensen av \u00f8kt byggegrense mot offentlig veg er at det kan gi \u00f8kt saksbehandlingsmengde for veimyndighetene. For grunneiere kan det oppleves innskrenkende \u00e5 f\u00e5 \u00f8kt byggegrense p\u00e5 eiendommen sin. Plan- og bygningsetaten vurderer at det vil v\u00e6re mer hensiktsmessig \u00e5 ha byggegrenser etter dagens veglov og et godt plangrunnlag p\u00e5 eiendommene, enn det vil v\u00e6re \u00e5 beholde en reguleringsplan som ikke har de n\u00f8dvendige forutsetningene for \u00e5 fungere som styringsverkt\u00f8y og plangrunnlag i dag. Det er ikke gebyr for behandling av s\u00f8knader etter vegloven i dag. Oppheving av planen vil forenkle plangrunnlaget i byggesaksbehandling og rydde planregisteret for en utdatert og lite anvendelig plan. Det \u00e5 ha et godt og forst\u00e5elig plangrunnlag som kan tolkes p\u00e5 en entydig m\u00e5te vil v\u00e6re positivt for alle parter. De endrede byggegrensene medf\u00f8rer at allmenne interesser knyttet til vegnett og trafikksikkerhet blir bedre i varetatt. Plan- og bygningsetaten vurderer fordelene for allmenne interesser som st\u00f8rre enn ulempene av \u00f8kt byggegrense for grunneierne og vegmyndighetene. Ber\u00f8rte parter ble bedt om \u00e5 uttale seg til offentlig ettersyn. Statens vegvesen er enig med Bergen kommune om at denne planen med fordel kan oppheves. Vestland fylkeskommune ved avdeling for infrastruktur er enige i vurderingen til plan- og bygningsetaten. De mener at virkningene for vegmyndighet og grunneiere er godt grunngitt i plandokumentene. Derfor stiller de seg positiv til oppheving av den eldre reguleringsplanen. Bymilj\u00f8etaten har ingen kommentarer til opphevelsen av reguleringsplanen med tanke p\u00e5 temaene mobilitet og trafikk, og samlet sett har Bymilj\u00f8etaten ingen kommentarer til opphevelsen av reguleringsplanen. Det er ikke mottatt uttalelser fra private i forbindelse med offentlig ettersyn. Med bakgrunn i uttalelsene til offentlig ettersyn vurderer plan- og bygningsetaten at reguleringsplan for Bergensdalens \u00f8stlige del kan anbefales opphevet. Blir omr\u00e5det regulert i en ny reguleringsplan eller det blir fastsatt byggegrense i kommuneplanens arealdel som gjelder foran, vil det v\u00e6re disse byggegrensene og eventuelt regulerte avkj\u00f8rsler som gjelder, og kommunens plan- og bygningsmyndighet som behandler s\u00f8knader for disse forholdene. Dette gjelder uansett om det er riksveg, fylkesveg eller kommunal veg. Det er gebyr for behandling av en dispensasjon fra en arealplan. Saksnummer PLAN-2022/23826 Side 6 av 8 Forhold til nye byggetiltak Det er ikke planlagt ny regulering eller nye byggetiltak i dette planarbeidet. Planarbeidet skal kun oppheve eldre reguleringsplan etter samme bestemmelser som for utarbeiding av ny plan, jf. \u00a7 pbl. 12-14 f\u00f8rste ledd. Naturmangfold skal vurderes i alle plan- og byggesaker, og rikspolitiske retningslinjer for barn og unge skal legges til grunn for arealplanleggingen, samt universell utforming skal omtales i fagnotatet. Forslaget om oppheving av eldre reguleringsplan vurderes ikke \u00e5 gi negative konsekvenser for disse temaene. Temaene er bedre ivaretatt i overordnet plan, byggteknisk forskrift og plan- og bygningsloven, samt annet lovverk. Etter et vedtak om oppheving av reguleringsplanen vurderer Plan- og bygningsetaten at nye byggetiltak, som f\u00e5r unntak eller dispensasjon fra det generelle plankravet, er tilstrekkelig ivaretatt i overordnet plan, byggteknisk forskrift (TEK 17 eller nyere) og plan- og bygningsloven, samt andre lover og forskrifter. Anbefalt vedtak: 1. I medhold av plan- og bygningsloven \u00a712-14, vedtas f\u00f8lgende forslag til oppheving av reguleringsplan: a. \u00c5rstad. Bergensdalens \u00f8stlige del, arealplan-ID 40000 vist p\u00e5 plankart, vedtatt 23.11.1925. Plan- og bygningsetaten Tarje Iversen Wanvik Etatsdirekt\u00f8r Aslaug Aalen Avdelingsleder Dette dokumentet er godkjent elektronisk. Saksnummer PLAN-2022/23826 Side 7 av 8 Vedlegg: Plankart vedtatt 23.11.1925 Planavgrensning plan 40000 datert 22.04.2022 Planbeskrivelse datert 20.10.2023 Merknadsskjema datert 19.10.2023 Detaljkart for gjeldende omr\u00e5der av planID 40000 datert 18.07.2022 Notat snarveier datert 23.05.2023 Byggegrense mot offentlig veg datert 25.05.2023 Evalueringsskjema datert 31.05.2023 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/23826 Saksnummer PLAN-2022/23826 Side 8 av 8 "
}