{
  "dokument_id": "5b6138ca-4220-5f42-8ef1-447877f5d902",
  "doc_type": "case_attachment",
  "kommune": 4601,
  "tittel": "H\u00f8ringsuttalelse - forslag til lov om statens kommisjon for partnerdrap",
  "url": "https://bergen.kommune.no/politikere-utvalg/api/fil/bk360/10796348/Horingsuttalelse-forslag-til-lov-om-statens-kommisjon-for-partnerdrap",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/95868-2 H\u00f8ringsuttalelse - forslag til lov om statens kommisjon for partnerdrap Hva saken gjelder: Bergen kommune er invitert til \u00e5 gi h\u00f8ring til forslag til Lov om statens kommisjon for partnerdrap. Bakgrunnen for forslaget er anbefaling fra Partnerdrapsutvalget som ble oppnevnt 12. oktober 2018 for \u00e5 gjennomg\u00e5 kunnskapsgrunnlaget og enkeltsaker om drap der gjerningspersonen var dav\u00e6rende eller tidligere partner. Utvalget avga sin utredning NOU 2020: 17 Varslede Drap? \u2013 Partnerdrapsutvalgets utredning 15. desember 2020. Der anbefalte utvalget \u00e5 opprette en permanent kommisjon for \u00e5 gjennomg\u00e5 saker om partnerdrap. Form\u00e5let med den permanente kommisjonens arbeid skal v\u00e6re \u00e5 bidra til \u00f8kt fenomenforst\u00e5else om partnerdrap og \u00e5 identifisere forbedringspunkter i offentlige instansers arbeid for \u00e5 kunne forebygge partnervold og partnerdrap. Form\u00e5let er l\u00e6ring og utvikling. H\u00f8ringsfrist: 15. august 2024. Byr\u00e5dens vurdering og forslag til h\u00f8ringsuttalelse: Bergen kommune st\u00f8tter forslaget om ny lov, - Lov om statens kommisjon for partnerdrap. Den foresl\u00e5tte loven inneholder bestemmelser om kommisjonens form\u00e5l, organisering og oppgaver. Bestemmelser om utlevering av taushetsbelagte opplysninger til kommisjonen er inntatt i lovteksten. Bergen kommune ser dette som av s\u00e6rlig betydning for at kommisjonen skal kunne fungere som et sentralt organ i arbeidet med \u00e5 forebygge partnerdrap. Bergen kommune henstiller ellers til at kommisjonen og dermed ogs\u00e5 lovens tittel, Lov om statens kommisjon for partnerdrap endres til Lov om statens kommisjon etter partnerdrap. Vedtakskompetanse: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: Byr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering. Saksframlegget ansees ikke \u00e5 v\u00e6re av prinsipiell karakter. Forretningsutvalget har i sak 225/24 besluttet at byr\u00e5det kan avgi h\u00f8ringsuttalelse. 1 Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: 1. Byr\u00e5det gir h\u00f8ringsuttalelse til Lov om statens kommisjon for partnerdrap slik den kommer frem av byr\u00e5dens forslag. 2. Melding om vedtak sendes Bystyrets kontor. Dato: 6. august 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: H\u00f8ring-forslag til lov om statens kommisjon for partnerdrap 2 "
}