{
  "dokument_id": "9449fea0-a17a-5718-9713-70f76b95799a",
  "doc_type": "case_attachment",
  "kommune": 5501,
  "tittel": "17/1883/0/0 Broxvegen - Forel\u00f8pig tilbakemelding p\u00e5 s\u00f8knad om oppf\u00f8ring av tre boenheter",
  "url": "https://innsyn.tromso.kommune.no/application/getMoteDokument?dokid=2001292420",
  "tekst": "BYGGTEK NORD AS Idrettsvegen 16 9009 TROMS\u00d8 Deres ref. V\u00e5r ref. Saksbehandler Dato BYGG-23/00089-5 Lise Friberg Solnes 13.02.2023 +47 48250561 17/1883 Broxvegen 3B - Forel\u00f8pig tilbakemelding p\u00e5 s\u00f8knad om oppf\u00f8ring av tre boenheter Eiendom (gnr/bnr/fnr/snr): 17 / 1883 / 0 / 0 Ansvarlig s\u00f8ker: BYGGTEK NORD AS Ansvarlig prosjekterende: ALF ISAKSEN MASKIN AS S\u00f8knad mottatt: 13.01.2023 Viser til din s\u00f8knad om oppf\u00f8ring av enebolig og tomannsbolig p\u00e5 eiendommen 17/1883 Broxvegen 3B. Slik s\u00f8knaden foreligger kan det p\u00e5regnes et avslag. Det er flere \u00e5rsaker til denne vurderingen, og disse vil bli gjennomg\u00e5tt nedenfor. P\u00e5 denne eiendommen er det s\u00f8kt oppf\u00f8rt to forskjellige boliger, hvorav den ene er tomannsbolig og den andre er enebolig. Dette brevet gjelder ogs\u00e5 s\u00f8knad om oppf\u00f8ring av tomannsbolig (BYGG-23/00090). Varsel om avslag Visuelle kvaliteter Kommunen skal vurdere ethvert tiltak og dets visuelle kvaliteter i forhold til seg selv, dets funksjon, samt dets naturlige og bebygde omgivelser og plassering, jf. plan og bygningsloven \u00a7 29-2. I vurderingen vektlegger kommunen blant annet proporsjoner, symmetri og balansen i tiltakets sammensetning. Kommunens forel\u00f8pige vurdering er at tiltaket ikke innehar gode visuelle kvaliteter i forhold til seg selv og dets bebygde omgivelser. Dette begrunnes n\u00e6rmere i det f\u00f8lgende. Eiendommen ligger innenfor et omr\u00e5de hvor bebyggelsen i h\u00f8y grad er preget av trehusbebyggelse i tradisjonell byggeskikk med saltak, b\u00e5de med og uten tverrfl\u00f8y og/eller takarker. Oms\u00f8kte bygninger er utformet med saltak og med takopplett p\u00e5 begge sider om m\u00f8nelinjen. Etter kommunens skj\u00f8nn medf\u00f8rer utformingen en ubalanse i bygningenes volummessige sammensetning. For \u00e5 utdype oppfattes bygningene som utformet b\u00e5de med flatt- og saltak. Det vises spesifikt til bygningenes \u00f8st- og vestlige sider. Etter kommunens forel\u00f8pige vurdering medf\u00f8rer dette ulemper i forhold til lesbarheten av bygget. Valgt arkitektonisk formgivning forekommer heller ikke i dets bebygde omgivelser. Kommunen bemerker videre at bygningens gesimsh\u00f8yde ikke er i tr\u00e5d med regulerte byggeh\u00f8yder. Kommunen har forst\u00e5else for fordelene takopplettene vil kunne inneb\u00e6re for tiltakshaver. Samtidig m\u00e5 selv et moderne bygg ses i sammenheng med eksisterende arkitektonisk uttrykk i den bebygde omgivelsen. Kommunen anbefaler derfor \u00e5 utforme oms\u00f8kte bygninger med utgangspunkt i omgivelsene. Dette kan gj\u00f8res ved \u00e5 se til materialvalg, farger, utforming og plassering av vinduer, samt s\u00e6rpreg i Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 detaljutformingen. Kommunen anbefaler \u00e5 se til alternative l\u00f8sninger som vil kunne gi effektiv arealbruk i bygningenes \u00f8vre etasjer, uten \u00e5 oppfattes som forstyrrende eller ubalansert i forhold til seg selv og dets bebygde omgivelser, og i tr\u00e5d med regulerte byggeh\u00f8yder. Valg av materialer og farger vil ogs\u00e5 ha noe \u00e5 si p\u00e5 uttrykket bygningene vil kunne f\u00e5. Et valg av lysere farger vil etter v\u00e5rt skj\u00f8nn gi et mer tilfredsstillende uttrykk sett i sammenheng med omkringliggende bebyggelse som i hovedsak er hvit. Gesimsh\u00f8yden Gesimsh\u00f8yden som et tillatt p\u00e5 eiendommen kan ikke overskride 7 meter etter KPA. I tegningene sendt inn er gesimsh\u00f8yden regnet fra takets laveste punkt. Dette blir derimot feil utgangspunkt da gesimsh\u00f8yden skal regnes fra takopplettet, jf. \u00abgrad av utnyttelse\u00bb kap. 4 side 46 figur 4-9 h m\u00f8ne og gesims p\u00e5 ulike takformer: Dersom bygninger utformes med takopplett, skal gesimsh\u00f8yden m\u00e5les fra gjennomsnittlig planert terreng til takopplett. KPA skal gi en forutsigbar utvikling av omr\u00e5det. Avvik fra h\u00f8ydebestemmelsene kan fort gi uforutsette f\u00f8lger som er til ulempe for beboere og brukere av omr\u00e5det. Byggeh\u00f8yder beskrives n\u00e6rmere under mangler ved s\u00f8knaden. Etter kommunens forel\u00f8pige vurdering vil h\u00f8yden tilsidesette hensyn til lys og luft mellom bebyggelsen p\u00e5 eiendommen og mot naboeiendommer. S\u00f8knaden er dermed avhengig av dispensasjon fra regulerte byggeh\u00f8yder, jf. KPA. Gesimsh\u00f8yden p\u00e5 det oms\u00f8kte tiltaket er m\u00e5lt til ca. 8,3 meter. Det er ikke mottatt dispensasjonss\u00f8knad for denne bestemmelsen. Avstandskrav fra nabogrense Dette punktet gjelder kun tomannsboligen. Kommunen bemerker at tomannsboligen ligger 3 meter fra naboens eiendom 17/628 Iver Walnums veg 25, og at det er i den forbindelse fremlagt en avstandserkl\u00e6ring. Kommunens forel\u00f8pige vurdering er at hensynene bak avstandskravet i plan- og bygningsloven \u00a7 29-4 blir vesentlig tilsidesatt ved oms\u00f8k plassering. Bestemmelsens tredje ledd \u00e5pner opp for at kommunen \u00abkan\u00bb godkjenne. Dette inneb\u00e6rer at s\u00f8ker ikke har rett p\u00e5 \u00e5 f\u00e5 tillatelse til plasseringen. Det er opp til kommunens skj\u00f8nn om tillatelse skal gis. Kommunen \u00f8nsker som utgangspunkt at boliger skal ha den avstanden til nabogrenser som f\u00f8lger av lov eller plan. Under arbeidet med avstandsbestemmelsene er det tatt stilling til hvilken avstand som tillates, b\u00e5de med tanke p\u00e5 hensyn som lys og luft mellom bygninger, samt brannsikkerhet, og terskelen b\u00f8r derfor v\u00e6re h\u00f8y for \u00e5 fravike kravet. Kommunen vurderer at disse hensynene blir tilsidesatt ved oms\u00f8kt plassering. Etter v\u00e5rt syn vil plasseringen av boligen ogs\u00e5 kunne begrense naboenes muligheter til \u00e5 utnytte egen eiendom. 2 I fradelingsvedtaket (vedtaksnummer 1130/19 datert 23.07.2019) til eiendommen ble det vist til at det er mulig \u00e5 bebygge eiendommen i tr\u00e5d med avstandskravet i plan- og bygningsloven \u00a7 29-4. Eiendommen er fra tidligere ubebygd, og med god planlegging er det mulig \u00e5 f\u00f8re opp bolig i tr\u00e5d med regelverket. Mangler ved s\u00f8knaden S\u00f8knaden er mangelfull og kan ikke behandles slik den foreligger. F\u00f8lgende dokumentasjon m\u00e5 ettersendes for at kommunen skal kunne behandle s\u00f8knaden: - Sikker byggegrunn m\u00e5 dokumenteres. Kommunen vurderer at det m\u00e5 vises til sikker byggegrunn, jf. pbl. \u00a7 28-1. - Vann og avl\u00f8pss\u00f8knad mangler i s\u00f8knaden. Det s\u00f8kes om tillatelse til tiltak i ett trinn. Byggesaksenheten kan ikke se \u00e5 ha mottatt godkjent VA s\u00f8knad for tilknytning. - Oppdatert situasjonsplan med plassering av begge hus og alle parkeringsplassene p\u00e5 eiendommen vises. I KPA 8.7 fremkommer det hvordan parkeringsplassene skal utformes. - Snitt tegningen m\u00e5 vise begge byggene slik at vi kan se disse i sammenheng. - Gesimsh\u00f8yden overskrider det som er tillatt i KPA punkt 8.4. Etter bestemmelsen kan gesismh\u00f8yden ikke overstige 7 meter. Dersom s\u00f8knaden skal behandles slik den foreligger vil dere m\u00e5tte ettersende nytt nabovarsel med opplysninger om dispensasjonss\u00f8knad. Kommunen anbefaler imidlertid \u00e5 utforme bygningene i tr\u00e5d med regulerte byggeh\u00f8yder. - Terrengjustering: Det fremg\u00e5r av s\u00f8knaden at terrenget skal justeres, men ikke hvor store avvik det er fra eksisterende terreng. Dette m\u00e5 oppgis p\u00e5 m\u00e5lsatte tegninger. Vi minner om at SAK10 \u00a7 4-1 fastsetter hvor stor avstand det skal v\u00e6re fra fyllingsfot til nabogrense. Vi ber om at denne avstanden ogs\u00e5 oppgis p\u00e5 de m\u00e5lsatte tegningene. Vi ser ogs\u00e5 at det er etablert en slags mur mot naboeiendom 17/46 Broxvegen 3. Er denne over 1 meter h\u00f8y, utl\u00f8ses krav om avstandserkl\u00e6ring eller s\u00f8knad om dispensasjon, jf. pbl. \u00a7 29-4. Det m\u00e5 erkl\u00e6res ansvar for st\u00f8ttemur i tiltaksklasse 2. St\u00f8ttemuren overskrider ogs\u00e5 byggegrensen mot nabo. Dersom dere \u00f8nsker st\u00f8ttemuren behandlet slik den foreligger m\u00e5 det s\u00f8kes om dispensasjon fra avstand til nabogrense, eller innhentes nabosamtykke. Tiltaket vil ogs\u00e5 kunne endres slik at det oppn\u00e5s en avstand p\u00e5 4,0 meter. St\u00f8ttemuren er ogs\u00e5 utenfor byggegrense mot veg, og krever derfor dispensasjon. Dersom st\u00f8ttemuren skal plasseres helt inntil veien, vil dette bety at avkj\u00f8rsel kun kan anvendes dersom man ankommer nedenfra. 3 Kommunen kan vanskelig tillate at muren skal g\u00e5 s\u00e5 n\u00e6rt veien med hensyn til at byggegrensen skal ivareta de krav man har til vegsystemet og trafikken, s\u00e5 som vedlikehold, br\u00f8yting og sikkerhet, samt milj\u00f8et p\u00e5 eiendommer som grenser opp til vegen. Dette inkluderer blant annet ivaretakelse av fri sikt, vedlikehold og drift av vegen, herunder gr\u00f8ft, overvann, br\u00f8yting og sn\u00f8opplag, arealbehov ved mulig vegutvidelse, samt naturmangfoldet langs vegen. Kommunen anbefaler at st\u00f8ttemuren avsluttes med avstand fra veien slik at overnevnte hensyn kan ivaretas, jf. veglova \u00a7 29. I tillegg m\u00e5 et gjerde bygges p\u00e5 toppen av denne st\u00f8ttemuren av hensyn til sikkerhet. Dette m\u00e5 ogs\u00e5 vises p\u00e5 tegninger. Kommunen ber om at m\u00e5lsatte situasjonskart og tegninger over tiltaket ettersendes. - Manglende kommentar til nabomerknad. Hjemmelshaver ved 17/46 Broxvegen 3 har sendt inn merknad til nabovarsel som vi ikke har mottatt kommentarer til fra ansvarlig s\u00f8ker/tiltakshaver. - S\u00f8knad om avkj\u00f8rsel mangler. Kommunen har myndighet til \u00e5 avgj\u00f8re om det kan etableres ny avkj\u00f8rsel etter veglova. Vi tar ikke stilling til privatrettslige sp\u00f8rsm\u00e5l. Kommunen forvalter kommunale veier og vi behandler avkj\u00f8rselssaker. Et tiltak som utl\u00f8ser behov for ny avkj\u00f8rsel eller utvidelse av eksisterende avkj\u00f8rsel, m\u00e5 godkjennes av kommunen. I forhold til avkj\u00f8rselen har dere vist til forlik som er truffet av jordskifteretten og at tiltaket dermed ikke er s\u00f8knadspliktig. Dette er ikke korrekt. Det f\u00f8lger av vegloven at kommunen er vegmyndighet for avkj\u00f8rsel til kommunale veier. N\u00e5r en ny avkj\u00f8rsel skal etableres eller en eksisterende avkj\u00f8rsel utvides, kreves dette s\u00f8knad og tillatelse fra kommunen. Ettersom dette ikke er oms\u00f8kt tidligere, kan dette ikke behandles slik det foreligger. Det vises i hovedsak til tidligere fradelingsak. Ved fradelingen (vedtaksnummer 1130/19 datert 23.07.2019) ble det vist til at avkj\u00f8rsel til ny eiendom skulle plasseres i eksisterende avkj\u00f8rsel. Avkj\u00f8rselen slik s\u00f8knaden foreligger n\u00e5 viser at den kan ha en potensiell bredde p\u00e5 over 10 meter. Avkj\u00f8rsler skal normalt ha avkj\u00f8ring p\u00e5 4 meters bredde. I enkelte tilfeller kan vi godkjenne en noe bredere avkj\u00f8rsel, men i dette tilfellet er overskridelsen sv\u00e6rt stor, og kommunen vurderer at trafikksikkerheten langs vegen kan betydelig svekkes med en slik l\u00f8sning. Broxvegen er en smal vei uten fortau som kan skjerme myke trafikanter. Veien oppleves ogs\u00e5 som uoversiktlig da det er plassert tr\u00e6r og busker n\u00e6rt veien og at veien er bratt som kan medf\u00f8re problemer, spesielt p\u00e5 vinterstid. Ved fradeling ble det vurdert om en bolig var belastende for eksisterende avkj\u00f8rsel. Dersom det fortsatt skal v\u00e6re 3 boenheter p\u00e5 eiendommen, ville det v\u00e6rt sv\u00e6rt krevende for eksisterende avkj\u00f8rsel og Broxvegen. Bildet under viser hva som er den \u00f8nskede situasjonen. S\u00f8knad om avkj\u00f8rselstillatelse krever ogs\u00e5 kart som viser siktlinjer. 4 - H\u00f8yere tiltaksklasse for funksjonen som ansvarlig s\u00f8ker. S\u00f8knaden slik den foreligger kan kreve en h\u00f8yere tiltaksklasse p\u00e5 grunn av st\u00f8rrelsen p\u00e5 prosjektet samt hvor omfattende det er, jf. SAK 10 \u00a7 9-3. Det er ansvarlig s\u00f8ker som skal vurdere oppgavene og foresl\u00e5 hvilken tiltaksklasse oppgaven skal plasseres i. Ansvarlig s\u00f8ker har plassert alle ansvarsomr\u00e5der i tiltaksklasse 1, som er forbeholdt de enkleste tiltakene og oppgavene. Etter kommunens forel\u00f8pige vurdering er ansvarlig s\u00f8kers fastsettelse av tiltaksklasser ikke dekkende for byggesaken. Vi viser blant annet til feil tiltaksklasse for st\u00f8ttemur langs veien, hvor det ogs\u00e5 fremst\u00e5r n\u00f8dvendig med et st\u00f8rre terrenginngrep. Det er i den forbindelse ikke redegjort for sikker byggegrunn, jf. pbl. \u00a7 28-1. Det er ikke klart for kommunen hvorvidt s\u00f8ker er bevisst p\u00e5 at eiendommen ligger under marin grense. Videre er s\u00f8knaden betinget av at plasseringen kan godkjennes etter pbl. \u00a7 29-4 tredje ledd bokstav a. Vi viser til at tiltaksklasse 2 blant annet omfatter tiltak som er av liten til middels kompleksitet og vanskelighetsgrad, og hvor mangler eller feil kan f\u00f8re til middels til store konsekvenser for helse, milj\u00f8, og sikkerhet. De feil og mangler som er avdekket i dette brevet er oppgaver som i stor grad skriver seg til funksjonen som ansvarlig s\u00f8ker. Kommunen vurderer at tiltaksklasse for ansvarlig s\u00f8ker b\u00f8r settes til tiltaksklasse 2. Vi ber derfor om at plassering av alle ansvarsomr\u00e5der i tiltaksklasse 1 kommenteres. Videre saksgang N\u00e5r s\u00f8knaden er komplett, vil den bli behandlet etter fristene som f\u00f8lger av pbl. \u00a7 21-7. S\u00f8knaden er ikke ferdigbehandlet, men ut fra en forel\u00f8pig helhetsvurdering anser kommunen det ikke som aktuelt \u00e5 gi tillatelse til oppf\u00f8ring av enebolig og tomannsbolig i denne saken. Kommunen vurderer at det b\u00f8r gj\u00f8res ytterligere fors\u00f8k \u00e5 tilpasse tiltaket til dets bebygde omgivelser samt \u00e5 endre oms\u00f8kt avkj\u00f8rselsl\u00f8sning og opprettholde lovens avstandskrav. Vi gj\u00f8r oppmerksom p\u00e5 at vi ikke har fattet endelig vedtak i byggesaken, og at det er anledning til \u00e5 f\u00e5 s\u00f8knaden behandlet. Den manglende dokumentasjonen vil i s\u00e5 fall m\u00e5tte ettersendes. Det bes om at etterspurt dokumentasjon sendes inn innen 30 dager. Dersom vi ikke mottar n\u00f8dvendig dokumentasjon vil det bli fattet et avvisningsvedtak, ettersom s\u00f8knaden ikke kan realitetsbehandles. Dersom vi mottar den etterspurte dokumentasjonen, kan det p\u00e5regnes et avslag. B\u00e5de avslagsvedtak og avvisningsvedtak kan p\u00e5klages til Statsforvalteren i Troms og Finnmark. Henvendelser kan gj\u00f8res til saksbehandler. Gebyr Vi tar gebyr for v\u00e5r saksbehandling. Du kan finne en prisoversikt p\u00e5 www.tromso.kommune.no/priser. For mangelfulle s\u00f8knader tas det et gebyr p\u00e5 kr 2.840,-. Faktura sendes tiltakshaver. Pkt. Beskrivelse Antall Enhetspris Bel\u00f8p 3.1.6 Gebyr for mangelfull s\u00f8knad 1 Kr. 2 840,- Kr. 2 840,- SUM Kr. 2 840,- Faktura sendes tiltakshaver: Michael Tesfu Weldu Idrettsvegen 33 9009 Troms\u00f8 5 Med hilsen Mette Moh\u00e5g Lise Friberg Solnes Direkt\u00f8r Jurist Avdeling for bymilj\u00f8, adm. Seksjon for byutvikling, byggesak Dokumentet er elektronisk godkjent og har ingen signatur Kopi til: Michael Tesfu Weldu 6 Utklipp fra s\u00f8knaden Fasadetegninger for tomannsboligen: 7 Fasadetegninger for eneboligen: 8 "
}