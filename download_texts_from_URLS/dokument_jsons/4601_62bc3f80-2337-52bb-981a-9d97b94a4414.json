{
  "dokument_id": "62bc3f80-2337-52bb-981a-9d97b94a4414",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 146/24, Konseptvalg for sanering av avl\u00f8psutslipp i \u00c5sane nord",
  "url": "https://bergen.kommune.no/politikere-utvalg/api/fil/bk360/10446912/Innstilling-vedtak-Konseptvalg-for-sanering-av-avlopsutslipp-i-Asane-nord-",
  "tekst": "Konseptvalg for sanering av avl\u00f8psutslipp i \u00c5sane nord Bergen bystyre behandlet saken i m\u00f8tet 08.05.2024 sak 146/24 og fattet f\u00f8lgende vedtak: 1. Valg av konsept for \u00e5 oppn\u00e5 sekund\u00e6rrensing i \u00c5sane nord er \u00e5 benytte eksisterende Kvernevik sekund\u00e6rrenseanlegg, og bygge nytt overf\u00f8ringsanlegg fra \u00c5sane nord til Kvernevik, alternativ 3, i tr\u00e5d med fagetatens anbefaling. 2. Traseen for nytt overf\u00f8ringsanlegg etableres langs hovedtyngden av bebyggelsen, alt. 3) Pumpe i serie, i tr\u00e5d med fagetatens anbefaling. 3. Finansiering s\u00f8kes innarbeidet i investeringsbudsjettet ved rulleringer av Handlings- og \u00f8konomiplan. Bergen bystyres behandling F\u00f8lgende representanter tok ordet: Christine Henriksen \u00d8degaard (MDG), Kjartan Moi Andreassen (Sp), Reidar Staalesen (A). Merknader fremsatt i bystyret: Christine Henriksen \u00d8degaard (MDG) fremsatte p\u00e5 vegne av A og MDG f\u00f8lgende merknad: I tilknytning til all aktivitet i og rundt vassdrag ber bystyret om at det biologiske mangfoldet ivaretas p\u00e5 best mulig m\u00e5te. Votering: Innstilling punkt 1-3 ble vedtatt enstemmig. Merknad fra A og MDG, fremmet at Christine Henriksen \u00d8degaard (MDG), fikk 30 stemmer (A, SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 25.04.2024 sak 124/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 04.04.2024 sak 79/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. "
}