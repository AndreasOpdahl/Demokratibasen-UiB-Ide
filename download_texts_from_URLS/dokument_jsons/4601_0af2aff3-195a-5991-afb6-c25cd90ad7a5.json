{
  "dokument_id": "0af2aff3-195a-5991-afb6-c25cd90ad7a5",
  "doc_type": "case_attachment",
  "kommune": 4601,
  "tittel": "Statsforvalteren i Rogaland omgj\u00f8r. Gnr 105 Bnr 303. Mildevegen 62. Utlegging av flytebrygge m",
  "url": "https://bergen.kommune.no/politikere-utvalg/api/fil/bk360/11946845/Statsforvalteren-i-Rogaland-omgjor-Gnr-105-Bnr-303-Mildevegen-62-Utlegging-av-flytebrygge-m",
  "tekst": " V\u00e5r dato: V\u00e5r ref: 13.01.2025 2024/13936 Deres dato: Deres ref: BERGEN KOMMUNE PLAN- OG BYGNINGSETATEN Kontakt saksbehandler Postboks 7700 Tor Magne Gr\u00f8nnestad, 51568947 5020 BERGEN tor.magne.gronnestad@statsforvaltaren Klageavgj\u00f8relse i byggesak - gnr. 105 bnr. 303, Mildevegen 62, Bergen kommune - tiltakshaver: Ronald Toppe Statsforvalteren i Vestland har p\u00e5klaget kommunens vedtak om tillatelse og dispensasjon til utlegging av flytebrygge med landgang. Statsforvalteren gj\u00f8r om kommunens vedtak til avslag. Vi viser til Digitaliserings- og forvaltningsdepartementets oversendelse av 24.10.2024, der Statsforvalteren i Rogaland ble oppnevnt som settestatsforvalter. Sakens bakgrunn Saken gjelder s\u00f8knad om tillatelse og dispensasjon fra kommuneplanens arealdel \u00a7 3.1 om plankrav, \u00a7 6.1 om byggegrense langs sj\u00f8 og \u00a7 32.9.1 om at inngrep og faste installasjoner ikke er tillatt) arealform\u00e5l Kombinerte form\u00e5l i sj\u00f8 og vassdrag til utlegging av flytebrygge med landgang. Den aktuelle eiendommen med flytebrygge og landgang er vist p\u00e5 bildene over. Oms\u00f8kt flytebrygge har et areal p\u00e5 24 m2, mens landgangen er angitt til 7 m2. Bergen kommune v/ Bymilj\u00f8etaten frar\u00e5det at dispensasjon skulle gis til oms\u00f8kt tiltak, i brev datert 12.01.2024. E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/5 Bergen kommune avslo f\u00f8rst s\u00f8knaden i sitt vedtak datert 05.02.2024. Dette vedtaket ble p\u00e5klaget av tiltakshaver v/ Alutec AS i brev datert 16.02.2024. Klagen ble deretter behandlet av Byr\u00e5dsavdeling for byutvikling (BBU \u2013 kommunaldirekt\u00f8rens stab) 10.05.2024, hvor kommunen omgjorde sitt eget vedtak og gav dispensasjon til utlegging av flytebrygge, p\u00e5 vilk\u00e5r. \u00ab1) Med hjemmel i forvaltningsloven \u00a7 33 andre avsnitt oppheves Plan- og bygningsetatens vedtak datert 05.02.2024 om avslag p\u00e5 dispensasjon og rammetillatelse. 2) Med hjemmel i plan- og bygningsloven \u00a7 19-2 gis det dispensasjon fra KPA 2018 \u00a7 3.1 Plankrav, \u00a7 6.1 byggegrense mot sj\u00f8 og \u00a7 32.9 arealform\u00e5let kombinerte form\u00e5l i sj\u00f8 og vassdrag. Dispensasjon gis p\u00e5 f\u00f8lgende vilk\u00e5r: a. Det m\u00e5 tinglyses rett til plassering a flytebrygge p\u00e5 gbnr. 105/22, Mildevegen 60, til fordel for gbnr. 105/303, Mildevegen 62. Rettigheten skal inneholde en bestemmelse om at den ikke kan slettes uten samtykke fra Bergen kommune, org.nr. 964338531. b. Det m\u00e5 tinglyses rett til bruk av flytebrygge p\u00e5 gbnr. 105/303, Mildevegen 62, til fordel for gbnr. 105/22, Mildevegen 60. Rettigheten skal inneholde en bestemmelse om at den ikke kan slettes uten samtykke fra Bergen kommune, org.nr.\u00bb Vedtaket ble p\u00e5klaget av Statsforvalteren i Vestland i brev datert 07.06.2024. Klager anf\u00f8rer i det vesentlige at oms\u00f8kt flytebrygge er plassert i et omr\u00e5de som har stor verdi for naturmangfold, landskap og friluftsliv. Klager viser videre til at strandsonen i dette omr\u00e5det er under s\u00e6rlig sterkt press for nedbygging og privatisering, og beskriver oms\u00f8kt tiltak som omfattende og dominerende i det relativt trange kystlandskapet som s\u00e6rpreger Mildehalv\u00f8ya. Klager anf\u00f8rer etter dette at tiltaket bidrar til nedbygging av strandsone med stor verdi og at dispensasjon derfor vil sette de allmenne hensynene vesentlig til side. Bergen kommune behandlet klagen politisk 19.09.2024 og opprettholdt kommunens tidligere vedtak. Statsforvalteren viser ellers til sakens dokumenter. Statsforvalterens vurdering Statsforvalteren legger til grunn at klager har klagerett og at klagefristen er overholdt, jf. forvaltningslovens (fvl.) kap. VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye omstendigheter, jf. fvl \u00a7 34 andre ledd. Klageinstansen kan selv treffe nytt vedtak i saken eller oppheve det og sende saken tilbake til kommunen for helt eller delvis ny behandling. Vi vil understreke at vurderingen av vilk\u00e5rene for \u00e5 gi dispensasjon er rettsanvendelsesskj\u00f8nn som kan pr\u00f8ves fullt ut av Statsforvalteren. S\u00f8knadsplikt og planstatus Utlegging av flytebrygge krever tillatelse av kommunen etter pbl. \u00a7 20-2 jf. 20-1 bokstav a. Kommunen skal gi tillatelse dersom tiltaket ikke er i strid med plan- og bygningslovgivningen, jf. pbl. \u00a7 21-4 f\u00f8rste ledd. Eiendommen er i gjeldende kommuneplan for Bergen kommune 2018-2030, vedtatt 19.06.2019, avsatt til kombinerte form\u00e5l i sj\u00f8 og vassdrag. Tiltaket krever dispensasjon Side: 3/5 Tiltaket krever dispensasjon fra KPA 2018 \u00a7 3.1 om plankrav, \u00a7 6.1.1 om byggegrense langs sj\u00f8 og arealform\u00e5let Kombinert form\u00e5l i sj\u00f8 og vassdrag. Etter pbl. \u00a7 19-1 kan dispensasjon gis etter grunngitt s\u00f8knad. Dispensasjonsvilk\u00e5rene Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2. S\u00f8knaden m\u00e5 vurderes opp mot de offentlige hensyn som skal ivaretas gjennom plan- og bygningsloven og den aktuelle planen, og spesielt hensynet til en forsvarlig og fornuftig areal- og ressursdisponering. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale og regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. N\u00e5r det gjelder dispensasjon fra byggeforbudet i strandsonen, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, jf. SOM-2019-4028.2 I de statlige planretningslinjene for differensiert forvaltning av strandsonen er Bergen kommune plassert i sone to.3 Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, jf. retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltvise dispensasjoner. Vurdering av dispensasjon fra kommuneplanens byggegrense mot sj\u00f8 Statsforvalteren vil f\u00f8rst vurdere om hensynene bak kommuneplanens byggegrense mot sj\u00f8 blir vesentlig tilsidesatt ved utlegging av flytebrygge slik det er s\u00f8kt om. For \u00e5 ta stilling til om vesentlighetsvilk\u00e5ret er oppfylt, m\u00e5 hensynene byggeforbudet er ment \u00e5 ivareta, identifiseres. Desto sterkere hensynene bak byggeforbudet gj\u00f8r seg gjeldende, jo mindre avvik skal til for at det foreligger en vesentlig tilsidesettelse. Det er normalt ikke anledning til \u00e5 gi dispensasjon n\u00e5r hensynene bak bestemmelsen det s\u00f8kes dispensasjon fra, fremdeles gj\u00f8r seg gjeldende med styrke, jf. Ot.prp. nr. 32 (2007-2008) side 242. Form\u00e5let med byggeforbudet i strandsonen er \u00e5 sikre allmenheten adgang til strandsonen, samt \u00e5 ivareta andre allmenne interesser, slik som natur- og kulturmilj\u00f8, friluftsliv og landskap, jf. pbl. \u00a7 1-8 f\u00f8rste ledd. Hvor et omr\u00e5de allerede er privatisert, m\u00e5 det gj\u00f8res en konkret vurdering av om ny utbygging vil tilsidesette hensynene bak byggeforbudet ytterligere, se SOM-2019-4028 punkt 3.2. Det skal lite til for at hensynene bak byggeforbudet er vesentlig tilsidesatt, om tiltaket vil skape fysiske eller psykiske barrierer for allmennhetens ferdselsmuligheter, jf. ogs\u00e5 ovennevnte uttalelse. Side: 4/5 Statsforvalteren i Vestland har i klagen pekt p\u00e5 at omr\u00e5det har \u00ab... stor verdi for naturmangfold, landskap og friluftsliv\u00bb. De viser videre til at \u00abTiltaket som oms\u00f8kes er omfattende, med en 12 meter lang flytebrygge med 7 meter landgang som virker dominerende i det relativt trange kystlandskapet som er s\u00e6rpreget for Mildehalv\u00f8ya. Tiltaket som ligger ved utl\u00f8pet av en liten bukt bidrar til en innsnevring og dermed innelukking av sj\u00f8arealet innenfor\u00bb. Oms\u00f8kt tiltak vil if\u00f8lge klager f\u00f8re til en nedbygging av strandsone med stor verdi. De mener videre at utfordringer med tilkomst b\u00f8r kunne l\u00f8ses p\u00e5 andre m\u00e5ter enn \u00e5 anlegge brygger, som for eksempel ved \u00e5 anskaffe seg en lettb\u00e5t for \u00e5 komme ut til en st\u00f8rre b\u00e5t. Slik Statsforvalteren i Rogaland ser det, vil oms\u00f8kt flytebrygge bidra til \u00e5 forsterke inntrykket av tekniske inngrep og bebyggelse i strandsonen. Statsforvalteren legger vekt p\u00e5 at s\u00f8knaden gjelder en st\u00f8rre flytebrygge p\u00e5 2x12 m som vil v\u00e6re lett synlig i strandsonen fra sj\u00f8 og p\u00e5 land langs pollen. Slik vi ser det, vil landskaps- natur- og friluftsinteressene p\u00e5 stedet bli betydelig tilsidesatt dersom det gis dispensasjon. Flytebryggen representerer etter v\u00e5rt syn b\u00e5de en fysisk og psykisk barriere for allmennhetens frie ferdsel p\u00e5 sj\u00f8en. Tiltakshavers argument om at omr\u00e5det rundt tiltaket fremst\u00e5r lite tilgjengelig for ferdsel fra sj\u00f8 og land, kan etter Statsforvalterens syn ikke brukes som et argument for ytterligere privatisering av strandsonen i dette omr\u00e5det. En flytebrygge med oms\u00f8kt st\u00f8rrelse, vil etter Statsforvalterens syn p\u00e5virke landskapsbildet negativt og svekke landskapskvalitetene ved strandsonen i Vestrepollen ved Mildehalv\u00f8ya. Statsforvalteren er etter dette kommet til at hensynene bak bestemmelsen i kommuneplanen pkt. 6.1.1 om byggegrense langs sj\u00f8, vil bli vesentlig tilsidesatt dersom det gis dispensasjon til utlegging av oms\u00f8kt flytebrygge. Det kan derfor ikke gis dispensasjon og tillatelse til oms\u00f8kt tiltak. Begge vilk\u00e5rene i pbl. \u00a7 19-2 andre ledd m\u00e5 v\u00e6re oppfylt for at dispensasjon kan bli gitt. Statsforvalteren tar derfor ikke stilling til om fordelene ved \u00e5 gi dispensasjon fra byggegrensen er klart st\u00f8rre enn ulempene. Vi g\u00e5r p\u00e5 denne bakgrunn heller ikke n\u00e6rmere inn p\u00e5 \u00f8vrige dispensasjonssp\u00f8rsm\u00e5l i saken. Tiltaket er med dette endelig avsl\u00e5tt av forvaltningen. I og med at saken gjelder ettergodkjenning av en eksisterende flytebrygge, viser Statsforvalteren for ordens skyld til at kommunen har plikt til \u00e5 f\u00f8lge opp det eksisterende tiltaket etter plan- og bygningsloven kapittel 32. Dette gjelder s\u00e5 langt det m\u00e5tte v\u00e6re grunnlag for det. Partene har i s\u00e5 fall rett p\u00e5 forh\u00e5ndsvarsel f\u00f8r kommunen gir p\u00e5legg eller vedtar tvangsmulkt, jf. pbl. \u00a7 32-2. Vedtak: Statsforvalteren gj\u00f8r om kommunens vedtak av 10.05.2024 til avslag. Det blir ikke gitt dispensasjon til utlegging av flytebrygge med landgang p\u00e5 eiendommen gnr. 105 bnr. 303 i Bergen kommune. Klagen tas til f\u00f8lge. Vedtaket kan ikke p\u00e5klages til overordnet forvaltningsorgan, jf. fvl. \u00a7 28. Odd-Arild Holen (e.f.) Tor Magne Gr\u00f8nnestad juridisk seniorr\u00e5dgiver juridisk r\u00e5dgiver Side: 5/5 Dokumentet er elektronisk godkjent Kopi til: STATSFORVALTAREN I VESTLAND Nj\u00f8savegen 2 6863 LEIKANGER Ronald Toppe Starefossveien 51 5019 Bergen ALUTEC AS Industrivegen 43 5210 OS "
}