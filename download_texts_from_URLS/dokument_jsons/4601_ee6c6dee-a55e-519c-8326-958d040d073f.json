{
  "dokument_id": "ee6c6dee-a55e-519c-8326-958d040d073f",
  "doc_type": "case_attachment",
  "kommune": 4601,
  "tittel": "Referat fra forh\u00e5ndskonferanse, datert 31.01.2024",
  "url": "https://bergen.kommune.no/politikere-utvalg/api/fil/bk360/11030423/Referat-fra-forhandskonferanse-datert-31-01-2024",
  "tekst": " Plan- og bygningsetaten GUNDERSEN SVEN V\u00e5r referanse: BYGG-2023/18015-2 Postboks 6134 Saksbehandler: Henriette Bakke Nielsen Dato: 31.01.2024 5892 BERGEN REFERAT FRA FORH\u00c5NDSKONFERANSE Starefossveien 35, gnr. 166, bnr. 1345 M\u00f8tetidspunkt: 31.01.24 M\u00f8tedeltakere: Ansvarlig s\u00f8ker: GUNDERSEN SVEN Tiltakshaver: Kommunen: Henriette Bakke Nielsen, og Anja Egebakken Byggesaksavdelingen, Tyra Vaagland \u2013 Byantikvaren Andre: Jan Erik Strandenes - SG Fakturamottaker: 1. GENERELT OM FORH\u00c5NDSKONFERANSE Form\u00e5let med forh\u00e5ndskonferansen er \u00e5 \"avklare tiltakets forutsetninger og rammene for videre saksbehandling\", jf. plan- og bygningsloven \u00a7 21-1 og byggesaksforskriften \u00a7 6-1. M\u00f8tet skal bidra til at tiltakshaver f\u00e5r belyst aktuelle problemstillinger ved tiltaket og blir gjort kjent med relevante krav og forutsetninger. De avklaringene som blir gjort p\u00e5 forh\u00e5ndskonferansen, er imidlertid ikke rettslig bindende og kan heller ikke p\u00e5klages. Kommunen har ikke adgang til \u00e5 gi noe forh\u00e5ndstilsagn eller trekke andre konklusjoner om utfallet av byggesaken. Nabomerknader, uttalelser fra andre myndigheter, politiske vedtak og endrete rammebetingelser mv. kan f\u00f8re til et annet resultat enn forventet i en konkret s\u00f8knadsbehandling. Referatet skal dokumentere de forutsetninger som er lagt til grunn, og danner grunnlag for videre behandling. Det gj\u00f8res oppmerksom p\u00e5 at referatet ikke kan gjengi i detalj alle tema som ble dr\u00f8ftet eller alle opplysninger som ble gitt. Bygningsmyndighetens opplysninger er basert p\u00e5 dokumentasjon mottatt f\u00f8r m\u00f8tet og som er arkivert i saken. Det tas forbehold om betydning av eventuell dokumentasjon og nye opplysninger som fremlegges i m\u00f8tet. 201907063 Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2. BESKRIVELSE AV TILTAKET Riving av eksisterende bolig og garasje, samt garasje p\u00e5 nabotomt (166/1343) Nybygg bolig og garasje Endret avkj\u00f8rsel for 166/1343 og 166/1345 Overf\u00f8rer areal fra 166/1343, ca. 155 m2 \u2013 m\u00e5 endre avkj\u00f8rsler og flytting av eksisterende garasje for \u00e5 f\u00e5 det til. Det er mottatt skisser/tegninger/redegj\u00f8relse som viser \u00f8nsket tiltak. Relevante saker: Avvisning BYGG-2022/24493-5 Forh\u00e5ndskonferanse Avslag BYGG-2023/12347 3. PLANGRUNNLAGET 3.1 Gjeldende arealplaner Tiltaket ber\u00f8res av f\u00f8lgende arealplaner: Kommuneplan Navn: KOMMUNEPLANENS AREALDEL 2018 Plannummer: 65270000 Ikraftdato: 19.06.2019 Arealform\u00e5l: Y1 Hensynssone: \u2018Bestemmelseomr\u00e5de #4\u2019, \u2018Kulturmilj\u00f8 \u2013 Fjellsiden og Historisk sentrum\u2019. Annet: \u2018Utl\u00f8psomr\u00e5de for skred/stein sprang, sn\u00f8skred\u2019 og \u2018Byjord\u2019. Utsnitt fra plankart: Saksnummer BYGG-2023/18015 Side 2 av 14 Kommunedelplan: Navn: Bergenhus- KPD Fjellsiden s\u00f8r Plannummer: 1559000 Ikraftdato: 19.02.2001 Arealform\u00e5l: Bolig Hensynssone: C \u00f8vrige Utsnitt fra plankart: Eiendommen er ikke detaljregulert. Vi kjenner ikke til p\u00e5g\u00e5ende arealplaner som ber\u00f8rer denne eiendommen. 4. VIKTIGE TEMA I PLANGRUNNLAGET 4.1 Virkninger av plangrunnlaget KPA \u00a7 2.2 Kommuneplanens arealdel supplerer eldre arealplaner der aktuelt tema ikke er vurdert. KPA \u00a7 2.3 Ved motstrid gjelder kommuneplanens arealdel foran eldre kommunedelplaner. KDP gjelder med supplering av KPA der tema ikke er vurdert eller ved motstrid hvorav KPA gjelder foran KDP for konkret bestemmelse. 4.2 Plankrav KPA \u00a7 3.1 \u00abTiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Eiendommen er uregulert, det kreves dispensasjon fra KPA \u00a7 3.1. Saksnummer BYGG-2023/18015 Side 3 av 14 KPA \u00a7 3.3 Tiltak som kan unntas fra plankravet KPA \u00a7 3.3.1 Tiltak i (...) ytre fortettingssone der tomtest\u00f8rrelse er maks 1500 m2 og der alle f\u00f8lgende forhold er ivaretatt: a) Tiltaket ikke gir vesentlige negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier. b) Stedsanalyse viser at tiltaket samsvarer med langsiktig bystruktur og er i samsvar med kvalitetskrav i kommuneplanens arealdel. c) Behov for teknisk infrastruktur er vurdert og n\u00f8dvendig oppgradering kan sikres ved byggesaksbehandling. d) Tiltaket samsvarer med \u00f8vrige bestemmelser i kommuneplanens arealdel. e) Unntaket fra plankravet forutsetter at statlige og regionale myndigheter har hatt saken til uttalelse og ikke fremmet krav om reguleringsplan. Ettersom tomten er mindre enn 1500 m2 kan det s\u00f8kes om at tiltaket unntas plankrav, men alle fem punktene (a-e) m\u00e5 v\u00e6re oppfylt for \u00e5 f\u00e5 unntak. B\u00e5de s\u00f8knad om unntak og dispensasjon fra plankravet krever at s\u00f8knaden sendes p\u00e5 h\u00f8ring til andre myndigheter. M\u00e5 man s\u00f8ke dispensasjon fra KPA kan man ikke oms\u00f8ke unntak fra plankrav. 4.3 Stedsanalyse KPA 8.3.1 Det skal utarbeides en innledende stedsanalyse f\u00f8r oppstartsm\u00f8te for reguleringsplaner i sone 1-3, og for tiltak som s\u00f8kes unntatt fra plankrav i henhold til \u00a7 3.3.1. Stedsanalyse skal utarbeides i henhold til Veileder for innledende stedsanalyse. Stedsanalysen skal v\u00e6re en overordnet og konsentrert avklaring av sammenhengen mellom et prosjekt og omgivelsene. Analysen skal synligj\u00f8re stedets situasjon og muligheter, og bidra til at nye prosjekter tar hensyn til og utvikler stedets potensial. Analysen skal best\u00e5 av fem hovedtema som leder frem til en anbefaling med f\u00f8ringer for prosjektet: 2. Landskap og historie 3. Kommunikasjon og m\u00e5lpunkt 4. Bebyggelse 5. Bo- og bymilj\u00f8utfordringer I dette konkete prosjektet er det s\u00e6rlig viktig \u00e5 fokusere p\u00e5 landskap, historie, kommunikasjon, bebyggelse, og bo- og byutfordringer. 4.4 Arealform\u00e5l KPA \u00a7 26.4 Ytre forteningssone, sone 3 KDP Boligomr\u00e5de 4.5 Tomteutnyttelse KDP \u00a7 09 a 1 Bebyggelsen skal v\u00e6re \u00e5pen villamessig. Maksimalt bebygd areal skal v\u00e6re 20 BYA-%, dog ikke st\u00f8rre enn 120 m2 (BYA) grunn-flate. Saksnummer BYGG-2023/18015 Side 4 av 14 KDP \u00a7 06 punkt 7 Enkeltst\u00e5ende private garasjer og uthus skal ikke v\u00e6re st\u00f8rre enn 25 m2, og innarbeides i terreng der det er mulig. Det kreves dispensasjons p\u00e5 overskredet grunnflate, muligens BYA-%. Det kreves dispensasjon p\u00e5 overskredet st\u00f8rrelse p\u00e5 garasje. 4.6 Byggeh\u00f8yde og fasadelengde KPA \u00a7 26.4.7 Byggeh\u00f8yde skal tilpasses til omgivelser og terreng. Ny bebyggelse b\u00f8r ikke gi vesentlig reduksjon av sol- og utsiktsforhold for eksisterende boliger. KDP \u00a7 09 a 2 Bygningenes fasadelengde mot byen skal v\u00e6re maksimalt 12 meter. KDP \u00a7 09 a 2 Gesimsh\u00f8yde skal ikke overstige 9 meter, m\u00e5lt fra ferdig planert terreng p\u00e5 bygningens vestside. Det kreves dispensasjon p\u00e5 overskredet fasadelengde. 4.7 Byggegrense PBL \u00a7 29-4 Avstand til nabogrense, 4 meter Vegloven Avstand til kommunal vei, 15 m til veimidtre \u2013 m\u00e5 oms\u00f8kes til BME Tiltaket som vist i FHK ser ut til \u00e5 kreve dispensasjon fra avstand til vei, jf. veiloven. 4.8 Arkitektur og byform KPA 8.1 Gjeldende arkitektur- og byformingspolitikk skal v\u00e6re premissgiver for planlegging og den arkitektoniske utformingen, av alle nye tiltak. Arkitektur + angir f\u00f8lgende prinsipper som skal f\u00f8lges for utforming av nye tiltak: vakker 01 helhetlig utforming 02 estetisk opplevelse s\u00e6rpreget 03 samspill mellom by og natur 04 bymilj\u00f8er med egenart inkluderende 05 vitalt byliv p\u00e5 bakkeplan 06 sosialt b\u00e6rekraftig nabolag gr\u00f8nn 07 lav energi- og ressursbruk 08 endringsdyktig by S\u00f8knaden m\u00e5 vedlegges arkitektonisk redegj\u00f8relse der begrunnelse for valg av utforming og materialbruk fremg\u00e5r. S\u00f8knaden m\u00e5 illustreres med fotoillustrasjon/3d-illustrasjon som viser tiltaket i sammenheng med omgivelsene. I omr\u00e5det er det \u00f8nsket en harmonisk og stedstilpasset arkitektur med mye gr\u00f8ntareal og Saksnummer BYGG-2023/18015 Side 5 av 14 punkthus med valm- eller saltak. Det m\u00e5 vises til tiltakets n\u00e6r- og fjernvirkning. 4.9 Kulturminner/kulturmilj\u00f8 KPA 12.1 Konsekvenser for eventuelle kulturminner skal vurderes i alle plan- og byggesaker, ogs\u00e5 i sj\u00f8. Retningslinjer Byantikvarens kulturminnegrunnlag legges til grunn i plan- og byggesaksbehandling. KDP \u00a7 06 punkt 7 Nybygg, tilbygg og ombygginger skal i form, uttrykk, terrengtilpassing, materialvalg og fargebruk utformes i samklang med eksisterende omgivelser og v\u00e6re gode representanter for v\u00e5r tid. Bygningers takform skal funksjonelt og estetisk gi god tilh\u00f8righet til omgivende bebyggelse. R\u00f8mningsveier skal sikres innenfor best\u00e5ende bygning. 4.10 Uteoppholdsareal Det er motstrid mellom KPA og KDP \u2013 KPA gjelder, jf. KPA \u00a7 2.3. KPA 14.1 Nye boenheter skal ha tilgang til gode og hensiktsmessige utend\u00f8rs oppholdsarealer. Kvalitetskrav, jf. KPA 14.2: - God gangadkomst til uteoppholdsarealene, med maksimalt 100 m sikker gangavstand til n\u00e6rmeste del av uteoppholdsareal p\u00e5 bakkeplan - God og varig brukskvalitet - Invitere til opphold, aktivitet og samhandling for beboere i alle aldre. - Skjerming for vind - Halve arealet p\u00e5 bakkeplan skal ha sol minst 4 timer v\u00e5rjevnd\u00f8gn - Areal som kreves lagt p\u00e5 bakken, skal ligger p\u00e5 naturterreng eller som opparbeidet dekke med god terrengkontakt. - Areal som ikke ligger p\u00e5 naturterreng skal opparbeides med b\u00e6reevne og utforming for permanente vegetasjonssoner. - F\u00f8lgende arealet skal ikke medregnes: arealer uten praktisk bruksverdi, f.eks. arealer som er brattere enn 1:3, sm\u00e5 arealer og restarealer. Arealkrav, jfr KPA \u00a7 14.3.4: Det skal etableres minimum 75 m 2 uteoppholdsareal pr boenhet. Maks 40 % p\u00e5 tak/altan. Ved etablering av mer enn 3 boenheter skal minimum 40 % utformes som fellesareal eller offentlig areal. Alle enheter skal ha noe privat uteareal. S\u00f8knaden m\u00e5 vedlegges redegj\u00f8relse og situasjonsplan som viser at b\u00e5de kvalitetskrav og arealkrav er oppfylt. 4.11 St\u00f8y KPA 22.1.1 Den til enhver tid gjeldende versjon av retningslinje T-1442 med tilh\u00f8rende veileder skal legges til grunn for saksbehandling. Saksnummer BYGG-2023/18015 Side 6 av 14 KPA 22.1.2 Grenseverdier gitt i T-1442 tabell 3, nedre grenseverdi for gul sone, skal tilfredsstilles for tiltak som gir nytt st\u00f8yf\u00f8lsomt bruksform\u00e5l, herunder bruksendring, og ved etablering av nye st\u00f8ykilder. 4.12 Parkering KPA 17.1.1 Det skal redegj\u00f8res for parkering i alle s\u00f8knader. KPA \u00a7 17.1.2 Parkering skal anlegges p\u00e5 en trafikksikker m\u00e5te uten at normal bruk forringer uteareal. Retningslinje: Biler b\u00f8r kunne snu p\u00e5 egen eiendom Parkeringskrav bil: min 0,6, maks 1,2 pr 100 m2 BRA Parkeringskrav sykkel: min 2,5 pr 100 m2 BRA S\u00f8knaden m\u00e5 vedlegges redegj\u00f8relse og situasjonsplan som viser at kravet til parkering er oppfylt. 4.13 Klimatilpasning, risiko og s\u00e5rbarhet KPA 19.1 ROS-analyser skal inng\u00e5 i arealplanlegging og s\u00f8knad om tiltak. Analysen skal vise risikoforhold som har betydning for om arealet er egnet til form\u00e5let, og eventuelle endringer i slike forhold som f\u00f8lge av form\u00e5let. Bergen kommune har vedtatt overvannsstrategi for \u00e5 ivareta overvann i arealplanleggingen, Kommunedelplan for overvann. Planen er retningsgivende for arealplaner og enkeltsaker etter plan- og bygningsloven. Utsnitt fra planen viser nedb\u00f8rsfelt: L\u00f8sning for bortledning av overvann skal v\u00e6re vurdert og avklart til rammes\u00f8knad. S\u00f8ker m\u00e5 innhente uttalelse fra Bergen Vann f\u00f8r det s\u00f8kes om rammetillatelse til bygningsmyndigheten. Dokumentasjonskravet vil gjelde for tiltak der det ikke foreligger VA- rammeplan, eksempelvis slik som ved eldre regulerte omr\u00e5der, jf. \u00a7 PBL \u00a7 27-2 siste ledd. Dokumentasjonskravet gjelder for eneboliger, tomannsboliger, industribygg, mm. Det vil normalt ikke stilles krav for mindre tiltak, slik som tilbygg, garasjer, midlertidige tiltak mm. Saksnummer BYGG-2023/18015 Side 7 av 14 4.14 Avfall KPA 20.2 Avfallsh\u00e5ndtering Det skal redegj\u00f8res for avfallsh\u00e5ndtering gjennom utarbeidelse av en renovasjonsteknisk plan (RTP). For utarbeidelse av forenklet RTP viser vi til BIR sin hjemmeside. Uttalelse fra BIR til l\u00f8sningen m\u00e5 vedlegges s\u00f8knaden. 4.15 Energi og Klima KPA 18.1 Innenfor konsesjonsomr\u00e5det for fjernvarme skal nye bygg og hovedombygging st\u00f8rre enn 500 m2 BRA tilknyttes fjernvarmeanlegget. For fritak: se \u00a7 34.1 KPA 18.4 Klimagassregnskap kreves ved: - vesentlige naturinngrep - nybygg st\u00f8rre enn 1000 m2 BRA - valg mellom riving (over 100m2) eller bevaring av eksisterende bygg Klimagassregnskap skal vedlegges s\u00f8knaden som en del av dokumentasjonen. Plan- og bygningsetaten og Klimaetaten har utarbeidet Veileder for klimagassberegninger for som benyttes for beregning av klimagass. 4.16 Forurensning KPA 23.1 Luft Alle tiltak skal planlegges slik at luftkvaliteten inne og ute blir tilfredsstillende. KPA 23.2 Jord Alle tiltak skal planlegges og gjennomf\u00f8res slik at forurensning fra grunnen ikke f\u00f8rer til helse- eller milj\u00f8skade. Eiendommen omfattes av byjordomr\u00e5de (sannsynligvis forurenset jord) \u2013 Det m\u00e5 i forkant gjennomf\u00f8res en milj\u00f8teknisk grunnunders\u00f8kelse. Om denne p\u00e5viser forurensning m\u00e5 en oms\u00f8kt tiltaksplan godkjennes av kommunen f\u00f8r IG tillatelsen. 5. SENTRALE BESTEMMELSER 5.1 S\u00f8knad og dokumentasjon S\u00f8knad om tillatelse til tiltak etter plan- og bygningsloven skal inneholde de opplysninger som er n\u00f8dvendig for at kommunen skal kunne ta stilling til om tiltaket er i samsvar med bestemmelser gitt i byggesaksforskriften kapittel 5. Alle krav i gjeldene byggteknisk forskrift skal f\u00f8lges for nye tiltak i nye byggverk og eksisterende byggverk. N\u00e5r de tekniske kravene ikke kan f\u00f8lges, m\u00e5 det s\u00f8kes om dispensasjon eller unntak fra kravene. Saksnummer BYGG-2023/18015 Side 8 av 14 Dispensasjon S\u00f8knad om dispensasjon m\u00e5 begrunnes ut fra hensynet bak bestemmelsen det s\u00f8kes om dispensasjon fra og hensynet bak form\u00e5lsbestemmelsen i loven. Det m\u00e5 ogs\u00e5 foretas en avveining mellom fordeler og ulemper. Unntak fra tekniske krav i eksisterende bebyggelse S\u00f8kes det om unntak fra tekniske krav m\u00e5 s\u00f8knaden begrunnes med at bruksendring/ombygging er forsvarlig ut fra hensyn til sikkerhet, helse og milj\u00f8. Vi kan sette vilk\u00e5r dersom det gis unntak fra tekniske krav. 5.2 Ansvarlig for s\u00f8knad, jf. pbl 20-3/20-4 Tiltaket krever bruk av ansvarlig foretak som ansvarlig s\u00f8ker. 5.3 Private rettigheter (vei, vann, avl\u00f8p eller annet), jf. pbl \u00a7 21-6 Private rettigheter m\u00e5 foreligge til rammes\u00f8knad, men trenger ikke dokumenteres i s\u00f8knaden. 5.4 Vannforsyning og avl\u00f8p, jf. pbl \u00a7 27 S\u00f8knaden m\u00e5 vedlegges uttalelse til rammes\u00f8knad eller forh\u00e5ndsuttalelse til s\u00f8knad i ett trinn fra Bergen Vann. 5.5 Atkomst og avkj\u00f8rsel, jf. pbl \u00a7 27-4 Uregulert eiendom: Ny avkj\u00f8rsel/\u00f8kt bruk/endret bruk av avkj\u00f8rsel skal godkjennes av Bymilj\u00f8etaten (kommunal vei), jf. vegloven \u00a7 40. I forrige sak ble det mottatt vedtak om godkjent ny avkj\u00f8rsel fra Bymilj\u00f8etaten for 166/1343 (datert 10.08.23) og 166/1345 (datert 14.08.23). Denne m\u00e5 oppdateres da avkj\u00f8rselen for tomten har endret plassering i ny sak. 5.6 Plassering av tiltaket, jf. Pbl. 29-4 F\u00f8lgende m\u00e5 fremg\u00e5 av s\u00f8knaden: - Terrengprofiler - Maksimal koteh\u00f8yde - Avstand til nabogrense, vei, mm. Avstand til nabogrense Dersom tiltaket ikke oppfyller plan- og bygningslovens bestemmelser om avstand til nabogrense, m\u00e5 det s\u00f8kes om dispensasjon fra bestemmelsen eller innhentes samtykke fra nabo. Avstand til offentlig vei Tiltaket oppfyller ikke veglovens bestemmelser om byggegrense langs vei (15m veimidtre). Det m\u00e5 s\u00f8kes om dispensasjon fra vegloven til Bymilj\u00f8etaten for kommunal vei. Saksnummer BYGG-2023/18015 Side 9 av 14 5.7 Eiendomsgrenser, jf. pbl 21-4 Eiendommen er vist med usikre grenser som gj\u00f8r at det er behov for \u00e5 klarlegge eiendomsgrenser i forbindelse med behandling av bygges\u00f8knaden. Om det ikke er utf\u00f8rt oppm\u00e5lingsforretning i forkant av rammetillatelsen, vil det settes krav til IG om at grenseplasseringen er sikret. Det er usikre grenser til 166/1347 og 166/1343 (Orange linjer): 6. ANDRE AKTUELLE LOVER OG FORSKRIFTER Tiltaket antas \u00e5 bli ber\u00f8rt av f\u00f8lgende annet lovverk, jf. byggesaksforskriften \u00a7 6-2 og plan- og bygningsloven \u00a7 21-5: Forurensningsloven Ved graving i forurensede masser kreves tiltaksplan som skal godkjennes av forurensningsmyndighet i kommunen. Veilov Avstand til midten av offentlig vei. Avkj\u00f8rsel fra offentlig vei 7. FORHOLD TIL ANDRE MYNDIGHETER OG FAGINSTANSER S\u00f8knad om dispensasjon fra planer og andre s\u00f8knadspliktig tiltak, kan ber\u00f8re andre myndigheter og faginstanser. Vi vil innhente uttalelse fra: Statsforvalteren i Vestland (disp Plankrav) * Vestland Fylkeskommune (disp Plankrav) Statens vegvesen (disp Plankrav) Bymilj\u00f8etaten, veiforvaltning (avstand til vei, vedtak) Byantikvaren Saksnummer BYGG-2023/18015 Side 10 av 14 *Etter ny rutine hos statsforvalter fra 01.01.2024, skal ikke dispensasjoner lenger sendes p\u00e5 h\u00f8ring f\u00f8r saken skal behandles. Dersom dispensasjon blir innvilget, skal kopi av vedtak sendes til statsforvalter for klagevurdering. Det er bare unntak fra plankrav, i henhold til KPA \u00a7 3.3.1 bokstav e) som skal sendes til uttale. Vi forutsetter at s\u00f8ker selv innhenter uttalelser/tillatelse fra f\u00f8lgende: Bergen Vann - BIR Bymilj\u00f8etaten, veiforvaltning (ny avkj\u00f8rsel - endret plassering fra siste s\u00f8knad)). 8. SAKSBEHANDLINGSFRIST Normal saksbehandlingsfrist for en bygges\u00f8knad er 12 uker etter at fullstendig s\u00f8knad foreligger. N\u00e5r s\u00f8knaden er til uttale hos regionale og statlige myndigheter tillegges saksbehandlingsfristen inntil 4 uker. S\u00f8knad med ansvarsrett, som er i henhold til loven, der det ikke foreligger merknader fra naboer, og ytterligere tillatelse, samtykke eller uttalelse fra annen myndighet ikke er n\u00f8dvendig, skal avgj\u00f8res innen 3 uker. Samme kriterier gjelder for s\u00f8knader som forest\u00e5s av tiltakshaver. For disse s\u00f8knadene er det imidlertid ikke krav om at det ikke foreligger nabomerknader. Ved spesielle forhold kan kommunen forlenge saksbehandlingsfristen. 9. ANDRE FORHOLD Overf\u00f8rer areal fra naboeiendom for \u00e5 utvide tomten / sammenf\u00f8ying, PBL \u00a7 21-4 (5) b. vilk\u00e5r til IG. Ferdigstilling til FA. 10. OPPSUMMERING Basert p\u00e5 opplysninger vi har f\u00e5tt om tiltaket, vurderer vi tiltaket til \u00e5 kreve dispensasjon fra bestemmelser i plangrunnlaget. Tiltaket avviker fra f\u00f8lgende planbestemmelser: KPA \u00a7 3.1 Plankrav KDP \u00a7 09 a 1 Tomteutnyttelse, maks 20 BYA-% /120 BYA-m2 KDP \u00a7 06 punkt 7 St\u00f8rrelse p\u00e5 garasje, maks 25 BYA-m2 KDP \u00a7 09 a 2 Fasadelengde, maks 12 m Veiloven \u00a7 40 Avstand til kommunal veimidtre, minst 15 m V\u00e5r anbefaling: Fasaden mot byen fremst\u00e5r med veldig store glassflater, og dette forsterkes med valg av rekkverk i glass langs hele tiltaket fasadelengde. Glassflatene mot sentrum kan med fordel reduseres i h\u00f8yden (f\u00e5r brystningsh\u00f8yde). Dette vil ha en avdempet effekt og bedre tilpasning til str\u00f8kskarakteren. Saksnummer BYGG-2023/18015 Side 11 av 14 \u00d8vrig nabobebyggelse karakteriseres med sm\u00e5 og beskjedent vindusformat \u2013 innsendte skisser viser det motsatte. Dette gjelder ogs\u00e5 for begge gavlsidene \u2013 prosenten av vindusflater i forhold til veggflater er alt for stor n\u00e5r man ser p\u00e5 eksisterende bebyggelses. Garasjens volum og h\u00f8yde fremst\u00e5r som for dominerende og ruvende i forhold til hovedhuset. Garasje m\u00e5 tydeligere underordne seg boligen og leses som en garasje/uthus og ikke annex. Saksnummer BYGG-2023/18015 Side 12 av 14 Saksnummer BYGG-2023/18015 Side 13 av 14 11. KONTAKTINFORMASJON Ved sp\u00f8rsm\u00e5l etter forh\u00e5ndskonferansen kontaktes kommunen p\u00e5 e-post postmottak.planogbygg@bergen.kommune.no Ved videre kontakt i denne sak, vennligst referer til saksnummer BYGG-2023/18015 12. DIGITALE S\u00d8KNADER FRA 1. MARS Fra 1. mars skal alle bygges\u00f8knader fra profesjonelle akt\u00f8rer sendes inn digital. N\u00e6rmere informasjon kan en finne her: https://www.bergen.kommune.no/hvaskjer/bymiljo/na- digitaliseres-soknader-om-tillatelse-for-profesjonelle-aktorer/ Med hilsen Plan- og bygningsetaten Henriette Nielsen Saksbehandler Dette dokumentet er godkjent elektronisk. Kopi til Saksnummer BYGG-2023/18015 Side 14 av 14 "
}