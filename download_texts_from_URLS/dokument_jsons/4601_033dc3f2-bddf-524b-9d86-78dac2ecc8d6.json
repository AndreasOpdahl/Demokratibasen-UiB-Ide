{
  "dokument_id": "033dc3f2-bddf-524b-9d86-78dac2ecc8d6",
  "doc_type": "case_attachment",
  "kommune": 4601,
  "tittel": "Bymilj\u00f8etatens tilbakemelding --Vedr. H\u00f8ring om endringer i forskrift om fremmede organismer - presiseringer og endringer av \u00a7 2",
  "url": "https://bergen.kommune.no/politikere-utvalg/api/fil/bk360/10049563/Bymiljoetatens-tilbakemelding-Vedr-Horing-om-endringer-i-forskrift-om-fremmede-organismer-presiseringer-og-endringer-av-2",
  "tekst": " Bymilj\u00f8etaten Til Intern korrespondanse BBU - Kommunaldirekt\u00f8rens stab (Arbeidssted) V\u00e5r referanse: 2023/259777-4 Saksbehandler: Tom Jarle Sandahl Fra Dato: 17. januar 2024 Bymilj\u00f8etaten Bymilj\u00f8etatens tilbakemelding Vedr. h\u00f8ring om endringer i forskrift om fremmede organismer - presiseringer og endringer av \u00a7 26. Byr\u00e5dsavdeling for byutvikling har mottatt h\u00f8ringsbrev fra Milj\u00f8direktoratet vedr\u00f8rende presiseringer og endringer av \u00a7 26 i forskrift om fremmede organismer. Byr\u00e5dsavdelingen har bedt Bymilj\u00f8etaten om innspill til h\u00f8ringen i intern korrespondanse datert 13.11.23. Den interne h\u00f8ringsfristen ble satt til 17.01.24 H\u00f8ringen omhandler noen mindre presiseringer og en endring av \u00a7 26. Milj\u00f8direktoratet mener, p\u00e5 bakgrunn av erfaringene med spredning av havnespy, at det er behov for \u00e5 utvide kravet om internkontroll i forskrift om fremmede organismer til ogs\u00e5 \u00e5 gjelde for virksomheter som iverksetter tiltak som kan medf\u00f8re spredning av fremmede organismer. Bymilj\u00f8etaten har gjennomg\u00e5tt h\u00f8ringsforslaget, og st\u00f8tter forslaget til forskriftsendringer. For \u00e5 oppn\u00e5 form\u00e5let med \u00e5 endre \u00a7 26, mener vi et sentralt moment for myndighetene m\u00e5 v\u00e6re \u00e5 kunne sikre seg at n\u00f8dvendig internkontroll etableres, f eks ved \u00e5 gjennomf\u00f8re tilsyn. Vi kan ikke se at forskriften sier noe om oppf\u00f8lging og ansvar for dette. Med hilsen Bymilj\u00f8etaten Tord Honne Holgernes \u2013 fungerende etatsdirekt\u00f8r Toril Austb\u00f8 Grande - avdelingsleder Dokumentet er godkjent elektronisk. Kopi: BBU - Seksjon klima, milj\u00f8 og samfunn (Arbeidssted) - Tale Severina S\u00e6grov Hals\u00f8r "
}