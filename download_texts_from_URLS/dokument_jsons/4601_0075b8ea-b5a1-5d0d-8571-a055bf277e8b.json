{
  "dokument_id": "0075b8ea-b5a1-5d0d-8571-a055bf277e8b",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 06032024, Sak 10/24, Interpellasjon nr. 10 fra Per-Erik G\u00e5skjenn (KrF) om vintervedlikehold p\u00e5 kommunale idrettsbaner og anlegg. Bergen bystyre 06.03.2024",
  "url": "https://bergen.kommune.no/politikere-utvalg/api/fil/bk360/10060444/Innstilling-vedtak-Interpellasjon-nr-10-fra-Per-Erik-Gaskjenn-KrF-om-vintervedlikehold-pa-kommunale-idrettsbaner-og-anlegg-Bergen-bystyre-06-03-2024",
  "tekst": "Interpellasjon nr. 10 fra Per-Erik G\u00e5skjenn (KrF) om vintervedlikehold p\u00e5 kommunale idrettsbaner og anlegg. Bergen bystyre 06.03.2024 Bergen bystyre behandlet saken i m\u00f8tet 06.03.2024 sak 10/24 og fattet f\u00f8lgende vedtak: Denne vinteren har vist at lengre kuldeperioder med sn\u00f8 og is har skapt utfordringer for uteidrettene. Dette har f\u00f8rt til at mange barn og unge ikke har kunnet gjennomf\u00f8re treninger og aktiviteter. Det er viktig at Bergen Kommune fortsetter og utvikler arbeidet for \u00e5 sikre godt vintervedlikehold p\u00e5 idrettsbaner og anlegg i Bergen, slik at flest mulig kan drive med aktivitet hele \u00e5ret. Bystyret ber byr\u00e5det samarbeide tettere med idretten og aktuelle organisasjoner, med m\u00e5l om \u00e5 finne bedre ordninger for vintervedlikeholdet av anleggene. Bergen bystyres behandling F\u00f8lgende representanter tok ordet: Per-Erik G\u00e5skjenn (KrF), Eva Synn\u00f8ve Hagewick Steigen (A), Ann Kristin Ramstr\u00f8m (SV), Didrik Lexau (INP), Per Arne Larsen (V), Thomas Flesland (Sp), Joel Ysteb\u00f8 (KrF). Sp\u00f8rsm\u00e5l: \u2022 Hvilke rutiner eksisterer for vintervedlikehold av kommunale idrettsbaner og anlegg? \u2022 Vil byr\u00e5det gjennomg\u00e5 og oppdatere rutinene for vintervedlikehold av kommunale idrettsbaner og anlegg for \u00e5 sikre tilgjengelighet ogs\u00e5 i helgene? Byr\u00e5d Reidar Digranes (Sp) besvarte sp\u00f8rsm\u00e5let. Forslag fremsatt i bystyret: Didrik Lexau (INP) fremsatte p\u00e5 vegne av H, FrP, BL, INP, Sp og Pp f\u00f8lgende forslag til vedtak: Denne vinteren har vist at lengre kuldeperioder med sn\u00f8 og is har skapt utfordringer for uteidrettene. Dette har f\u00f8rt til at mange barn og unge ikke har kunnet gjennomf\u00f8re treninger og aktiviteter. Det er viktig at Bergen Kommune fortsetter og utvikler arbeidet for \u00e5 sikre godt vintervedlikehold p\u00e5 idrettsbaner og anlegg i Bergen, slik at flest mulig kan drive med aktivitet hele \u00e5ret. Bystyret ber byr\u00e5det samarbeide tettere med idretten og aktuelle organisasjoner, med m\u00e5l om \u00e5 finne bedre ordninger for vintervedlikeholdet av anleggene. Per Erik G\u00e5skjenn (KrF) fremsatte p\u00e5 vegne av KrF f\u00f8lgende forslag i 3 punkt: 1. Bystyret ber byr\u00e5det sette av ressurser til manuell sn\u00f8fjerning p\u00e5 flere kommunale idrettsbaner og anlegg. 2. Bystyret ber byr\u00e5det ta initiativ til oppl\u00e6ring av frivillige i idrettslagene slik at de selv kan fjerne sn\u00f8 p\u00e5 anlegg med kunstgress eller annet s\u00e5rbart underlag. 3. Bystyret ber byr\u00e5det vurdere etablering av varmekabler ved flere utend\u00f8rs ballflater. Bystyret ber byr\u00e5det legger frem en sak for bystyret som viser estimert kostnad for oppgradering av eksisterende anlegg og merkostnad for varmekabler ved etablering av nye anlegg. Votering: Ingen motsatte seg at forslaget ble realitetsbehandlet. Forslag til vedtak punkt 1 og 2 fra KrF, fremsatt av Per-Erik G\u00e5skjenn (KrF) fikk 32 stemmer (A, SV, MDG, V, R, KrF) og var dermed falt. Forslag til vedtak punkt 3 fra KrF, fremsatt av Per Erik G\u00e5skjenn (KrF) fikk 25 stemmer (A, SV, V, KrF) og var dermed falt. Forslag fra H, FrP, BL, INP, Sp, PP fremsatt av Didrik Lexau (INP), ble vedtatt med 35 stemmer (H, FrP, BL, INP, Sp, PP). 2 "
}