{
  "dokument_id": "1dceae09-1e1b-5ab0-abe1-7199d869e843",
  "doc_type": "case_attachment",
  "kommune": 4601,
  "tittel": "30_ Notat vedr. alternative gangveier i park datert 20.02.2024",
  "url": "https://bergen.kommune.no/politikere-utvalg/api/fil/bk360/11639199/30-Notat-vedr-alternative-gangveier-i-park-datert-20-02-2024",
  "tekst": "LINK Arkitektur AS Notat 20.02.2024 Fager\u00e5shjemmet \u2013 Alternativer for gangvei gjennom Fager\u00e5sen Notatet er utformet for \u00e5 redegj\u00f8re for prosjekteringsvalg i forbindelse med oppf\u00f8ring av nytt sykehjem som erstatning for eksisterende Slettemarken sykehjem. LINK arkitektur er ansvarlig prosjekterende landskapsarkitekt. Ansvarsomr\u00e5det omfatter iht. avtale PRO utearealer og landskapsutforming, SAK 10 \u00a7 13-5b. tiltaksklasse 2 begrenset til TEK 17 kap. 8 Opparbeidet uteareal. Multiconsult er ansvarlig for veiprosjektering. Illustrasjon 01: Prosjektgrensen for Fager\u00e5shjemmet p\u00e5 Slettemarken. Confidential LINK Arkitektur AS Postadresse: +47 21 52 22 00 Kirkegata 4 Postboks 383 Sentrum post@linklandskap.no 0153 Oslo 0102 Oslo linkarkitektur.com 1/8 Bakgrunn Det stilles krav om at Fager\u00e5shjemmet prosjekteres med 100 sykehjemsplasser. Som f\u00f8lge av krav til sykehjemsplasser, gesimsh\u00f8yde p\u00e5 bygg og arkitektonisk utforming, oppst\u00e5r det konflikt mellom byggets fotavtrykk, eksisterende terreng og eksisterende gangvei. Det er krav om uteoppholdsareal i tilknytning til hver beboergruppe. Arealet skal omfatte sitteplasser til samtlige beboere, samt plass til en sykeseng. Avstanden mellom bygg og eksisterende gangvei i parken (se Illustrasjon 02) gir utfordringer n\u00e5r det gjelder \u00e5 opparbeide uteoppholdsareal og ivareta utsyn fra beboerrom mot vest med tilstrekkelig kvalitet. Dermed er det utviklet et notat for \u00e5 se p\u00e5 alternative l\u00f8sninger, samt begrunne prosjektets forslag om \u00e5 tilpasse gangveien til nytt sykehjem. Illustrasjon 02: Nytt fotavtrykk p\u00e5 Fager\u00e5shjemmet ligger 1 og 2m fra eksisterende gangvei p\u00e5 det smaleste. Det er mellom 1,5 og i overkant av 2 h\u00f8ydemeter som skiller inngang beboergruppe (+56,0) og toppunkt gangvei (ca. +58,5), noe som f\u00f8rer til utfordringer med terreng- og landskapsutforming. Eksiterende vegetasjon Prosjektet har mottatt signal fra Bymilj\u00f8etaten om at det ikke er \u00f8nskelig at Fager\u00e5shjemmet utl\u00f8ser felling av eksisterende tr\u00e6r i parken eller endring av parkens utforming. Tr\u00e6r av en viss st\u00f8rrelse og alder tar opp overvann, holder p\u00e5 l\u00f8smasser og bidrar til \u00f8kt biologisk mangfold ved \u00e5 huse insekter og fugler med mer. Tr\u00e6rne i parken p\u00e5 Fager\u00e5sen er vurdert av arborist. Samtlige tr\u00e6r i omr\u00e5det der det vurderes \u00e5 justere gangvei har skader og/eller anbefales felt (se Illustrasjon 03). Det er seljer og svartor. Artene st\u00e5r ikke i naturlig habitat - v\u00e5tmark, og har i utgangspunktet ikke potensiale til \u00e5 bli gamle, kraftige parktr\u00e6r. Det vurderes som en forbedring av parken hvis enkelte av disse tr\u00e6rne erstattes med tr\u00e6r som har mulighet til \u00e5 bli gamle og store n\u00e5r de f\u00e5r st\u00e5 solit\u00e6rt i et parkmilj\u00f8. Andre arter vil kunne \u00f8ke opptak av overvann og omfang av positiv virkning p\u00e5 biologisk mangfold i omr\u00e5det. Arter som b\u00f8k, eik og lind er arter som vil kunne utnytte forholdene i parken til \u00e5 ha mer positiv virkning p\u00e5 omr\u00e5det enn de artene som st\u00e5r der i dag, etter hvert som de vokser. Nord\u00f8st for prosjektomr\u00e5det ligger det en b\u00f8keskog (se Illustrasjon 03), s\u00e5 det \u00e5 videref\u00f8re b\u00f8k er \u00f8kologisk gunstig og identitetsskapende for stedet. Confidential 20. februar 2024 2/8 Illustrasjon 03: Plassering av nummererte tr\u00e6r som gjengis i rapport fra arborist, samt lokalisering av eksisterende b\u00f8keskog. Illustrasjon 04: Utdrag fra rapport produsert av arborist, som vurderer tr\u00e6rne etter nummerering. Plasseringen gjengis i Illustrasjon 03. Confidential 20. februar 2024 3/8 Alternativer Alternativ 1: Bevare dagens trasse og uteoppholdsareal for beboergruppen Alternativ 1 inneb\u00e6rer \u00e5 bevare gangveiens trasse i parken og tilpasse terrenget til h\u00f8yden p\u00e5 inngang beboergruppe. Det vil medf\u00f8re et betydelig begrenset uteareal for beboergruppen som gj\u00f8r det utfordrende \u00e5 im\u00f8tekomme arealkravene i prosjektet. Grepet gj\u00f8r det utfordrende \u00e5 f\u00e5 plass til gr\u00f8ft og ivareta overvannsh\u00e5ndtering. Mangel p\u00e5 vegetasjon og areal begrenser mulighet for \u00e5 skape skjerming mellom offentlig park og sykehjem. I tillegg blir utsynet fra beboerrom og felles oppholdsareal rett i en h\u00f8y betongmur. Illustrasjon 05: Eksisterende vei bevares, det etableres en h\u00f8y betongmur mellom vei og oppholdsareal for beboergruppe uten rom for vegetasjon eller mykere terrengforming. + Minimerer inngrep i parken + Bevarer eksisterende tre - Gir ikke tilstrekkelig plass for uteoppholdsareal for beboergruppen - Gir store utfordringer med h\u00e5ndtering av terreng da det er betydelig h\u00f8ydeforskjell p\u00e5 inngang beboergruppe og eksisterende gangvei - Gir utfordringer i forhold til dagslys for beboergruppen - Utsyn fra beboergruppe blir mot mur med h\u00f8yde opp mot 2,5 m - Utfordring med h\u00e5ndtering av overvann - Utfordring med \u00e5 sikre skjerming mellom offentlig park og sykehjem Confidential 20. februar 2024 4/8 Alternativ 2: Bevare dagens trasse og flytte uteoppholdsareal for beboergruppen mot \u00f8st Alternativ 2 inneb\u00e6rer \u00e5 bevare gangveiens trasse i parken slik den er i dag, men flytte beboergruppens uteareal til felles uteoppholdsareal i s\u00f8r\u00f8st. Det vil gj\u00f8re det mulig \u00e5 im\u00f8tekomme prosjektets arealkrav for beboergruppene, f\u00e5 mer plass til skjerming mellom park og sykehjem samt h\u00e5ndtere overvann mot vest. Grepet vil medf\u00f8re at felles uteareal og sansehage mellom byggets fl\u00f8yer mot s\u00f8r blir redusert. Det blir mindre areal for vegetasjon, overvannsh\u00e5ndtering, gangstier og oppholdsareal for samtlige beboere, ansatte og bes\u00f8kende p\u00e5 sykehjemmet. Illustrasjon 06: Gangveien bevares slik den ligger i dag, men beboergruppen snus og f\u00e5r uteareal i sansehagen, noe som medf\u00f8rer redusert felles uteoppholdsareal mellom byggets fl\u00f8yer. + Minimerer inngrep i parken + Bevarer eksisterende tre + Gir nok areal p\u00e5 oppholdsrom for beboergruppe + Gir mer plass for overvannsh\u00e5ndtering mot vest + Gir mer plass for skjerming mellom sykehjem og offentlig park - Gir utsyn fra beboerrom mot h\u00f8y betongmur mot vest - Gir mindre skjerming mellom beboerrom mot sansehage - Gir mindre helsefremmende vegetasjonsomr\u00e5der i sansehagen - Gir mindre fellesareal i sansehage til bruk for hele institusjonen - Reduserer mulig mobilitet i sansehagen - Gir utfordringer med tanke p\u00e5 plassering av drivhus i n\u00e6rhet til aktivitetsrom, noe som er krav i prosjektet Confidential 20. februar 2024 5/8 Alternativ 3: Legge om dagens trasse og opprette uteoppholdsareal for beboergruppen mot vest Alternativ 3 inneb\u00e6rer \u00e5 legge om dagens gangsti noe for \u00e5 kunne etablere et tilstrekkelig uteoppholdsareal for beboergruppe mot vest. Samtidig vil grepet ivareta terrengh\u00e5ndtering, overvannsh\u00e5ndtering, skjerming mellom sykehjem og offentlig park og et gr\u00f8nt og helsefremmende utsyn fra beboerrom mot vest. Forslaget inneb\u00e6rer en terrassert mur mellom gangveien og uteoppholdsarealet med plantefelt i muren og langs gangveien. En slik l\u00f8sning vil gj\u00f8re at oppholdsarealet oppleves lyst og gr\u00f8nt, p\u00e5 tross av at det ligger opp til to meter lavere i terrenget enn eksisterende gangvei. Avstanden mellom gangvei og uteoppholdsareal, b\u00e5de i h\u00f8ydemeter og i luftlinje, bidrar til naturlig skjerming. Grepet forutsetter \u00e5 felle tre nr. 7 (se Illustrasjon 03) - en selje med barkskader. Forslaget er da \u00e5 erstatte seljen med en b\u00f8k. En b\u00f8k har potensiale til \u00e5 bli et stort solit\u00e6rt parktre som tar opp mer overvann og er mer gunstig for biologisk mangfold enn den eksisterende seljen. En b\u00f8k vil ogs\u00e5 ivareta stedets visuelle uttrykk da det er b\u00f8keskog mot nord i omr\u00e5det. Illustrasjon 07: Gangveien i parken legges om noe (gult) og ivaretar uterom for beboergruppe, terrengh\u00e5ndtering, overvannsh\u00e5ndtering og gr\u00f8nt utsyn fra beboerrom mot vest. + St\u00f8rre uteoppholdsareal for beboergruppe mot vest + Enklere \u00e5 ivareta en god terrengh\u00e5ndtering + Enklere \u00e5 ivareta en god overvannsh\u00e5ndtering + Enklere \u00e5 ivareta skjerming mellom sykehjem og offentlig park + Kun sm\u00e5 inngrep i parken + Bedre plass i felles uteoppholdsareal og sansehage mellom byggets fl\u00f8yer Confidential 20. februar 2024 6/8 + Sikrer gr\u00f8nt og helsefremmende utsyn fra beboerrom mot vest + Eksisterende tre erstattes med et tre som har st\u00f8rre potensiale for positiv innvirkning p\u00e5 omr\u00e5det enn dagens tre - Inngrep i parken - Eksisterende tre felles Oppsummering Som f\u00f8lge av avveininger n\u00e5r det gjelder plassering av gangvei, anbefaler prosjektet alternativ 3. Alternativ 3 inneb\u00e6rer \u00e5 gj\u00f8re inngrep i parken og felle eksisterende tre. Likevel vurderes det dithen at det p\u00e5 sikt har langt st\u00f8rre positive innvirkninger p\u00e5 omr\u00e5det, b\u00e5de n\u00e5r det gjelder m\u00f8te mellom eksisterende park og nytt sykehjem og p\u00e5 parken som s\u00e5dan. Dagens situasjon er at m\u00f8te mellom sykehjem og park skjer i en gressbakke fra eksisterende gangsti og ned mot bygget (se Illustrasjon 08). Dette er et restareal som ikke har nytteverdi og grensene for hvor det er park og hvor det er sykehjem er utflytende. Ved \u00e5 etablere alternativ 3, blir det klarere avgrensninger mellom sykehjem og park, og det etableres et parkareal helt mot sykehjemmet som vil kunne utnyttes til offentlige form\u00e5l. Prosjektet anser l\u00f8sningen som et omr\u00e5del\u00f8ft som hever opplevd trygghet, andel helsefremmende og \u00f8kologisk gunstig vegetasjon p\u00e5 omr\u00e5det og visuell verdi for b\u00e5de sykehjemmets og parkens brukere. Illustrasjon 08: Eksisterende og ny situasjon sett fra nord. En bedre terrengh\u00e5ndtering gir rom for b\u00e5de skjermet uteoppholdsareal for beboere og tilgjengelig parkareal. Confidential 20. februar 2024 7/8 Illustrasjon 09: Utsnitt fra forel\u00f8pig utomhusplan for Fager\u00e5shjemmet, hvor det er prosjektert l\u00f8sning Alternativ 3. Hanne Gjermstad Landskapsarkitekt LINK Arkitektur AS E: HG@linklandskap.no M: +47 979 60 745 linkarkitektur.com Confidential 20. februar 2024 8/8 "
}