{
  "dokument_id": "7ba0ef51-0dac-5d62-8865-49cd534da5e1",
  "doc_type": "case_presentation",
  "kommune": 4601,
  "tittel": "\u00c5rstad gnr 159 bnr 1016 Falsens vei 59. Klagebehandling - avsl\u00e5tt s\u00f8knad om oppf\u00f8ring av firemannsbolig",
  "url": "https://bergen.kommune.no/politikere-utvalg/api/fil/bk360/10689920/Framstilling-Arstad-gnr-159-bnr-1016-Falsens-vei-59-Klagebehandling-avslatt-soknad-om-oppforing-av-firemannsbolig",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/83000-5 \u00c5rstad gnr 159 bnr 1016 Falsens vei 59. Klagebehandling - avsl\u00e5tt s\u00f8knad om oppf\u00f8ring av firemannsbolig Hva saken gjelder: Saken gjelder s\u00f8knad om oppf\u00f8ring av firemannsbolig p\u00e5 gbnr. 159/1016 i Falsens vei. S\u00f8knaden ble avsl\u00e5tt den 26.04.2024, med begrunnelse at tiltakets utforming ikke var i tr\u00e5d med reguleringsplanens bestemmelser om familieleiligheter, tiltakets visuelle kvaliteter, plassering og manglende universell tilkomst. Avslaget er p\u00e5klaget av ansvarlig s\u00f8ker, Alliance arkitektstudio AS, v/Maren Loeng Rosten, den 16.05.2024. Tiltakshaver er Eiendom Vest utleie AS. Eiendommen er omfattet av reguleringsplan for \u00c5rstad. Gnr 159 bnr 396, Falsens vei (planid: 64960000), vedtatt 2018. Eiendommen er regulert til blokkbebyggelse. I kommuneplanens arealdel (KPA 2018), vedtatt 19.06.2019, er eiendommen vist som byfortettingssone, med hensynssone for kulturmilj\u00f8. Se avslagsvedtaket \u00a7 3.1 for utfyllende planstatus. Tiltaket krever etter fagetatens vurdering dispensasjon fra regulerte byggegrenser, samt fra reguleringsplanens \u00a7 5.2.9.2 om HC-parkering. Slike dispensasjoner er ikke oms\u00f8kt, da klagers vurdering er at slike dispensasjoner ikke er n\u00f8dvendige. Det er supplert godkjent RTP, godkjente tekniske tegninger av veg og dokumentasjon av kvalitetskrav for uteoppholdsareal i klageomgangen, samt uttale fra Eviny om fjernvarme. Bergen vann har gitt uttale datert 17.10.2023, hvor det vises til avklaringer i plansaken, og orienteres om at forh\u00e5ndsuttale m\u00e5 innhentes f\u00f8r tiltaks kan f\u00e5 igangsettingstillatelse. Renovasjonsteknisk plan (RTP) ble sendt til BIR 11.07.2024, og beskriver l\u00f8sning for til sammen 7 boenheter, 4 nye. Uttale fra BIR er datert 13.09.2024 og gjelder fire nye boenheter. Disse dokumentene er innhentet i klageomgangen, ved behandling av s\u00f8knaden var det sendt inn RTP for 9 boenheter og uttalelse fra BIR p\u00e5 3 nye enheter. Byantikvaren har gitt uttale datert 12.04.2024, hvor de tar til etterretning at det foreligger en vedtatt plan. De har derfor ikke kommentarer til volum og form, men anbefaler revidering n\u00e5r det gjelder fasadematerial og vindusutforming/plassering. Eviny har gitt uttale datert 19.07.2024 (limt inn i brev med tilleggsinformasjon), hvor de oppgir at de ikke kan levere varme til dette prosjektet. Bymilj\u00f8etaten har gitt uttale datert 06.09.2024 hvor de godkjenner tekniske planer. Ansvarlig s\u00f8ker opplyser at tiltaket er nabovarslet iht. pbl. \u00a7 21-3, og at det foreligger merknader fra gbnr. 159/392 (Jan Arild Netland), gbnr. 159/339 (Egil Hansen) og gbnr. 1 159/397 (Liv Hedda Kv\u00e5le Leknessund og Helge Arild Leknessund). Merknadene g\u00e5r ut p\u00e5 at bygget er for ruvende og malplassert i omr\u00e5det, \u00f8kt innsyn, uklarhet om bygget er plassert iht. byggegrenser i plan og parkering og trafikk i omr\u00e5det allerede er belastet ift. gateparkering, da garasjeanlegg i kjeller er tatt ut. Det vises til komplette nabomerknader. Ansvarlig s\u00f8ker kommenterte merknadene. Her vises det til at reguleringsplanen krever opparbeidelse av fortau, og at det er gitt en maksgrense, men ikke krav om parkeringsplasser i tiltaket. Uteoppholdsareal er planlagt felles for eksisterende og nytt bygg iht. reguleringsplanen, og oms\u00f8kte bygg forholder seg til reguleringsplanens bestemmelser om enheter, h\u00f8yde og takvinkel. Det vises til komplett tilsvar. Klage: Klager ber om at vedtaket blir gjort om, og at det heller bes om tilleggsdokumentasjon eller omprosjektering i stedet for avslag. Klager anf\u00f8rer at veiledningsplikten ikke er oppfylt, og at det fremst\u00e5r som at saksbehandler hos byggesak er uenig i vurderinger gjort under reguleringssaken. De er ikke enig i at halvplansboliger ikke er egnet som familieboliger, og viser til at fasade kan justeres iht. tilbakemelding fra Byantikvaren. De mener halvplanl\u00f8sningen gir fleksibilitet som egner seg godt som familieboliger. At to av leilighetene er vist med 4 soverom er ikke ensbetydende med at leilighetene skal brukes som studentboliger, men gir muligheter som meglere gjerne ettersp\u00f8r ved salg. Endring til trappeanlegg ble positivt mottatt, da f\u00f8rste forslag var vist med svalgang, og hadde vurderingen av byggegrense blitt meldt tidligere kunne trappene blitt dyttet inn i bygningskroppen. N\u00e5r det gjelder avkj\u00f8rsel, anf\u00f8rer klager at det f\u00f8rst i uken klagen ble levert, var mulig \u00e5 utarbeide komplett leveranse som Bymilj\u00f8etaten kan ta stilling til, og at saksbehandler ble orientert om det. Atkomst er vist som p\u00e5 illustrasjonsplan, og oppfyller TEK17. Trappeheis vil sikre tilgjengelighet for alle til inngangsplanet og uteoppholdsarealene. Det anf\u00f8res at Bergen Vann vil gi forh\u00e5ndsuttalelse f\u00f8r IG, og at det m\u00e5 v\u00e6re en inkurie at det er omtalt 3 enheter i BIRs uttalelse. Tiltaket skal ogs\u00e5 tilknyttes konsesjonsomr\u00e5det for fjernvarme. Det anf\u00f8res at st\u00f8ykonsulent har hentet ut st\u00f8ykart som viser at tiltaket ligger godt utenfor st\u00f8ysoner. Det vises ellers til komplett klage. Det er levert omfattende tilleggsdokumentasjon til klagen, f\u00f8rst og fremst i form av endrede tegninger og oppdaterte uttalelser fra offentlige myndigheter. Det vises til vedlagt tilleggsinformasjon. Fagetatens vurdering og anbefaling: Plan- og bygningsetaten som fagetat har vurdert klagen, og tilr\u00e5r at den ikke tas til f\u00f8lge. N\u00e5r det gjelder veiledningsplikt, viser fagetaten til at s\u00f8knaden som er avsl\u00e5tt ble revidert etter at det f\u00f8rst ble gitt relativt omfattende veiledning. Veiledningsplikten strekker seg ogs\u00e5 lengre for privatpersoner enn profesjonelle. Fagetaten viser til at avkj\u00f8rsel er nevnt i vedtaket, men ikke listet som en selvstendig avslagsgrunn. Det er rekkef\u00f8lgekrav til opparbeidelse av fortau, og oppfyllelse av dette forutsetter at planene er i tr\u00e5d med gjeldende krav. Endelig og detaljert l\u00f8sning er ikke landet i planprosessen, og det er krav til at tekniske detaljplaner skal v\u00e6re godkjent f\u00f8r det gis tillatelse til tiltak innenfor felt BBB. N\u00e5r det gjelder RTP, vises det til at en eventuell skrivefeil fra BIRs side ikke har v\u00e6rt synlig for forvaltningen i behandling av saken. Det vises ellers til at RTP som er vedlagt s\u00f8knaden beskriver en helt annen situasjon enn den som beskrives i uttale fra BIR, og forskjellene m\u00e5 skyldes mer enn en skrivefeil. RTPs beskrivelse av atkomst, avkj\u00f8rsel og oppstilling ut over \u00ablikt som i dag\u00bb kan ikke stemme, og det fremst\u00e5r i 2 alle tilfelle som at tiltaket beror p\u00e5 opparbeidelse av offentlig fortau i strid med forutsetningene i plankartet. Det er ikke s\u00f8kt dispensasjon, og forholdet er ikke avklart med veimyndigheten da det ikke foreligger godkjente tekniske planer. Fagetaten forst\u00e5r uttale fra Bergen Vann slik at tiltaket kan p\u00e5regne positiv forh\u00e5ndsuttalelse p\u00e5 n\u00e6rmere gitte vilk\u00e5r. Det er ikke redegjort for fjernvarmetilknytning i s\u00f8knaden, dette er et krav innenfor konsesjonsomr\u00e5det. N\u00e5r det gjelder plassering av trapper, g\u00e5r det frem av bestemmelsene at bygningen m\u00e5 plasseres innenfor byggegrensene. N\u00e5r det gjelder TEK17, er ikke fagetaten av den oppfatning at tiltaket krever unntak, men at l\u00f8sningen som er valgt ikke vil tilfredsstille krav til god arkitektonisk utforming i samsvar med sin funksjon. Krav til universell utforming inng\u00e5r i vurderingen, iht. forarbeidene, og det er avklart at kommunene kan stille strengere krav til universell utforming av uteoppholdsareal enn det som g\u00e5r frem av TEK. Henvisninger til TEK17 er dermed ikke tilstrekkelig for \u00e5 tilfredsstille reguleringsplanens krav om at hovedinngang til alle de nye boenhetene skal ha universelt utformet tilkomst. N\u00e5r det gjelder planl\u00f8sning, gir l\u00f8sning med halvplan et uheldig grep for boenheter av denne st\u00f8rrelsen, etter fagetatens vurdering. Planl\u00f8sningen er for knapp i bredden til at man kan g\u00e5 rundt en vanlig seng p\u00e5 soverommet, man m\u00e5 g\u00e5 gjennom kj\u00f8kkenet for \u00e5 komme fra ene siden av soverommet til den andre. Fagetaten vurderer ogs\u00e5 at tiltaket ikke er tilpasset stedets identitet og s\u00e6rpreg. Det er ikke lagt frem st\u00f8ykartlegging i s\u00f8knaden, og selv om det ikke er satt minimumskrav for ordin\u00e6r parkering, er det krav om opparbeidelse av plass for bevegelseshemmede med konkrete kvalitetskrav til beliggenhet. Det er ikke s\u00f8kt om parkering for HC i tiltaket, tillatelse til tiltaket er avhengig av at parkering oms\u00f8kes og innvilges. Det vises ellers til komplett fagnotat. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert klagen og resten av sakens dokumenter, og er kommet til at klagen ikke kan tas til f\u00f8lge. Etter byr\u00e5dets vurdering er tiltaket i strid med reguleringsplan, da tiltaket planlegges uten HC-parkering. I reguleringsplanen er det lagt stor vekt p\u00e5 universell utforming, dette er blant annet omtalt i byr\u00e5dssaken for reguleringsplanen. For mennesker med nedsatt funksjonsevne kan det v\u00e6re vanskelig \u00e5 benytte sykkel, og selv om offentlig transport er tilgjengelig i n\u00e6rheten kan det v\u00e6re utfordrende \u00e5 bruke dersom man har vanskeligheter med \u00e5 bevege seg. Det er store h\u00f8ydeforskjeller i omr\u00e5det, og trangt om plassen i offentlig vei. Dette kan gj\u00f8re behovet for tilgang til bil st\u00f8rre for beboere med nedsatt funksjonsevne. Hensynet til sammenheng i regelverket taler dermed for at \u00abskal\u00bb-kravet for HC-parkering er et selvstendig krav, ikke et kvalitetskrav dersom det bygges parkeringsplasser. Da dispensasjon fra dette parkeringskravet er en vesentlig mangel ved saken, kan ikke tiltaket godkjennes som oms\u00f8kt. Byr\u00e5det mener at tiltaket er planlagt p\u00e5 en slik m\u00e5te at boenhetene vil v\u00e6re lite tilgjengelige for personer med nedsatt funksjonsevne og gir f\u00e5 muligheter til at blant annet eldre skal kunne bo hjemme lenge. Dette er ogs\u00e5 heller ikke i samsvar med reguleringsplanen sine f\u00f8ringer om \u00e5 etablere familieleiligheter, og byr\u00e5det mener tiltaket ogs\u00e5 vil v\u00e6re i strid med intensjonen i bystyrets vedtak av reguleringsplanen med bestemmelser om universell utforming. Mye av boligmassen i Bergen kan vanskelig la seg tilpasse til behovene for personer med nedsatt funksjonsevne, og dette var et viktig moment i saken da reguleringsplanen ble vedtatt. 3 P\u00e5 grunn av sin utforming med halve etasjer, fremst\u00e5r det visuelle uttrykket til bygget noe uryddig og ikke tilfredsstillende, s\u00e6rlig p\u00e5 kortsidene av bygget. Byr\u00e5det vil avslutningsvis presisere at man er positiv til utbygging p\u00e5 eiendommen, men at tiltaket i st\u00f8rre grad m\u00e5 ta opp i seg de f\u00f8ringene som ligger i reguleringsplanen i form av etablering av familieboliger med gode kvaliteter og st\u00f8rre fokus p\u00e5 universell utforming. Byr\u00e5dets oppfordrer til at man dr\u00f8fter eventuelt omprosjektert prosjekt med fagetaten i en forh\u00e5ndskonferanse f\u00f8r s\u00f8knad sendes. Byr\u00e5det kan etter dette ikke ta klagen til f\u00f8lge. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 26.04.2024 opprettholdes. Klagen tas ikke til f\u00f8lge. Dato: 3. desember 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1. Fagnotat datert 14.06.2024 med f\u00f8lgende vedlegg: a. Oversiktskart b. Oversiktsfoto c. Situasjonsplan d. Vedtak datert 26.04.2024 e. Klage datert 16.05.2024 f. Uttalelse fra Bergen Vann datert 17.10.2023 g. Uttalelse fra BIR datert 25.10.2023 h. Uttalelse fra Byantikvaren datert 12.04.2024 i. RTP datert 20.04.2023 j. Illustrasjoner k. Tegninger l. Nabomerknader med ansvarlig s\u00f8kers kommentarer 2. Sv_ Falsens vei 59 \u2013 klagesak med f\u00f8lgende vedlegg: a. A10-02 Utomhusplan b. A20-01 Plan Kjeller c. A20-02 Plan Kjeller 1_2 d. A20-03 Plan 1.etasje e. A20-04 Plan 1.etasje 1_2 f. A20-05 Plan 2.etasje g. A20-06 Plan 2.etasje 1_2 h. A20-07 Plan 3.etasje 4 i. A20-08 Plan 3.etasje 1_2 j. A30-02 Snitt B k. A40-02 Fasade S\u00f8r l. A70-03 Fugleperspektiv s\u00f8r\u00f8st m. Milj\u00f8tekniske grunnunders\u00f8kelser og tiltaksplan - Falsens vei 59 n. Supplering f\u00f8r klagebehandling 3. \u00c5rstad. Gnr 159 Bnr 350, Falsens vei. Revidert s\u00f8knad om godkjenning av tekniske planer for offentlige veianlegg. Godkjenning av tekniske planer p\u00e5 vilk\u00e5r 4. Vs_ Kopi av innsendt RTP med f\u00f8lgende vedlegg: a. 5990_falsens_vei_59_redegj_relse_utvidet_endret_henteplass_-_avfallsrom b. 5990_falsens_vei_59_utsnitt_situasjonsplan_eksisterende_henteplass 5. Uttalelse til forenklet RTP. Bergen PlanID 1201_64960000 4601. Falsens vei 59 5 "
}