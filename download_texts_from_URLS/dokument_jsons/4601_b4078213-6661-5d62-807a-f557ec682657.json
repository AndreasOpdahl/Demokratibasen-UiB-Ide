{
  "dokument_id": "b4078213-6661-5d62-807a-f557ec682657",
  "doc_type": "case_attachment",
  "kommune": 4601,
  "tittel": "S\u00f8knad om fornyelse av konsesjon for Bergen Sj\u00f8flyplass, Sandviken",
  "url": "https://bergen.kommune.no/politikere-utvalg/api/fil/bk360/12336528/Soknad-om-fornyelse-av-konsesjon-for-Bergen-Sjoflyplass-Sandviken",
  "tekst": " Elektronisk signert Scandinavian Seaplanes AS Org.Nr. 816 761 352 Kristiansholm 8 5035 Bergen 20.01.2025 S\u00f8knad om fornyelse av konsesjon for Bergen Sj\u00f8flyplass, Sandviken Scandinavian Seaplanes AS (selskapet) innehar konsesjon for landingsplass til privat bruk i Bergen Sandviken for sj\u00f8fly, konsesjonen utl\u00f8per 1.April 2025. Med henvisning til BSL-1-1 \u00a714 s\u00f8ker Scandinavian Seaplanes AS om fornyet konsesjon for Bergen Sj\u00f8flyplass, Sandviken og videref\u00f8ring av eksisterende virksomhet. Navn p\u00e5 landingsplass Bergen Sj\u00f8flyplass, beliggende Kristiansholm, Bergen Ansvarlig s\u00f8ker Scandinavian Seaplanes AS Org nr 816 761 352 Kristiansholm 8 5035 Bergen. Definisjon Landingsplass til privat bruk. Landingsplass hvor det kreves s\u00e6rskilt tillatelse fra konsesjonsinnehaver. Det vil ikke v\u00e6re internasjonal luftfart. Grunneieravtale Selskapet har grunneieravtale med Bergen kommune for leie av kontorareal, parkering og flytebrygge. Bergen Kommune har fornyet leieavtale ytterlige 5 \u00e5r til 31.12.2029. Teknisk operativ godkjenning Luftfartstilsynets teknisk og operativ godkjenning av Bergen sj\u00f8flyplass i Sandviken iht lov av 11.juni 1993 nr.101 om luftfart \u00a7 7-11 med Scandinavian Seaplanes som operat\u00f8r er gyldig til 10.Mars 2028. Landingsplassens utstrekning. Ingen forandring p\u00e5 landingsbanenes ut og innflyging, henvisning til vedlegg \u00ablanding chart\u00bb. Sandviken sj\u00f8flyhavn har v\u00e6rt i drift i over 100 \u00e5r og er eneste godkjent og egnet sted for sj\u00f8flyplass i Bergen. Kommunalplan arealbruk Kommuneplanens arealbruk 2018 vedtatt 19. juni 2019 er fremdeles gjeldende. Ny omr\u00e5dereguleringsplan er i planleggingsfasen. Scandinavian Seaplanes har hatt m\u00f8te med Plan- og Bygningsetaten der selskapet hadde en opplevelse av at plan og bygningsetaten stiller seg forel\u00f8pig positiv til sj\u00f8flyhavn i fremtidige arealendring. Det ble ogs\u00e5 nevnt at det vil ta flere \u00e5r f\u00f8r bygningen vil starte p\u00e5 Kristiansholm. Derfor har Bergen Kommune fornyet gjeldene leiekontrakt med Scandinavian Seaplanes til 31.12.2029. Planlagt \u00e5pningstid Selskapet \u00f8nsker \u00e5 opprettholde antall bevegelser, 70 bevegelser pr uke. \u00c5pningstid er 08:00-22.00 hverdager og 10:00-20:30 helligdager. Planlagt fly Det er ingen endringer ifb med bruk av flytype. Selskapet benytter Cessna 206, mens planer om bruk av Cessna 208 Caravan er fremdeles gjeldende. Selskapet jobber ogs\u00e5 med elektrifisering av Cessna 208 Caravan som skal v\u00e6re klar i slutten av 2026. St\u00f8yberegning Der foreligger st\u00f8ym\u00e5ling fra tidligere s\u00f8knad (T-1442). Selskapet \u00f8nsker at samme m\u00e5ling legges til grunn for gjeldende s\u00f8knad. Det vil bli benyttet samme flytype Cessna 206 og samme operative prosedyrer for avgang og landing, samt samme antall bevegelser. Overgang til Cessna 208 Caravan vil medf\u00f8re en betydelig st\u00f8yredusjon siden turtall under avgang g\u00e5r ned fra 2850 RPM i dag til 1900 RPM. Med den elektriske utgaven av Cessna 208 vil turtall bli ytterlige redusert til 1600 RPM. Merkbar st\u00f8y er kun under selve startfasen som varer ca. 30 sekunder. Rett etter avgang blir turtall redusert og lyden forringes betraktelig. Overflyvning i 2000ft generer ikke meir st\u00f8y enn en bil som kj\u00f8rer forbi i 50 - sone. Landing foreg\u00e5r stortsett i tomgang og produserer ingen st\u00f8y. Selve st\u00f8yen til et propellfly utbredder seg langs vingene i 90 graders vinkel til flyrettning. Foran og bak flyet vil man ikke h\u00f8re noe st\u00f8y. Innflyvning og landing foreg\u00e5r stortsett i tomgang og medf\u00f8rer kun ubetydlig st\u00f8y. Mlj\u00f8utredning Der er ingen endringer siden forrige s\u00f8knad. Selskapet har store planer om \u00e5 bli det f\u00f8rste nullutslipps flyselskap i Norge med elektriske sj\u00f8fly. Sj\u00f8fly er et av f\u00e5 transportmidler som etterlater ingen spor i naturen uten om en liten b\u00f8lge. Pga av milj\u00f8profil er sj\u00f8fly eneste transportmiddel som er tillat i mange nasjonalparker i USA og p\u00e5 Great Barrier Reef i Australia. Ogs\u00e5 Statens Naturoppsyn (SNO) har uttalet seg at det \u00f8nskes \u00e5 prioritere sj\u00f8fly h\u00f8gast mellom motoriserte framkomstmiddel p\u00e5 Hardangervidda Nasjonalpark. Sj\u00f8fly trenger ingen infrastruktur som bilveier, tuneller, toglinjer eller flyplasser med store milj\u00f8avtrykk og klarer seg kun med en flytebrygge som avgangs og ankomststed. I motsettning til vanlig b\u00e5ttraffik har sj\u00f8fly null utslipp til vann og forstyrrer heller ikke livet under vann. Propeller er over vannoverfl\u00e5ten og flott\u00f8rene g\u00e5r kun ned ca. 40 cm under vannet. N\u00e5r det gjelder naturmangfold viser erfaring at vannfugl er ikke skremt av hverken lyd eller bevegelse av sj\u00f8fly. B\u00e5de m\u00e5ker og andre vannfugl sv\u00f8mmer ofte tett ved siden av flyet n\u00e5r det takser p\u00e5 sj\u00f8en. Ogs\u00e5 i luften har det v\u00e6rt flere tilfeller der \u00f8rn har seilet langs i lag med flyet uten \u00e5 bli skremt p\u00e5 noen m\u00e5te. Luftfartstilsynets har et eget register for trefninger mellom fly og fugler, s\u00e5kalt birdstrike. Scandinavian Seaplanes bare bedt Luftfartstilsynet om antall registrerte trefninger mellom sm\u00e5fly og fugl. Svaret var at det er ikke registrert tilfeller av birdstrike mellom fugl og sm\u00e5fly i registeret, i motsetning til st\u00f8rre fly som g\u00e5r mye raskere. Selskapet har til dags dato ikke opplevt birdstrike. Selskapet Scandinavian Seaplanes AS er hovedeier i Scandinavian Seaplanes AOC AS som fikk tildelt AOC.NO 092 og lisens fra Luftfartstilsynet i Mars 2022. Selskapets hovedkontor ligger i Sandviken der fornyelse av konsesjon s\u00f8kes. Selskapet er et av 6 godkjente flyselskaper for kommersiell passasjertransport og eneste sj\u00f8flyselskap i Norge. Bergen sj\u00f8flyplass er pr i dag selskapets eneste base med konsesjon og mulighet til full produksjon, selskapet er avhengig av denne for \u00e5 kunne eksistere. Bergen sj\u00f8flyplass er eneste egnet plassering i Bergen indre havnebasseng. Den ivaretar n\u00e6rhet til markedet, har tilstrekkelig skjerming for vind og b\u00f8lger og tilfredsstiller operative krav for avgang og landing. Selskapet innehar Teknisk og Operativ godkjenning fra Luftfartstilsynet for drift av Sandviken sj\u00f8flyplass frem til 10.Mars 2028. St\u00f8rste kundegruppen i Bergen er cruiseselskapene og turistn\u00e6ring som \u00f8nsker tilbud av rundflyvninger p\u00e5 Vestlandet. Airtaxi oppdrag for b\u00e5de privatpersoner og bedrifter er \u00f8kende. Bergen kommune \u00f8nsker en sj\u00f8flyplass i byen og transportmuligheten som sj\u00f8fly kan tilby. Sj\u00f8flyhavn i Sandviken har v\u00e6rt i drift i over 100 \u00e5r og er en historisk del av Bergen. Scandinavian Seaplanes har driftet sj\u00f8flyplassen siden 2016 og har store planer \u00e5 f\u00f8re sj\u00f8flyplassen i fremtid med \u00e5 bli den f\u00f8rste nullutslipps flyplassen i Norge med elektriske sj\u00f8fly. Elektrifisering av flyparken og Bergen sj\u00f8flyhavn Scandinavian Seaplanes har stiftet datterselskap Scandinavian Electric Aviation med form\u00e5l \u00e5 elektrifisere sj\u00f8flyfl\u00e5ten i Bergen med en elektrisk versjon av Cessna Caravan. I sammenarbeid med Dovetail Electric Aviation satser selskapet p\u00e5 at Bergen vil bli den f\u00f8rste elektriske sj\u00f8flyhavn i Europa. F\u00f8rste testflight av flytypen er planlagt til sommeren i Australia, med p\u00e5f\u00f8lgende testing av flyet i Norge. M\u00e5let er \u00e5 starte elektrisk rundflyvning i Bergen fra v\u00e5ren 2027. Samfunnsnytte \u2013 allmenne hensyn I 2024 fikk Scandinavian Seaplanes godkjenning fra Luftfartstilsynet for landbasert flyvning av flermotorsfly ogs\u00e5 under instrumentforhold med opptil 20 passasjerer. Gjennom datterselskap Scandinavian Air Charters AS vil selskapet kunne tilby et ytterlig transporttilbud fra Bergen som ikke finnes i dag. Ved siden av utvidet transporttilbud for frakt og passasjerer har selskapet signert kontrakt med Kartverket for m\u00e5leoppdrag langs kysten som er bla viktig for beredskap og sikkerhet langs kysten pga stigende havniv\u00e5 og stormflo. I tillegg vil selskapet bli brukt som leverand\u00f8r av tidskritisk kreftmedisin fra Oslo til sykehusene p\u00e5 Vestlandet. Sj\u00f8flyplassen vil gi et unikt tilbud til b\u00e5de innbyggere og turister, og slik sett bidrar sj\u00f8flyplassen til \u00e5 videreutvikle Bergen som turistby. Med b\u00e5de sj\u00f8- og landfly og infrastruktur med hangar p\u00e5 Flesland og sj\u00f8flyhavn i Bergen sentrum har selskapet skaffet et verdifull transporttilbud og samfunnsnytte for Bergen og Vestlandet. Oppsummering Selskapet mener at punkter beskrevet i form\u00e5let med forskrift 11. januar 2007 nr. 40 om konsesjon for landingsplasser (BSL E 1-1 )\u00a7 1 bokstav b er ivaretatt. Selskapet leverer samfunstjenlig luftfart med hensyn til milj\u00f8, flysikkerhet, n\u00e6ringsinteresser, reguleringsplan og kulturlandskap. I tillegg har selskapet tatt viktige grep ifb med rigging til nullutslippsluftfart i fremtiden og Norges reiselivsstrategi med reduksjon av utslipp. For selskapet er varighet av konsesjon og dermed forutsigbarhet viktig. Kort varighet medf\u00f8rer ogs\u00e5 \u00f8kte gebyrer og kostnader. Derfor ber selskapet om en fornyelse av konsesjon i tr\u00e5d med varighet av leiekontrakten fra Bergen Kommune til 31.12.2029, gjerne med klausul om at den bortfaller dersom omr\u00e5det omreguleres. Daniel Boden Scandinavian Seaplanes AS Daglig leder E-post: daniel@seaplanes.no Tlf. 97419525 Vedlegg N\u00f8kkelopplysninger fra enhetsregisteret Fornyet Grunneieravtale Bergen Kommune Revidert st\u00f8yberegning fra 2019 Innflyvningskart OM-C Teknisk Operativ godkjenning fra Luftfartstilsynet Milj\u00f8utredning selverkl\u00e6ring "
}