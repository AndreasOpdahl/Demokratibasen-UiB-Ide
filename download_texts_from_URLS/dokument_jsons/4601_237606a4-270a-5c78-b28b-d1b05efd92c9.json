{
  "dokument_id": "237606a4-270a-5c78-b28b-d1b05efd92c9",
  "doc_type": "case_minutes",
  "kommune": 4601,
  "tittel": "Saksprotokoll UHSO, 05062024, Sak 64/24, Statusmelding for samhandling med spesialisthelsetjenesten 2023",
  "url": "https://bergen.kommune.no/politikere-utvalg/api/fil/bk360/10596879/Innstilling-vedtak-Statusmelding-for-samhandling-med-spesialisthelsetjenesten-2023",
  "tekst": "Statusmelding for samhandling med spesialisthelsetjenesten 2023 Utvalg for helse og sosial behandlet saken i m\u00f8tet 05.06.2024 sak 64/24 og avga f\u00f8lgende innstilling: Bystyret tar \u00abStatusmelding for samhandling med spesialisthelsetjenesten 2023\u00bb til orientering. Merknad 1 Statusmelding for 2024 m\u00e5 beskrive hvordan man arbeider med \u00e5 f\u00e5 bedret kommunikasjonen og overgangene mellom spesialisthelsetjenesten og kommunene. Merknad 2 Bystyret viser til den sterke veksten i talet p\u00e5 eldre, stadig kortare liggjetid i spesialisthelsetenesta, og ber om at byr\u00e5det tek omsyn til dette i oppf\u00f8lginga av statusmeldinga. Utvalg for helse og sosials behandling F\u00f8lgende representanter tok ordet: Fauzia Hussain-Wiik (A), Diane A. Berbain (SV), Andrea Nesvik Voss (MDG), Elin Brandt \u00c5dlandsvik (INP) Merknader fremsatt i utvalget: Fauzia Hussain-Wiik (A) fremsatte p\u00e5 vegne av A f\u00f8lgende merknad: Bystyret ber byr\u00e5det \u00e5 jobbe med bedre samhandling mellom spesialisthelsetjenesten og kommunehelse n\u00e5r det gjelder personer med alvorlige sykdommer som blir skrevet ut for tidlig. Det m\u00e5 spesielt taes hensyn til pasienter som er for syke til \u00e5 transporteres. Diane A. Berbain (SV) fremsatte p\u00e5 vegne av SV f\u00f8lgende merknad: P\u00e5 bakgrunn av vedtak i sak 194/21, ber bystyret at byr\u00e5det presenterer synspunktene fra de tillitsvalgte i denne og kommende statusmeldinger. Andrea Nesvik Voss (MDG) fremsatte p\u00e5 vegne av MDG f\u00f8lgende merknad: Noen av de st\u00f8rste samarbeidsutfordringene innen psykisk helse i dag, er knyttet til en mindre gruppe brukere med omfattende utfordringer. Dette er personer med en alvorlig psykisk lidelse og med forh\u00f8yet risiko for voldsut\u00f8velse, gjerne i kombinasjon med lett utviklingshemming og eventuelt rusutfordringer. I sak 81/24 nevnes et initiativ i oppf\u00f8lging av forvaltningsrevisjon, pkt 1, som omhandler brukere med sammensatte behov, hvor det pekes p\u00e5 manglende konkretisering og tidfesting av tiltak. Utvalget ber byr\u00e5det konkretisere og intensivere arbeidet med \u00e5 samordne og koordinere tjenester til brukere med sammensatte behov med s\u00e6rlig vekt p\u00e5 personer med alvorlig psykisk lidelse, rus- og voldsproblematikk, og komme tilbake til utvalget med en sak om koordinering av tjenester til denne gruppen innen utgangen av 2024 Elin Brandt \u00c5dlandsvik (INP) fremsatte p\u00e5 vegne av INP f\u00f8lgende merknad: Det eksisterende finansieringssystemet i helseforetak og kommune er til hinder for god samhandling. Bystyret ber byr\u00e5det om \u00e5 se p\u00e5 finansieringsordninger som i st\u00f8rre grad fremmer samhandling og samarbeid Fauzia Hussain-Wiik (A) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende merknad: Statusmelding for 2024 m\u00e5 beskrive hvordan man arbeider med \u00e5 f\u00e5 bedret kommunikasjonen og overgangene mellom spesialisthelsetjenesten og kommunene. Fauzia Hussain-Wiik (A) fremsatte p\u00e5 vegne av Eldrer\u00e5det f\u00f8lgende merknad: Bystyret viser til den sterke veksten i talet p\u00e5 eldre, stadig kortare liggjetid i spesialisthelsetenesta, og ber om at byr\u00e5det tek omsyn til dette i oppf\u00f8lginga av statusmeldinga. Votering: Innstillingen ble tiltr\u00e5dt enstemmig. Merknad fra A, fremsatt av Fauzia Hussain-Wiik (A) fikk 7 stemmer (A, SV, MDG, R). Merknad fra SV, fremsatt av Diane A. Berbain (SV) fikk 7 stemmer (A, SV, MDG, R). Merknad fra MDG, fremsatt av Andrea Nesvik Voss (MDG) fikk 5 stemmer (A, MDG, R). Merknad fra INP, fremsatt av Elin Brandt \u00c5dlandsvik (INP) fikk 8 stemmer (A, SV, MDG, INP, R). Merknad fra Kommunalt r\u00e5d for personer med funksjonsnedsettelse, fremsatt av Fauzia Hussain-Wiik (A), ble tiltr\u00e5dt enstemmig. Merknad fra Eldrer\u00e5det, fremsatt av Fauzia Hussain-Wiik (A), ble tiltr\u00e5dt enstemmig. Byr\u00e5det behandlet saken i m\u00f8tet 16.05.2024 sak 145/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknader er byr\u00e5det og utvalgets innstilling likelydende. 2 "
}