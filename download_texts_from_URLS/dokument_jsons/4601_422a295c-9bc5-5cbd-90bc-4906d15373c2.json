{
  "dokument_id": "422a295c-9bc5-5cbd-90bc-4906d15373c2",
  "doc_type": "case_attachment",
  "kommune": 4601,
  "tittel": "Navn p\u00e5 byrom - tilr\u00e5ding",
  "url": "https://bergen.kommune.no/politikere-utvalg/api/fil/bk360/9596757/Navn-pa-byrom-tilrading",
  "tekst": "Fra: \"Monsen, John\" Sendt: torsdag 21. desember 2023 12:19:10 Til: \"post@sprakradet.no\" <post@sprakradet.no> Emne: Navn p\u00e5 byrom - tilr\u00e5ding Navn p\u00e5 byrom \u2013 Knut S. Bjerkes plass - tilr\u00e5ding P\u00e5 grunn av lengden p\u00e5 navnet, vil fagetaten foresl\u00e5 \u00e5 bruke navnet slik: Knut S. Bjerkes plass. Fagetatens forslag til plassering av byrom som skal navnes er markert med bl\u00e5 strek p\u00e5 vedlagte flyfotokart. Representantene Grete Line Simonsen (V) og Per-Arne Larsen (V) har overlevert et representantforslag i bystyrets m\u00f8te 24. oktober 2023 om \u00e5 kalle opp en plass eller en gate p\u00e5 M\u00f8hlenpris etter Knut Schjelderup Bjerke. I denne sammenheng \u00f8nskes det \u00e5 utrede muligheten for \u00e5 oppkalle en plass p\u00e5 M\u00f8hlenpris etter Knut Schjelderup Bjerke. Forslaget lyder slik: Knut Schjelderup Bjerke (1936-2017) er Vitalitetsenteret p\u00e5 M\u00f8hlenpris sin far. Da ideen om et felles senter for idretts- og kulturaktiviteter dukket opp p\u00e5 M\u00f8hlenpris, var det Knut S. Bjerke som s\u00f8rget for at det ble gjennomf\u00f8rt. Han var en mange\u00e5rig p\u00e5driver for \u00e5 f\u00e5 bygget Vitalitetssenteret til befolkningen p\u00e5 M\u00f8hlenpris, og fulgte utrettelig opp alle vedtak som ble gjort p\u00e5 b\u00e5de statlig og kommunalt niv\u00e5 helt fra 1980. I 22 \u00e5r sto han p\u00e5, og loggf\u00f8rte over 300 hendelser. Han sto p\u00e5 fordi boligkvartaler ble revet og frivillige lag og organisasjoner mistet bydelshuset da Puddefjordsbroen ble utvidet. Vitalitetsenteret skulle vitalisere bydelen, og har vist seg som en positiv kraft for idretts- og kulturlivet og for M\u00f8hlenpris skole. I 1992 la barneombud Trond Viggo Torgersen ned grunnsteinen. Da bygget sto ferdig i 2003, tok Knut initiativ til en s\u00f8knad om idretts- og kulturaktiviteter i senteret som bygget p\u00e5 en unders\u00f8kelse blant barn og unge han hadde f\u00e5tt gjennomf\u00f8rt. Vitalitetsenteret ble raskt fylt av barn, ungdom og voksne i aktiviteter som SK Djerv og Bergen kommune la til rette for. Disse ti\u00e5rene i historien til SK Djerv var preget av innvandringen til M\u00f8hlenpris og mangfoldet som oppsto i idrettslaget, og Knut engasjerte seg sterkt for like muligheter for alle. Selv hadde han ikke barn, men var glad for \u00e5 bidra til at barn fikk aktivitetstilbud de \u00f8nsket seg. Siden det n\u00e5 var en idrettshall p\u00e5 M\u00f8hlenpris, kunne SK Djerv tilby flere idrettsaktiviteter p\u00e5 hel\u00e5rsbasis. Knut var en klatrepioner i Bergen, og fikk bygget en klatrevegg i idrettshallen sammen med SK Djerv. Han deltok ogs\u00e5 i arbeidet med \u00e5 f\u00e5 en frivilligsentral i senteret i 2003. SK Djerv har f\u00e5tt montert historiske bilder p\u00e5 utvendige vegger p\u00e5 Vitalitetsenteret, f\u00f8rst da SK Djerv var 100 \u00e5r i 2013, og senere da Historietorget skulle pr\u00f8ve\u00e5pnes i 2016. I denne komiteen var Knut med, og han var med i historiegruppen til klubben som ble forl\u00f8peren til Sydneshalv\u00f8yen kulturhistoriske lag (2020). Knut S. Bjerke d\u00f8de 4. mars 2017, og naturlig nok var minnestunden hans nettopp i Vitalitetsenteret. Befolkningen p\u00e5 M\u00f8hlenpris nyter fortsatt godt av den iherdige innsatsen til Knut i dette bydelsomr\u00e5det, og sammen med b\u00e5de M\u00f8hlenpris Velforening og Sydneshal\u00f8v\u00f8en. Med vennlig hilsen John Ingvar Monsen Overingeni\u00f8r, Plan- og bygningsetaten Bergen kommune Postboks 7700 | 5020 Bergen Telefon 920 80 883 www.bergen.kommune.no Facebook | Twitter "
}