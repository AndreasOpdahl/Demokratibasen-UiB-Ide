{
  "dokument_id": "808a40a4-fcab-5cf3-9e2a-dc250abead80",
  "doc_type": "case_attachment",
  "kommune": 4601,
  "tittel": "Uttalelse fra Etat for landbruk",
  "url": "https://bergen.kommune.no/politikere-utvalg/api/fil/bk360/9575294/Uttalelse-fra-Etat-for-landbruk",
  "tekst": " Etat for landbruk Til Intern korrespondanse PBE Administrasjon (Arbeidssted) V\u00e5r referanse: 2023/53085-11 Saksbehandler: Svanhild Kambestad Fra Dato: 5. september 2023 Etat for landbruk Gnr 195 bnr 39 - Teiglandsvegen 2 - S\u00f8knad om takutstikk, terrasse, vinterhage, trapp, uthus, natursteinsmur og bruksendring - Uttalelse fra Etat for landbruk Hva saken gjelder: Etat for landbruk viser til oversendelse for uttale fra Plan- og bygningsetaten datert 17.08.2023, sak (BYGG-2023/12708). Saken gjelder s\u00f8knad om tillatelse til 3 tilbygg, 1 uthus, terrasse, bruksendring, mur, utvendigtrapp og vesentlig terrenginngrep p\u00e5 gnr. 195, bnr. 39. Tiltaket er avhengig av dispensasjon fra LNF-planform\u00e5let (KPA 2018). Vurdering: Eiendommen er uregulert og er i kommuneplanens arealdel vist som landbruks-, natur- og friluftsomr\u00e5de, hvor det bare er tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv, jf. bestemmelser og retningslinjer til kommuneplanens arealdel \u00a7 31. Eiendommen har if\u00f8lge arealressurskartet (AR5) et totalareal p\u00e5 2,011 dekar, hvorav 0 dekar fulldyrket jord, 0 dekar overflatedyrket jord, 0 dekar innmarksbeite, 0 dekar produktiv skog, 0,1 dekar annet markslag og 1,9 dekar bebygd/annet. Det oms\u00f8kte arealet ligger i et omr\u00e5de vist som bebygd. Arealet grenser til skog, bebygd areal og vei, og ligger i n\u00e6rheten av Vikaleitet i \u00c5sane bydel Oppsummering Den aktuelle eiendommen er ikke \u00e5 anse for \u00e5 v\u00e6re en landbrukseiendom. Oms\u00f8kt tiltak f\u00f8rer ikke til omdisponering av dyrket eller dyrkbar jord, og krever ikke tillatelse etter jordloven \u00a7 9 eller deling etter \u00a7 12. Konklusjon: Det er ingen landbruksinteresser som anses \u00e5 bli vesentlig negativt p\u00e5virket av tiltaket. Etat for landbruk har dermed ingen merknader til tiltaket. Med hilsen Etat for landbruk Helene Dahl - leder Svanhild Kambestad - r\u00e5dgiver/jurist Dokumentet er godkjent elektronisk. Kopi: PBE Byggesak Nord (Arbeidssted) - Andreas Rise M\u00e6land "
}