{
  "dokument_id": "8f3e0b38-fc2d-58dd-89dc-c24d21aed5e3",
  "doc_type": "case_attachment",
  "kommune": 4601,
  "tittel": "Skredfarevurdering datert 05.07.2019",
  "url": "https://bergen.kommune.no/politikere-utvalg/api/fil/bk360/10937827/Skredfarevurdering-datert-05-07-2019",
  "tekst": "NOTAT OPPDRAG Fana brannstasjon DOKUMENTKODE 10212687-01-RIGberg-NOT-001 EMNE Skredfarevurdering TILGJENGELIGHET \u00c5pen OPPDRAGSGIVER ABO Plan & Arkitektur AS OPPDRAGSLEDER Asbj\u00f8rn \u00d8ystese KONTAKTPERSON \u00c5shild Blomdal SAKSBEHANDLER Asbj\u00f8rn \u00d8ystese KOPI ANSVARLIG ENHET 10233013 Bergteknikk Vest SAMMENDRAG Multiconsult Norge AS har utf\u00f8rt en skredfarevurdering i henhold til TEK17 av terrenget/skr\u00e5ningene i forbindelse med reguleringsplan for Fana brannstasjon og bosenter i Bergen kommune. Unders\u00f8kelsene og analysen omfatter hovedsakelig vurdering av skredfare fra noen mindre skr\u00e5ninger helt \u00f8st i planomr\u00e5det. Vurderingen tar ikke hensyn til annen risiko som planomr\u00e5det eventuelt m\u00e5tte v\u00e6re utsatt for. Det presiseres at vurderingen er basert p\u00e5 dagens terreng- og skogsforhold. Vi har vurdert at det er en del av omr\u00e5det \u00f8st i planomr\u00e5det som er utsatt for skred i form av steinsprang. Faresonekart viser vurderte faresoner for skred, se figur 2. Det m\u00e5 gj\u00f8res avb\u00f8tende tiltak iht. TEK17 dersom det etableres bygg innenfor faresone med sannsynlighet st\u00f8rre enn 1/1000. Avb\u00f8tende tiltak vil hovedsakelig v\u00e6re i form av rensk av l\u00f8se bergfragmenter og aktiv boltesikring av flere ustabile bergblokker. Firma med bergteknisk kompetanse skal prosjektere sikringstiltakene. Sikringstiltakene skal utf\u00f8res av bergkyndig sikringsentrepren\u00f8r. Dersom skr\u00e5ningen ved utbygging bearbeides p\u00e5 en slik m\u00e5te at fareomr\u00e5de/l\u00f8sneomr\u00e5de for skred elimineres, faller kravene til avb\u00f8tende tiltak bort. Dersom det skal sprenges i planomr\u00e5det s\u00e5 m\u00e5 det etter forskriftene i Plan- og bygningsloven gj\u00f8res egne geologiske vurderinger i forhold til bergstabilitet og behov for sikring i og over ev. utsprengte skj\u00e6ringer. Firma med bergteknisk kompetanse skal prosjektere eventuell sikring i utsprengt berg. 1 Innledning Multiconsult Norge AS har utf\u00f8rt en skredfarevurdering av terrenget/skr\u00e5ningene i forbindelse med reguleringsplan for Fana brannstasjon og bosenter i Bergen kommune. Foreliggende notat gir en vurdering av stabilitet og naturfare i skr\u00e5ningene \u00f8st i planomr\u00e5det. Denne vurderingen g\u00e5r ut p\u00e5 kartlegging av skredfare fra naturlig terreng slik situasjonen i terrenget er i dag. Videre beskrives de utf\u00f8rte unders\u00f8kelser med tilh\u00f8rende resultater og vurderinger. Unders\u00f8kt omr\u00e5de Se Figur 1 for lokasjonen til det aktuelle planomr\u00e5det ved Fana brannstasjon i Bergen kommune. 00 05.07.2019 Skredfarevurdering-til utsendelse Asbj\u00f8rn \u00d8ystese Frode Johannesen Asbj\u00f8rn \u00d8ystese REV. DATO BESKRIVELSE UTARBEIDET AV KONTROLLERT AV GODKJENT AV MULTICONSULT | Nesttunbrekka 99 | 5221 Nesttun | Tlf 55 62 37 00 | multiconsult.no NO 918 836 519 MVA Fana brannstasjon multiconsult.no Skredfarevurdering Figur 1. Situasjonsplan for det aktuelle planomr\u00e5det. Planen er utarbeidet av ABO Plan & arkitektur AS. Sikkerhetskrav Akseptkriterium for skredfare er gitt i Byggeteknisk forskrift (TEK 17) \u00a7 7.3. Kravene for sikkerhet i TEK 17 gjelder nye byggverk. Kravene vil ogs\u00e5 gjelde ved utvidelser og nybygg knyttet til eksisterende byggverk. Byggverk der konsekvensene av skred er s\u00e6rlig stor skal de plasseres utenfor skredfarlig omr\u00e5de. Dette gjelder for eksempel byggverk som er viktig for regional og nasjonal beredskap og kriseh\u00e5ndtering, samt byggverk som er omfattet av storulykkeforskrift. For byggverk i skredfareomr\u00e5de skal kommunen alltid fastsette sikkerhetsklasse. Kommunen m\u00e5 se til at byggverk blir plassert trygt nok i henhold til de 3 sikkerhetsklassene S1 \u2013 S3. Tabell 1. St\u00f8rste tillatte nominelle \u00e5rlige sannsynlighet for skred, og sekund\u00e6rvirkninger av skred for byggverk og tilh\u00f8rende uteareal og tillatte konsekvenser for sikkerhetsklasser i Tabell 1 i \u00a7 7-3 i TEK 17. *) Sikkerheten mot skred er mindre enn kravet i sikkerhetsklasse S1. **) Byggverk som ikke skal plasseres i skredfarlig omr\u00e5de fordi konsekvensen av skred, og sekund\u00e6rvirkningen av skred er s\u00e6rlig stor. Sikkerhets- Tillatte St\u00f8rste tillatte klasser for konsekvenser for nominelle \u00e5rlige byggverk byggverk sannsynlighet for (S) (K) skred (s) *) 1/100<s\u22641 S1 Liten 1/1000<s\u22641/100 S2 Middels 1/5000<s\u22641/1000 S3 Stor 0<s\u22641/5000 **) S\u00e6rlig stor s=0 10212678-RIGberg-NOT-001 5. juli 2019 / Revisjon 00 Side 2 av 6 Fana brannstasjon multiconsult.no Skredfarevurdering I S1 inng\u00e5r byggverk der skred vil ha liten konsekvens. Dette kan v\u00e6re byggverk der personer normalt ikke oppholder seg. Garasjer, uthus, b\u00e5tnaust, mindre bygg, lagerbygninger med lite personopphold er eksempler p\u00e5 byggverk som kan inng\u00e5 i denne sikkerhetsklassen. I S2 inng\u00e5r byggverk der skred vil f\u00f8re til middels konsekvenser. Dette kan v\u00e6re byggverk der det normalt oppholder seg maksimum 25 personer, og/eller der det er middels \u00f8konomiske eller andre samfunnsmessige konsekvenser. Boligbygg med maksimalt 10 boenheter, arbeids- og publikumsbygg/brakkerigg/overnattingssteder der det normalt oppholder seg mer enn 25 personer, driftsbygninger i landbruket, parkeringshus og havneanlegg er eksempler p\u00e5 byggverk som kan inng\u00e5 i denne sikkerhetsklassen. I S3 inng\u00e5r byggverk der skred vil f\u00f8re til store konsekvenser. Dette kan v\u00e6re byggverk med flere boenheter og personer enn i S2, samt for eksempler skoler, barnehager, sykehjem og lokale beredskapsinstitusjoner. Det er ogs\u00e5 krav til sikkerhet for tilh\u00f8rende uteareal, men TEK 17 er \u00e5pen for at kommunen kan vurdere kravet til sikkerhet basert p\u00e5 eksponeringstid for personer, antall personer som oppholder seg p\u00e5 utearealet. TEK 17 \u00e5pner for at byggverk i S1-S3 kan oppn\u00e5 n\u00f8dvendig sikkerhet ved at det blir gjennomf\u00f8rt sikringstiltak. If\u00f8lge TEK 17 vil bygningsmassen som er planlagt i omr\u00e5det inng\u00e5 i sikkerhetsklasse S3 i Error! Reference source not found.. 2 Utf\u00f8rte unders\u00f8kelser Grunnlag For vurdering av skredfare har f\u00f8lgende materiale blitt gjennomg\u00e5tt: - Topografisk kart og flyfoto (www.norgeskart.no) - Helningskart - Klimadata (www.senorge.no) - Aktsomhetskart og skredhendelser (https://atlas.nve.no/) - Berggrunns- og l\u00f8smassekart (http://geo.ngu.no/kart/) Feltarbeid Terrenget ble unders\u00f8kt til fots den 21. juni 2019 av geolog Asbj\u00f8rn \u00d8ystese fra Multiconsult. Temaene i unders\u00f8kelsen bestod i hovedsak av: - Berggrunn og geologiske strukturer av betydning for skredfare. - L\u00f8smasseforhold av betydning for skredfare. - Registrering av vann og vassdragsforhold. - Tilstand og omfang av eksisterende vegetasjon. - Potensielle l\u00f8sneomr\u00e5der for sn\u00f8- og s\u00f8rpeskred. 10212678-RIGberg-NOT-001 5. juli 2019 / Revisjon 00 Side 3 av 6 Fana brannstasjon multiconsult.no Skredfarevurdering 3 Om det unders\u00f8kte omr\u00e5det Terrenghelning Figur 1 viser helningen i terrenget i planomr\u00e5det. Terrenget i planomr\u00e5det er noe kupert med noen koller og rygger som er orientert N-S. En del av planomr\u00e5det er opparbeidet de senere \u00e5rene hvor man blant annet har sprengt inn bergmassen for ny tilkomst til brannstasjonen. Her er det en bratt bergskj\u00e6ring. I de naturlige skr\u00e5ningene \u00f8st i planomr\u00e5det er terrenghelningen hovedsakelig under 30 \u030a, med unntak av et par mindre loddrette bergknauser/-partier. Berggrunn og l\u00f8smasseforhold Berggrunnen i omr\u00e5det tilh\u00f8rer Hardangerfjorddekkekomplekset og best\u00e5r av Amfibol- granatglimmerskifer, stedvis med lag av amfibolitt, gr\u00f8nnstein og kiselstein og ganger av trondhjemitt (www.geo.ngu.no). Foliasjonsoppsprekkingen (hovedsprekkesettet) i bergmassen har 30-40 \u030a fall mot \u00f8st. Et annet sprekkesett har str\u00f8k N-S og 60 \u030a fall mot vest, mens resten av oppsprekkingen er hovedsakelig av vertikal karakter. Bergmassen i skr\u00e5ningen er stedvis noks\u00e5 oppsprukket. NGU sitt kvart\u00e6rgeologiske kart viser at l\u00f8smassene i planomr\u00e5det stort sett skal best\u00e5 av et tynt dekke p\u00e5 bart berg. I foten av skr\u00e5ningen \u00f8st i planomr\u00e5det observeres noe skredavsetninger, i form av stein og bergblokker. Vannveier Det er ikke observert noen bekker planomr\u00e5det, kun mindre vannsig. Vegetasjon Vegetasjonen i skr\u00e5ningene best\u00e5r av blandingsskog, busker og gress. Skredhendelser I Skredatlas.no er det ikke gjort noen registreringer av noen skredhendelser i planomr\u00e5det. Observasjoner i felt viser at det har g\u00e5tt noen mindre steinsprang fra skr\u00e5ningen \u00f8st i planomr\u00e5det. At disse ikke er registrert skyldes nok delvis at bygg eller infrastruktur ikke er rammet eller at det er eldre skredavsetninger som ikke er observert som en hendelse. 4 Vurdering av skredfare Skredtyper som ikke er aktuelle i det unders\u00f8kte omr\u00e5det 4.1.1 Sn\u00f8skred Planomr\u00e5det har liten akkumulasjon av sn\u00f8 p\u00e5 vinterstid med 1,0 m som maksimum sn\u00f8dybde, det viser blant annet klimastatistikken fra www.senorge.no. I annen type terreng er dette nok sn\u00f8 til \u00e5 initiere mindre sn\u00f8skred, men tett skog og avgrensede skr\u00e5ninger gj\u00f8r at sn\u00f8skred ikke vil utl\u00f8ses. P\u00e5 grunnlag av disse observasjonene/vurderingene er sannsynligheten for sn\u00f8skred i dette omr\u00e5det vurdert til \u00e5 v\u00e6re sv\u00e6rt liten. Historisk er sn\u00f8skred et marginalt problem i denne delen av Hordaland. 10212678-RIGberg-NOT-001 5. juli 2019 / Revisjon 00 Side 4 av 6 Fana brannstasjon multiconsult.no Skredfarevurdering 4.1.2 S\u00f8rpeskred Det er ikke funnet typiske potensielle utl\u00f8sningsomr\u00e5der for s\u00f8rpeskred i skr\u00e5ningene i kartleggingsomr\u00e5det. 4.1.3 L\u00f8smasseskred (jord- og flomskred) Mangel p\u00e5 l\u00f8smasser i bratt terreng, bekkefar, samt tynt og usammenhengende l\u00f8smassedekke, gj\u00f8r at det ikke er funnet forhold der l\u00f8smasseskred kan initieres i det aktuelle omr\u00e5det. Farekartlegging av aktuelle skredtyper 4.2.1 Steinsprang Bergarten i blotningene som ble observert i skr\u00e5ningene er bergmekanisk sett noks\u00e5 svak, og pga. ugunstig oppsprekking og flere avl\u00f8ste bergpartier/-blokker er sannsynligheten for steinsprang vurdert til \u00e5 v\u00e6re stor for skr\u00e5ningen helt \u00f8st i planomr\u00e5det. Bilde 1 viser l\u00f8sneomr\u00e5de for steinsprang. Vi vurderer at arealet rett nedenfor skr\u00e5ningen er utsatt for steinsprang. Faresonekartet, se figur 2, definerer sannsynligheten for skred (steinsprang) i planomr\u00e5det. Faresonene baserer seg p\u00e5 sannsynlige kilde- og utl\u00f8psomr\u00e5der ut fra skj\u00f8nnsmessige vurderinger i felt. Bilde 1. To avl\u00f8ste bergblokker/-partier \u00f8st i planomr\u00e5det. 10212678-RIGberg-NOT-001 5. juli 2019 / Revisjon 00 Side 5 av 6 Fana brannstasjon multiconsult.no Skredfarevurdering Faresonekart Faresonekart, som er vist i figur 2 under, viser omr\u00e5det som er utsatt for skred med en \u00e5rlig nominell sannsynlighet 1/100 og 1/1000 er basert p\u00e5 feltobservasjonene, samt faglige skj\u00f8nn og vurdering. Dimensjonerende skredtype i omr\u00e5det er steinsprang. Omr\u00e5de med skredsannsynlighet \u22651/100 er noks\u00e5 utsatt for skred med flere potensielle utl\u00f8sningsomr\u00e5der og tidligere skredhendelser. Omr\u00e5de med skredsannsynlighet \u22651/1000 er ved mer ekstreme tilfeller. 5 Vurdering av risikoreduserende tiltak I dette kapittelet er det foresl\u00e5tt tiltak som er n\u00f8dvendig for \u00e5 m\u00f8te kravene til sikkerhet med hensyn p\u00e5 skred for planomr\u00e5det. I omr\u00e5det med p\u00e5vist skredfare, se faresonekart i figur 2 under, vil det v\u00e6re aktuelt \u00e5 sikre planomr\u00e5det mot steinsprang f\u00f8r etablering av bygg i omr\u00e5det. Bergpartiene/-blokkene sikres ved hjelp av spettrensk og bolter. Dersom disse tiltakene blir utf\u00f8rt vil planomr\u00e5det tilfredsstille kravene til sikkerhet for skred iht. TEK17. Firma med bergteknisk kompetanse skal vurdere stabilitetsforholdene n\u00e6rmere og prosjektere sikringstiltakene. Sikringstiltakene skal utf\u00f8res av en bergkyndig sikringsentrepren\u00f8r. Sikringsarbeidet vil skje ved hjelp av taulag eller mobilkran/lift om det er tilkomst. Det er mulig at skr\u00e5ningen under utbygging bearbeides p\u00e5 en slik m\u00e5te at fareomr\u00e5de elimineres. I dette tilfellet faller kravene til avb\u00f8tende tiltak bort. Dersom det skal sprenges i planomr\u00e5det s\u00e5 m\u00e5 det etter Plan- og bygningsloven gj\u00f8res egne geologiske vurderinger av firma med bergteknisk kompetanse i forhold til bergstabilitet og behov for sikring i ev. utsprengte skj\u00e6ringer. Figur 2. Faresonekart for det aktuelle omr\u00e5det. 10212678-RIGberg-NOT-001 5. juli 2019 / Revisjon 00 Side 6 av 6 "
}