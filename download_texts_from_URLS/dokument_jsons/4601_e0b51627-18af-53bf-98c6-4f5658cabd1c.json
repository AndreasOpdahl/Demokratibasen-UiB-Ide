{
  "dokument_id": "e0b51627-18af-53bf-98c6-4f5658cabd1c",
  "doc_type": "case_attachment",
  "kommune": 4601,
  "tittel": "Bymilj\u00f8etatens uttalelse",
  "url": "https://bergen.kommune.no/politikere-utvalg/api/fil/bk360/8860394/Bymiljoetatens-uttalelse",
  "tekst": " Bymilj\u00f8etaten PBE Byggesak Nord (Arbeidssted) V\u00e5r referanse: 2023/46892-6 Postboks 7700 Saksbehandler: Malin Ramm Seljenes 5020 BERGEN Dato: 16. mai 2023 Deres ref.: Intern h\u00f8ring. Gnr 153 Bnr 406, Herman Grans vei. S\u00f8knad om avkj\u00f8rsel og dispensasjon fra byggegrense til kommunal veg. Uttalelse fra Bymilj\u00f8etaten. Bymilj\u00f8etaten viser til anmodning om uttale mottatt 08.05.2023, vedr\u00f8rende s\u00f8knad ny avkj\u00f8rsel fra kommunal veg; Herman Grans vei, til ovennevnte eiendom. Det s\u00f8kes tillatelse til etablering av 3 nye parkeringsplasser langs kommunal veg, terrenginngrep og ny st\u00f8ttemur. Tiltaket er avhengig av dispensasjon fra byggegrense til kommunal veg. Eiendommen omfattes av reguleringsplan; 40280000. Reguleringsplanen omfatter ikke avkj\u00f8rsel for den aktuelle eiendommen. Tiltaket er avhengig av dispensasjon fra arealplankart for plassering av parkeringsplasser p\u00e5 areal regulert til offentlig gangareal. Tiltaket krever godkjent tillatelse til etablering av avkj\u00f8rsel fra kommunal veg, jf. veglova \u00a7 40. Uttalelse Bymilj\u00f8etaten er negativ til \u00e5 opprette ny avkj\u00f8rsel/parkeringsplasser fra Herman Grans vei til ovennevnte eiendom som vil begrunnes i det f\u00f8lgende. Bymilj\u00f8etaten har en klar forvaltningspraksis der vi generelt er tilbakeholdne med etablering av private parkeringsplasser tilknyttet kommunal veg. Private parkeringsplasser godkjennes bare p\u00e5 egen eiendom som er tydelig adskilt fra offentlig vegomr\u00e5det, med en definert avkj\u00f8rsel som oppfyller gjeldende krav til avkj\u00f8rsel i henhold til Statens vegvesens h\u00e5ndbok N100 Veg- og gateutforming og Vegnorm til Bergen kommune. Oms\u00f8kte parkeringsplasser oppfyller ikke gjeldende krav til avkj\u00f8rsel, blant annet krav til tilstrekkelig frisikt, snu- og man\u00f8vreringsareal p\u00e5 egen eiendom samt bredde. Begrunnelsen for Bymilj\u00f8etatens restriktive forvaltningspraksis skyldes flere forhold. Overordnende myndigheter har gitt normer for hvordan avkj\u00f8rsler fra offentlig veg skal utformes. Dette inneb\u00e6rer blant annet at den oms\u00f8kte typen parkeringsplasser etter veglovens definisjoner av offentlig veg m\u00e5tte defineres som en del av den offentlige vegen, og ingen vil kunne reservere seg plass p\u00e5 parkeringsplassene. Private parkeringsplasser langs offentlig veg gj\u00f8r ogs\u00e5 at grensen mellom det offentlige vegarealet og private omr\u00e5der blir utydelig. Uklare grenser for det offentlige vegarealet skaper problemer b\u00e5de i forhold til vedlikehold, vinterdrift, parkeringsregler og kan bidra til at Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 den offentlige vegen fremst\u00e5r som privatisert. Videre kan parkeringsplassene vanskeliggj\u00f8re skilting og h\u00e5ndheving av eventuelle parkeringsforbud. Det f\u00f8lger av innsendt s\u00f8knad at parkeringsplassene vil kunne medf\u00f8re rygging ut i kommunal veg. Dette strider med retningslinjene i kommuneplanens arealdel (KPA 2018) i Bergen, jf. \u00a7 17. Samt det er noe som etter Bymilj\u00f8etatens oppfatning vil svekke trafikksikkerheten i gaten. Et annet aspekt er at det i Herman Grans vei parkeres p\u00e5 kommunalt vegomr\u00e5de. Anleggelse av private parkeringsplasser langs vegen vil frata andre bilister et allment tilgjengelig parkeringsareal langs den kommunale vegen. Det er derfor Bymilj\u00f8etatens oppfatning at det vil v\u00e6re urimelig overfor andre beboere i omr\u00e5det \u00e5 tillate parkeringsplassene da de ikke oppfyller krav til avkj\u00f8rsel. Kopi av Bymilj\u00f8etatens uttale m\u00e5 legges ved sakspapirene i forbindelse med byggesaksbehandlingen. Med hilsen Bymilj\u00f8etaten Anne Grethe Fosse Selseng - Seksjonsleder Malin Ramm Seljenes - Saksbehandler Dokumentet er godkjent elektronisk. Side 2 av 2 "
}