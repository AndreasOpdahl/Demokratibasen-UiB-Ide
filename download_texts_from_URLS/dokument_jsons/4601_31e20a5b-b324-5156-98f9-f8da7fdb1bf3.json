{
  "dokument_id": "31e20a5b-b324-5156-98f9-f8da7fdb1bf3",
  "doc_type": "case_attachment",
  "kommune": 4601,
  "tittel": "_ KLAGE-2022_21842-43 Stadfesting gnr 107 bnr 452 klagesak 1126048_1_1",
  "url": "https://bergen.kommune.no/politikere-utvalg/api/fil/bk360/9862281/-KLAGE-2022-21842-43-Stadfesting-gnr-107-bnr-452-klagesak-1126048-1-1",
  "tekst": " V\u00e5r dato: V\u00e5r ref: 09.01.2024 2023/7963 Deres dato: Deres ref: Stian Simonsen Saksbehandler, innvalgstelefon Espelandsvegen 234 Ida Loftesnes Kv\u00e5le, 5764 3155 5258 BLOMSTERDALEN Bergen kommune, gbnr. 107/452, Espelandsvegen 228A. Midlertidig dispensasjon for oppf\u00f8ring av rubbhall. Vi viser til oversending av klagesak fra Bergen kommune den 27.09.2023. Vedtak Statsforvalteren stadfester Bergen kommunes vedtak datert 25.04.2023, sak 176/23. Det blir gitt midlertidig dispensasjon for rubbhall p\u00e5 eiendommen gbnr. 107/452 frem til 31.10.2024. Sakens bakgrunn Vi viser innledningsvis til at saken er oversendt i fem deler og har et sv\u00e6rt omfattende sakstilfang.1 Det har derfor tatt tid \u00e5 g\u00e5 gjennom hele saken og vurdere hva som er relevant dokumentasjon. Vi beklager lang saksbehandlingstid. Saken har lang historikk. Vi legger til grunn at partene er kjent med sakens bakgrunn, men gjengir likevel hovedtrekkene i sakens gang. Historisk tilbakeblikk p\u00e5 saksgangen Det er tidligere godkjent at rubbhall blir plassert p\u00e5 eiendommen gbnr. 107/452 som et midlertidig tiltak i perioden 22.03.2018 til 22.03.2020, jf. Bergen kommunes vedtak datert 22.03.2018. I s\u00f8knad datert 09.01.2020 er det s\u00f8kt om utvidelse av den midlertidige perioden. Denne s\u00f8knaden ble i vedtak datert 23.01.2020, avvist p\u00e5 grunn av at rubbhallen hadde st\u00e5tt i to \u00e5r og dermed m\u00e5tte anses som et varig tiltak. Vedtaket ble ikke p\u00e5klaget. Bergen kommune har mottatt ny s\u00f8knad den 12.03.2020, med tilleggsdokumentasjon den 07.05.2020. Det er s\u00f8kt om plassering av rubbhall p\u00e5 288 m2 og midlertidig dispensasjon etter plan- og bygningsloven \u00a7 19-2, jf. \u00a7 19-3 fra gjeldende KDP pkt. 1.2 om plankrav som viser til KPA pkt. 1.3, og fra form\u00e5l boligbebyggelse i pkt. 19. Det er erkl\u00e6rt ansvarsretter for tiltaket. 1 Saksdokumenter og dokumentlister for saksnumrene: PB360 KLAGE- 2023/13292, KLAGE-2022/21842, Doculive 202004170, 201800578 og 201910433. Dette omfatter dokumenter knyttet til byggesaken og plansaken. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/8 Bygningsmyndighetene i Bergen kommune gjorde den 17.07.2020, sak 202004170/29, vedtak om \u00e5 gi avslag p\u00e5 s\u00f8knad om dispensasjon og oppf\u00f8ring (permanent plassering) av rubbhall p\u00e5 eiendommen gbnr. 107/452. Avslagsvedtaket ble p\u00e5klaget av SANDS advokatfirma DA v/Lars Selmar Alsaker og ansvarlig s\u00f8ker Tippetue Arkitekter AS v/Ingvill Osland den 07.08.2020.2 Klagen er sendt inn p\u00e5 vegner av tiltakshaver Wickneg\u00e5rden Invest AS. Espeland Vel v/styrelederne John Edward Berge og P\u00e5l Tvedt kommenterte klagen i brev datert 19.01.2021. Byr\u00e5d for klima, milj\u00f8 og byutvikling behandlet klagen i m\u00f8te den 10.02.2021, sak 2020/97997-7. Klagen ble tatt delvis til f\u00f8lge. Byr\u00e5det opphevet fagetatens avslag, og innvilget midlertidig dispensasjon fra gjeldende KDP \u00a7 1.23 om plankrav og arealform\u00e5let boligbebyggelse for en ny periode p\u00e5 to \u00e5r, fra vedtaksdato. Byr\u00e5dets vedtak ble p\u00e5klaget av naboene Astrid M. \u00d8kland og Stian Simonsen (gbnr. 107/458), Ingun I. H\u00e4rstr\u00f6m (gbnr. 107/460), Rolf og Marit N. Bjerkan (gbnr. 107/457), Bodil Edland og Andreas Polster (gbnr. 107/459) og Espeland og Espegrend Velforening. Klagene er kommentert p\u00e5 vegner av tiltakshaver i brev datert 31.03.2021 fra advokat Lars Selmar Alsaker. Utvalg for milj\u00f8 og byutvikling behandlet klagene i m\u00f8te den 07.10.2021, sak 340/21. Klagene ble tatt delvis til f\u00f8lge etter et enstemmig vedtak. Vedtak datert 10.02.2021 ble opphevet, det ble innvilget midlertidig dispensasjon fra KDP \u00a7 1.2 frem til 10.02.2022 (redusert fra to til et \u00e5r).4 Begrunnelsen for vedtaket g\u00e5r frem av byr\u00e5dets tilleggsnotat datert 06.10.2021. Det er i dette notatet opplyst om at plansaken, som var en del av begrunnelsen for \u00e5 kunne gi midlertidig dispensasjon, er avsluttet og at vilk\u00e5rene for \u00e5 gi dispensasjon derfor ikke er oppfylt. Det er likevel foresl\u00e5tt \u00e5 gi midlertidig dispensasjon i et \u00e5r, slik at tiltakshaver gis mulighet til \u00e5 avvikle driften og fjerne rubbhallen. Det er utstedt rammetillatelse til rubbhallen i tr\u00e5d med vedtak datert 07.10.2021 den 26.10.2021. Vedtaket datert 07.10.2021 ble p\u00e5klaget av Sands Advokatfirma DA v/Lars Selmar Alsaker den 05.11.2021. Klagen er sendt inn p\u00e5 vegner av tiltakshaver. Klagen er behandlet i oversendingen til Statsforvalteren datert 11.04.2022, sak 202004170/79. Klagen er ikke tatt til f\u00f8lge.5 Sands Advokatfirma Da v/ Lars Selmar Alsaker har ogs\u00e5 den 05.04.2022 krevd oppsettende virkning av vedtaket datert 07.10.2021. Bergen kommune har i brev datert 08.04.2022 besluttet \u00e5 ikke gi utsatt iverksetting av vedtaket, og har opprettholdt denne avgj\u00f8relsen i beslutning datert 20.10.2022. Vi har returnert saken til Bergen kommune den 24.10.2022. \u00d8nske om retur fra Bergen kommune var begrunnet med at Bergen kommune \u00f8nsket \u00e5 behandle saken p\u00e5 nytt p\u00e5 bakgrunn av Byr\u00e5dsavdeling for byutvikling sitt notat datert 27.09.2022, ref. 2022/36874. Dette har sammenheng med Sands Advokatfirma DA v/Alsaker sin e-post til Statsforvalteren den 25.05.2022. Det er i denne e-posten hevdet at klagesaken knyttet til rubbhallen henger n\u00f8ye sammen med reguleringsplanarbeidet for Espeland Aquapark, som i utgangspunktet ble besluttet avsluttet. Tanken bak planarbeidet var at det skulle avgj\u00f8re bruken av tomten. Plansaken ble returnert til 2 Se ogs\u00e5 supplerende brev datert 12.01.2021. 3 Kommunedelplan Ytrebygda, Birkeland, Liland, \u00c5dland og Espeland. 4 Se byr\u00e5dets tilleggsnotat datert 06.10.2021 og utskrift av protokoll. Se ogs\u00e5 administrasjonens innstilling i fagnotat datert 27.10.2020 og 01.07.2021. Byr\u00e5det behandlet saken i m\u00f8te 26.08.2021, sak 264/21 og innstilte p\u00e5 \u00e5 opprettholde vedtak 10.02.2021. 5 Se v\u00e5r sak 2022/5922. Side: 3/8 administrasjonen for \u00e5 gjenoppta behandlingen, noe som medf\u00f8rer at plansaken likevel ikke er avsluttet. Saken som er til klagebehandling n\u00e5 Klagesaken knyttet til rubbhallen ble behandlet p\u00e5 nytt.6 Byr\u00e5det behandlet klagen i m\u00f8te den 09.03.2023, sak 74/23 og innstilte UMBY til \u00e5 gj\u00f8re vedtak om \u00e5 opprettholde vedtak datert 07.10.2021 med endring av varigheten av den midlertidige dispensasjonen frem til 31.10.2024. Utvalget behandlet klagen i m\u00f8te den 25.04.2023, sak 176/23 og gjorde vedtak i tr\u00e5d med innstillingen. Partene ble orientert i brev datert 28.04.2023. Utvalgets vedtak ble p\u00e5klaget av naboene Stian Simonsen og Astrid \u00d8kland (gbnr. 107/458) den 18.05.2023, Rolf og Marit Bjerkan (gbnr. 107/457) den 19.05.20237 og Espeland Vel v/styreleder John E. Berge den 16.05.2023. I klagene er det anf\u00f8rt f\u00f8lgende: Stian Simonsen og Astrid \u00d8kland (gbnr. 107/458) datert 18.05.2023 - Det er i klagen bedt om at vedtaket blir annullert og at rubbhallen blir fjernet. Det er pekt p\u00e5 at saken m\u00e5 sees i en st\u00f8rre helhet og at all dokumentasjon m\u00e5 legges til grunn for vurderingene som blir gjort. Selv om byggesaken og plansaken kan sees i sammenheng, kan ikke en ikke-godkjent plansak v\u00e6re avgj\u00f8rende for resultatet i en byggesak. Rubbhallen er ikke lenger midlertidig n\u00e5r den har st\u00e5tt p\u00e5 samme sted i over 5 \u00e5r, er i daglig bruk og har tillatelse til \u00e5 fortsette med dette. Ogs\u00e5 arealbruken og trafikkbelastningen omkring rubbhallen er mye st\u00f8rre enn s\u00f8knaden tilsier. Det er ogs\u00e5 vist til at det ikke er tatt hensyn til trafikksikkerheten i omr\u00e5det. Rolf og Marit Bjerkan (gbnr. 107/457) datert 19.05.2023 og 15.06.2023 - Det er f\u00f8rst og fremst fremhevet at det er uheldig at et midlertidig tiltak stadig f\u00e5r forlenget tillatelse slik at det ikke lenger fremst\u00e5r som midlertidig. Det er vist til at plan- og bygningsloven er klar p\u00e5 at midlertidige tiltak har en tidsbegrenset gyldighet p\u00e5 inntil to \u00e5r.8 Videre er bruken av rubbhallen ikke i tr\u00e5d med s\u00f8knaden, brukt som lager med sporadisk ansatte innom. Rubbhallen er i daglig bruk, ogs\u00e5 kveld/natt/helg, og den genererer ulemper i form av trafikk-, st\u00f8y- og lysplager. Det er ogs\u00e5 vist til at det ikke er tatt hensyn til trafikksikkerheten i omr\u00e5det. - I sin kommentar til tilsvaret fra Sands Advokatfirma v/Alsaker, har Bjerkan pekt p\u00e5 at det i den opprinnelige s\u00f8knaden er opplyst om at \u00abtiltaket er oms\u00f8kt som midlertidig og for to \u00e5r. Det er ingen grunn til \u00e5 forvente at denne skal st\u00e5 lenger.\u00bb Bjerkan er heller ikke enig i Alsakers fremstilling av trafikkbelastningen i omr\u00e5det, verken det som gjelder tungtrafikk eller b\u00e5ttrafikk. Espeland Vel v/styreleder John E. Berge datert 16.05.2023 - Det er anf\u00f8rt at innsigelsene velforeningen tidligere har hatt i saken, ikke er tatt med i vurderingene og at de ved politisk behandling er utelatt fra saksdokumentene. B\u00e5de plan- og bygningsetaten og Vestland fylkeskommune har tidligere uttrykt at de er negative til dispensasjonen, uten at dette er vektlagt. Saken er derfor i stor grad feilaktig fremstilt. Sands Advokatfirma DA v/Alsaker har kommentert klagene i brev datert 05.06.2023 - Alsaker presiserer at s\u00f8knadsprosessen i denne saken ikke gjelder den forenklede prosessen som gjelder for tiltak med varighet inntil to \u00e5r, jf. plan- og bygningsloven \u00a7 30-5. Det er s\u00f8kt om et vanlig varig tiltak (full s\u00f8knad av foretak med ansvarsrett), men det er s\u00f8kt om midlertidig dispensasjon, jf. plan- og bygningsloven \u00a7 19-3, i p\u00e5vente av at arealbruken blir bestemt gjennom reguleringsplan. Reguleringsplanen har v\u00e6rt under arbeid over lang tid, og vil regulere flere av de klagegrunnene som er vist til, herunder arealbruk, trafikk m.m. Det er presisert at denne saken gjelder den midlertidige dispensasjonen, og at plansaken er en selvstendig sak. 6 Oversendt til politisk behandling uten innstilling i fagnotat datert 09.12.2022. Byr\u00e5det anbefalte at klagen ble tatt til f\u00f8lge i saksfremstilling datert 07.03.2023. 7 Se ogs\u00e5 Bjerkans tilsvar til Alsakers kommentar datert 15.06.2023. 8 Det er ogs\u00e5 vist til en tolkningsuttale fra KDD datert 27.10.2014. Side: 4/8 Plan- og bygningsetaten i Bergen kommune har behandlet klagene i oversendingen til Statsforvalteren, datert 27.09.2023, sak KLAGE-2023/13292-14. Klagene er ikke tatt til f\u00f8lge. Etter deres vurdering er saken tilstrekkelig opplyst, og det er ikke kommet inn vesentlige nye momenter i klagene som f\u00e5r betydning for avgj\u00f8relsen. UMBYs vedtak datert 25.04.2023 blir opprettholdt. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Det framg\u00e5r av plan- og bygningsloven \u00a7 11-6 og \u00a7 12-4 at kommuneplanen og reguleringsplanen er juridisk bindende for nye eller utvidelse av eksisterende tiltak. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Det g\u00e5r frem av plan- og bygningsloven \u00a7 19-3 at det kan gis midlertidig dispensasjon for bestemt eller ubestemt tid. Vilk\u00e5rene for \u00e5 gi midlertidig dispensasjon er de samme som for varig dispensasjon etter \u00a7 19-2. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. En dispensasjon endrer ikke en plan, men gir tillatelse til \u00e5 fravike planen for det aktuelle tilfelle og perioden s\u00f8knaden gjelder. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Planstatus Eiendommen er ikke regulert, reguleringsplan er under arbeid. Eiendommen er i gjeldende kommunedelplan9 satt av til boligbebyggelse og LNF. Eiendommen ligger ogs\u00e5 i r\u00f8d st\u00f8ysone og hensynssone landskap og landbruk. Rubbhallen ligger p\u00e5 den delen av eiendommen som er satt av til boligbebyggelse. Det f\u00f8lger av KDP \u00a7 1.2. at det er et plankrav for eiendommen: \u00abI omr\u00e5der avsatt til bebyggelse og anlegg (pbl \u00a7 11-7 nr 1), samferdselsanlegg (pbl \u00a7 11-7 nr 2), gr\u00f8nnstruktur (pbl \u00a7 11-7 nr. 3) og bruk og vern av sj\u00f8 og vassdrag (pbl \u00a7 11-7, nr. 6) kan tiltak som nevnt i pbl \u00a7 20-1 ikke finne sted f\u00f8r det er utarbeidet reguleringsplan for omr\u00e5det, jf. pbl \u00a7 11-9 nr 1.\u00bb Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak, jf. forvaltningsloven \u00a7 33. Dere er naboer til eiendommen, og har derfor rettslig klageinteresse, og det er klaget til rett tid, jf. forvaltningsloven \u00a7\u00a7 28 og 29. Det er i klagene bedt om befaring av omr\u00e5det. Forvaltningen har plikt til \u00e5 s\u00f8rge for at saken er godt nok opplyst f\u00f8r det blir gjort vedtak, jf. forvaltningsloven \u00a7 17. Det er likevel ikke et alminnelig krav 9 Ytrebygda. Gnr. 107. Kommunedelplan Birkeland, Liland, \u00c5dland og Espeland (KDP BL\u00c5E). Planid. 4601_61020000, i kraft fra 27.09.2017. Side: 5/8 eller en plikt til \u00e5 gjennomf\u00f8re befaring i forbindelse med en byggesak.10 Vi finner at saken er godt nok opplyst gjennom saksdokumentene og ulike kartl\u00f8sninger, og finner ikke grunn til at Statsforvalteren m\u00e5 p\u00e5 befaring. Denne saken gjelder klage p\u00e5 UMBY sitt vedtak datert 25.04.2023, sak 176/23, der det er gjort vedtak om \u00e5 opprettholde vedtak datert 07.10.2021, sak 340/21 (innvilget midlertidig dispensasjon fra KDP \u00a7 1.2 for plassering av rubbhall) med endring av varigheten av den midlertidige dispensasjonen frem til 31.10.2024. I vedtak 07.10.2021 er det lagt til grunn at vilk\u00e5rene for \u00e5 gi midlertidig dispensasjon ikke lenger er oppfylt, p\u00e5 grunn av at planarbeidet som var satt i gang for omr\u00e5det ble avsluttet. Begrunnelsen for at det likevel er gitt midlertidig dispensasjon i et \u00e5r er at tiltakshaver skal ha tid til \u00e5 avvikle driften og fjerne rubbhallen. I perioden mellom vedtak datert 07.10.2021 og 25.04.2023 er det godtgjort at planarbeidet likevel ikke er avsluttet og at det fremdeles jobbes med \u00e5 f\u00e5 p\u00e5 plass en reguleringsplan som skal regulere arealbruken av omr\u00e5det.11 Bergen kommunes begrunnelse for \u00e5 konkludere med at vilk\u00e5rene for \u00e5 gi midlertidig dispensasjon ikke er oppfylt og \u00e5 redusere tidsaspektet til ett \u00e5r, er derfor ikke lenger et gyldig/relevant argument. Alsaker har p\u00e5 vegner av tiltakshaver bedt om at dispensasjonss\u00f8knaden blir behandlet med den endring at midlertidig dispensasjon for rubbhallen gj\u00f8res gjeldende til 31.10.2024. Saken er sendt til politisk behandling i Bergen kommune uten innstilling, men det er presisert at \u00abpremissene for UMBY sitt vedtak og dispensasjonen (07.10.2021) er endret.\u00bb Byr\u00e5det har i sin innstilling12 til utvalget vist til at det er grunnlag for \u00e5 innvilge en midlertidig dispensasjon fra KDP \u00a7 1.2. Begrunnelsen for dette er at det er hensiktsmessig ressursbruk \u00e5 innvilge midlertidig dispensasjon i p\u00e5vente av en avklaring av planprosessen. Videre er vedtaket begrunnet slik: \u00abPlankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Etter byr\u00e5dens vurdering blir ikke disse hensynene \u00abvesentlig tilsidesatt\u00bb ved en midlertidig dispensasjon, jf. pbl. \u00a7 19-2. Det har v\u00e6rt anledning for offentlige myndigheter og private parter til \u00e5 komme med innspill og at medvirkningshensynet synes ivaretatt for en midlertidig dispensasjon fra plankravet. Det legges betydelig vekt p\u00e5 at eiendommen omfattes av et p\u00e5g\u00e5ende planarbeid, og at det er hensiktsmessig ressursbruk \u00e5 innvilge midlertidig dispensasjon i p\u00e5vente av en avklaring av denne prosessen. Hensynet bak arealform\u00e5let boligbebyggelse er \u00e5 sette rammer for hvordan omr\u00e5det skal benyttes og sikre gode kvaliteter i bomilj\u00f8. Etter byr\u00e5dens vurdering blir ikke disse hensynene \u00abvesentlig tilsidesatt\u00bb ved en midlertidig dispensasjon, jf. pbl. \u00a7 19-2. Det fremheves at eiendommen omfattes av et p\u00e5g\u00e5ende planarbeid. Ved at det er tale om en midlertidig dispensasjon vil en eventuell tilsidesettelse av hensynene ikke v\u00e6re vesentlig. Det fremheves ogs\u00e5 at trafikkbelastningen som f\u00f8lge av tiltaket blir begrenset av at det lagt opp til parkeringsplasser. Byr\u00e5det mener videre at fordelene med \u00e5 innvilge midlertidig dispensasjon fra KDP BL\u00c5E \u00a7 1.2 vedr\u00f8rende plankrav og arealform\u00e5let boligbebyggelse er etter byr\u00e5dens vurdering \u00abklart st\u00f8rre enn ulempene\u00bb, jf. pbl. \u00a7 19-2. Ulempene med tiltaket er at det er i strid med arealform\u00e5let boligbebyggelse \u00e5 etablere n\u00e6ring p\u00e5 eiendommen. Fordelene med \u00e5 dispensere er at tiltaket vil bidra til \u00e5 skape arbeidsplasser i omr\u00e5det, \u00e5 tilrettelegge for Bergen som kunnskapsklynge innenfor akvakultur og at eiendommen som har n\u00e6rhet til virksomhetenes lokaler kan benyttes frem til en er n\u00e6rmere en avklaring av planprosessen. 10 Se Sivilombudets sak 2008/985. 11 Byr\u00e5dsavdelingen for byutvikling har i notat datert 27.09.2022 besluttet at plansaken skal gjen\u00e5pnes. 12 Se innstilling datert 07.03.2023 fra byr\u00e5det til utvalget. Side: 6/8 Det f\u00f8lger av form\u00e5lsbestemmelsen i pbl. \u00a7 1-1 at loven skal fremme en b\u00e6rekraftig utvikling, sikre medvirkning, vurdere virkninger for milj\u00f8 og samfunn samt sikre \u00e5penhet. Etter gjennomgangen av dispensasjonsvurderingene, kan ikke byr\u00e5den se at hensynene som form\u00e5lsparagrafen bli vesentlig tilsidesatt av en midlertidig dispensasjon. Byr\u00e5det er etter dette kommet til at de rettslige vilk\u00e5rene for \u00e5 innvilge en midlertidig dispensasjon er oppfylt, jf. pbl. \u00a7 19-2, andre ledd. Etter pbl. \u00a7 19-2, f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet er byr\u00e5det av den oppfatning at det kan innvilges en midlertidig dispensasjon. Klager har bedt om at varigheten av dispensasjonen settes til 31.10.2024. Det anbefales derfor at denne datoen settes som begrensning for dispensasjonenes varighet.\u00bb Utvalget gjorde vedtak i tr\u00e5d med innstillingen. Det er gjort f\u00f8lgende vedtak: 1. Utvalg for milj\u00f8 og byutvikling sitt vedtak datert 07.10.2021 opprettholdes med f\u00f8lgende tillegg: a. a) I medhold av plan- og bygningsloven \u00a7 19-2 innvilges det midlertidig dispensasjon fra KDP Ytre ytrebygda, Birkeland, Liland, \u00c5dland og Espeland \u00a7 1.2 vedr\u00f8rende plankrav og arealform\u00e5let boligbebyggelse frem til 31.10.2024. 2. Klagen tas til f\u00f8lge. Vi viser til at oppf\u00f8ringen av rubbhallen p\u00e5 eiendommen utl\u00f8ser krav om reguleringsplan og krever dispensasjon fra gjeldende arealform\u00e5l boligbebyggelse. Det er s\u00f8kt om midlertidig dispensasjon fra denne bestemmelsen for \u00e5 plassere rubbhallen p\u00e5 eiendommen frem til p\u00e5g\u00e5ende plansak er ferdigstilt og arealbruken for omr\u00e5det er avklart. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven, som er tilfelle i denne saken. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene for \u00e5 innvilge dispensasjon er de samme for midlertidig dispensasjon, jf. plan- og bygningsloven \u00a7 19-3, som for en varig dispensasjon, jf. \u00a7 19- 2 andre ledd. Avvik fra gjeldende arealplaner, herunder KDP, reise s\u00e6rlige sp\u00f8rsm\u00e5l i dispensasjonssaker.13 Planen er blitt til gjennom en omfattende prosess, og omhandler konkrete tilfeller. Det skal derfor ikke v\u00e6re kurant \u00e5 fravike gjeldende planer. Dispensasjoner m\u00e5 heller ikke undergrave planen som informasjons- og avgj\u00f8relsesgrunnlag. Det skal normalt ikke v\u00e6re anledning til \u00e5 gi dispensasjon n\u00e5r hensynet bak bestemmelsene det er s\u00f8kt om dispensasjon fra fremdeles gj\u00f8r seg gjeldende med styrke. Et typisk eksempel p\u00e5 tilfeller der det kan bli gitt midlertidig dispensasjon, er i p\u00e5vente av en ny plan for omr\u00e5det. Det blir likevel p\u00e5pekt at kommunen ikke m\u00e5 basere seg p\u00e5 dispensasjoner, og at hovedregelen er at planer skal f\u00f8lges frem til de blir opphevet, endret eller erstattet. Det f\u00f8rste sp\u00f8rsm\u00e5let det m\u00e5 tas stilling til er om hensynet bak plankravet og arealform\u00e5let blir vesentlig tilsidesatt ved en midlertidig dispensasjon for plassering av rubbhall p\u00e5 eiendommen. Det m\u00e5 f\u00f8rst og fremst synliggj\u00f8res og identifiseres hvilke hensyn plankravet og gjeldende arealform\u00e5l er ment \u00e5 ivareta. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme 13 Jf. Ot.prp.nr. 32 (2007-2008) p\u00e5 side 242. Side: 7/8 sine synspunkter i prosessen frem mot reguleringsvedtaket. Videre er hensynet bak arealform\u00e5let boligbebyggelse \u00e5 sette rammer for hvordan omr\u00e5det skal benyttes og sikre gode kvaliteter i bomilj\u00f8. Oms\u00f8kt rubbhall (lagerhall) er 288 m2 og skal brukes til testing, lagring og analyse i n\u00e6ringsform\u00e5l. Det g\u00e5r frem av sakens dokumentasjon at det ogs\u00e5 skal etableres fem parkeringsplasser, og at det er ansatte som skal jobbe fast fra hallen. Dette vil n\u00f8dvendigvis medf\u00f8re en \u00f8kning i trafikken til eiendommen. Statsforvalteren har likevel vanskelig for \u00e5 se at rubbhallen, som er et begrenset og reversibelt tiltak, vil kunne sette hensynene bak KDP plankrav og arealform\u00e5l boligbebyggelse til side. Og dersom det er slik at rubbhallen kan tenkes \u00e5 sette hensynene til side, s\u00e5 gjelder dette uansett bare for en avgrenset periode. Vi mener at det m\u00e5 legges vekt p\u00e5 at dispensasjonen er midlertidig, noe som gj\u00f8r det vanskelig \u00e5 se at hensynet blir vesentlig satt til side. Videre er sp\u00f8rsm\u00e5let om fordelene ved \u00e5 gi en midlertidig dispensasjon fra plankravet og gjeldende arealform\u00e5l boligbebyggelse er klart st\u00f8rre enn ulempene, etter en samlet vurdering. Det er fordelene \u00abved \u00e5 gi dispensasjon\u00bb som etter en samlet vurdering skal v\u00e6re klart st\u00f8rre enn ulempene. Vi kan ikke se at det forekommer ulemper ved \u00e5 gi midlertidig dispensasjon fra plankravet, s\u00e5 lenge det er startet en planprosess for \u00e5 fastsette arealbruken p\u00e5 eiendommen, i tr\u00e5d med \u00f8nsket og n\u00e5v\u00e6rende bruk av rubbhallen. Vi er enig med kommunen i at det er en ulempe at dispensasjonen \u00e5pner opp for at det blir etablert n\u00e6ring i et boligomr\u00e5de. Vi viser likevel til at rubbhallen er begrenset i omfang, og at dette derfor ikke kan f\u00e5 avgj\u00f8rende vekt. Videre g\u00e5r det frem av klagene at den midlertidige dispensasjonen til rubbhallen (som allerede har v\u00e6rt der i flere \u00e5r), erfaringsmessig medf\u00f8rer trafikale ulemper for nabolaget. Fordelen med \u00e5 gi midlertidig dispensasjon fra b\u00e5de arealform\u00e5let og plankravet er at den driften som er i rubbhallen i dag kan holde frem i p\u00e5vente av planarbeidet som er satt i gang. Det fremst\u00e5r derfor som hensiktsmessig at rubbhallen kan st\u00e5 frem til planen er endelig, gitt at planarbeidet har en viss kontinuitet framover. B\u00e5de tiltakshaver og kommune har ansvar for kontinuiteten i planarbeidet. De objektive og arealmessige fordelene ved \u00e5 gi midlertidig dispensasjon har kommunen beskrevet slik: \u00abFordelene med \u00e5 dispensere er at tiltaket vil bidra til \u00e5 skape arbeidsplasser i omr\u00e5det, \u00e5 tilrettelegge for Bergen som kunnskapsklynge innenfor akvakultur og at eiendommen som har n\u00e6rhet til virksomhetenes lokaler kan benyttes frem til en er n\u00e6rmere en avklaring av planprosessen.\u00bb Statsforvalteren er enig i kommunens vurderinger. Vi mener at det er en fordel at rubbhallen ligger i n\u00e6rheten av eksisterende n\u00e6ringsomr\u00e5de som ligger i fj\u00e6ra vest for eiendommen. Det er en tungtveiende arealmessig fordel at n\u00e6ringsarealer er sammenhengende og det er hensiktsmessig \u00e5 opprettholde den midlertidige dispensasjonen i p\u00e5vente av arealavklaringene som vil bli gjort i planarbeidet. Statsforvalteren har etter en samlet vurdering kommet til at slik saken er opplyst for oss er fordelene ved \u00e5 gi en midlertidig dispensasjon fra gjeldende arealform\u00e5l og plankrav, i p\u00e5vente av ferdigstilling av planarbeid, klart st\u00f8rre enn ulempene. Side: 8/8 Vilk\u00e5rene for \u00e5 kunne gi midlertidig dispensasjon er oppfylt. En midlertidig dispensasjon kan gis for ubestemt tid eller v\u00e6re tidsbestemt, jf. plan- og bygningsloven \u00a7 19-3, og det er derfor i utgangpunktet ingen skranker for hvor lenge en midlertidig dispensasjon kan vare. I denne saken har kommunen likevel gitt en tidsbestemt dispensasjon, frem til 31.10.2024. Vi vil derfor presisere at det ikke kan p\u00e5regnes at det vil kunne bli gitt ytterligere midlertidig dispensasjon ut over den datoen som er satt i vedtak datert 25.04.2023. Det er derfor i tiltakshavers interesse at planprosessen har fremgang og er ferdigstilt innen 31.10.2024. Oppsummering Ut fra dokumentasjonen i saken mener vi at Bergen kommune har gjort en saklig og grundig vurdering av om vilk\u00e5rene for \u00e5 gi midlertidig dispensasjon fra arealform\u00e5let boligbebyggelse og plankravet er oppfylt. Kommunen har vurdert saken korrekt og tilstrekkelig etter gjeldende regelverk. Vi kan heller ikke se at kommunen har lagt vekt p\u00e5 usaklige eller utenforliggende hensyn. Klagene har derfor ikke f\u00f8rt frem, og vedtaket om \u00e5 gi midlertidig dispensasjon frem til 31.10.2024 er stadfestet. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne Kjersti Sande Ida Loftesnes Kv\u00e5le fagdirekt\u00f8r seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN SANDS ADVOKATFIRMA DA AVD BERGEN Nyg\u00e5rdsgaten 95 5008 BERGEN TIPPETUE ARKITEKTER AS Vetrlidsallmenningen 29 5014 BERGEN VESTLAND FYLKESKOMMUNE Postboks 7900 5020 BERGEN WICKNEG\u00c5RDEN INVEST AS Postboks 175 Blomsterdalen 5868 BERGEN STATENS VEGVESEN BERGEN KONTORSTED Postboks 874 Sentrum 5807 BERGEN Bodil Edland Espelandsvegen 230 B 5258 BLOMSTERDALEN Andreas H Polster Espelandsvegen 230 B 5258 Blomsterdalen Ingunn I H\u00e4rstr\u00f6m Espelandsvegen 230 5258 Blomsterdalen John Edward Berge Espelandsvegen 211 5258 BLOMSTERDALEN Mottakerliste: Stian Simonsen Espelandsvegen 234 5258 BLOMSTERDALEN Astrid Margrethe \u00d8kland Espelandsvegen 234 5258 BLOMSTERDALEN Rolf Bjerkan Espelandsvegen 236 B 5258 BLOMSTERDALEN Marit Neteland Bjerkan Espelandsvegen 236 B 5258 BLOMSTERDALEN ESPELAND VEL Espedalen 4 5258 BLOMSTERDALEN "
}