{
  "dokument_id": "dc75eccb-3e93-5a31-9a3f-71766955b110",
  "doc_type": "case_presentation",
  "kommune": 5501,
  "tittel": "Utbyggingsavtale Gimlevegen boliger - endelig vedtak",
  "url": "https://innsyn.tromso.kommune.no/application/getMoteDokument?dokid=2001826456",
  "tekst": "Utbyggingsavtale Arkivsaksnr. 24/08873-3 Saksbehandler Kjersti Lund Martinsen Saksgang M\u00f8tedato Kommune- og byutviklingsutvalget 26.09.2024 Utbyggingsavtale Gimlevegen boliger - endelig vedtak Kommunedirekt\u00f8rens innstilling til vedtak: Utbyggingsavtale mellom Troms\u00f8 kommune og Gimletun AS for Gimlevegen boliger vedtas. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r for Bymilj\u00f8 1 Hva saken gjelder Endelig vedtak av utbyggingsavtale for Gimlevegen boliger. Saksutredning I. Generelt om utbyggingsavtaler Utbyggingsavtaler inng\u00e5s mellom kommunen som planmyndighet og utbyggere for \u00e5 gjennomf\u00f8re reguleringsplaner. Plan- og bygningsloven har i kapittel 17 regler om avtalenes n\u00e6rmere innhold. Saksbehandling mv. Utbyggingsavtaler kan inneholde krav til offentlig infrastruktur som veg, vann/avl\u00f8p/overvann og friomr\u00e5der som utbygger m\u00e5 opparbeide i henhold til reguleringsplanens rekkef\u00f8lgekrav, eller som vilk\u00e5r stilt i medhold av plan- og bygningsloven. Det kan avtales gjennomf\u00f8ring av boligpolitiske tiltak og utforming av boliger. Kostnadsdekning av sosial infrastruktur (skoler, barnehager mm.) kan ikke avtales. Utbyggingsavtalen kan ogs\u00e5 g\u00e5 ut p\u00e5 \u00e5 helt eller delvis gjennomf\u00f8re og bekoste andre tiltak som er n\u00f8dvendige for utbyggingen slik som eksterne veganlegg, st\u00f8yskjerming og andre milj\u00f8tiltak. Kravene som stilles i utbyggingsavtalen m\u00e5 st\u00e5 i rimelig forhold til utbyggingens art og omfang, og kostnadene m\u00e5 v\u00e6re forholdsmessige. Kommunestyret vedtok i sak 201/06 prinsippet om at de enkelte utbyggingsomr\u00e5der skal b\u00e6re alle kostnadene med tilrettelegging av teknisk og gr\u00f8nn infrastruktur gjennom en utbyggingsavtale. II. Saksbehandlingen Oppstart av forhandling om utbyggingsavtale er kunngjort. Vedlagte avtale er fremforhandlet mellom partene. Avtalen har ligget ute til offentlig ettersyn i 30 dager. Det har ikke kommet inn merknader til avtalen. III. N\u00e6rmere om avtaleutkastet Avtalen tar utgangspunkt i reguleringsplan nr. 1829 detaljregulering for Gimlevegen boliger, godkjent av kommunestyret 30.08.2017. I reguleringsplanen 1829 er arealet i hovedsak avsatt til boligbebyggelse, samt offentlig og privat infrastruktur. Planen legger til rette for oppf\u00f8ring av boligblokk p\u00e5 eksisterende parkeringsplass, for 40 boenheter med parkering. Planomr\u00e5det inng\u00e5r i bydelen Gimle, p\u00e5 nord\u00f8stsiden av Troms\u00f8ya. 2 Utbygger skal opparbeide og bekoste offentlig infrastruktur innenfor planomr\u00e5det i henhold til avtaleutkastet som ligger vedlagt. Av offentlig infrastruktur som skal opparbeides og bekostes nevnes s\u00e6rlig f\u00f8lgende: a. Veg Utbygger skal opparbeide og bekoste at alle offentlige samferdselsanlegg innenfor planomr\u00e5det, herunder fortau og veg, med unntak av enkelte vegform\u00e5l som tilh\u00f8rer eiendommene 124/56 og 124/86. Det er imidlertid gitt dispensasjon fra form\u00e5lsgrenser som betyr at kj\u00f8revegen ikke utvides \u00f8stover, men at utbygger skal bes\u00f8rge etablering/oppgradering av fortau ved \u00e5 utvide mot vest. Utbygger skal ogs\u00e5 bes\u00f8rge og bekoste varmekabler i det fortau som skal etableres. Videre skal utbygger bes\u00f8rge at g\u00e5rdeier ved overtakelse p\u00e5tar seg drift og vedlikehold av etablerte varmekabler. b. VA Utbygger skal bes\u00f8rge og bekoste opparbeidelse av vann og avl\u00f8psl\u00f8sninger i tr\u00e5d med vedtatte planer for omr\u00e5det. Utbygger skal utf\u00f8re sine forpliktelser i tr\u00e5d med tekniske planer som f\u00f8lger ved utbyggingsavtalen og som er godkjent av de respektive fagorgan i kommunen. For \u00f8vrig er utbyggingsavtalen ordin\u00e6r. Avtalen ivaretar kommunal overtakelse og drift i tr\u00e5d med gjeldende regler og praksis. Utbyggers totale kostnader ved \u00e5 anlegge den offentlige infrastrukturen er beregnet til 3 116 875,- eks mva. Kravene til etablering og bidrag til offentlig infrastruktur anses forholdsmessige. Utbygger er gjennom sin signatur av utbyggingsavtalen forpliktet i samsvar med avtalen. Utbygger skal stille garanti. Utbyggingsavtale sammen med garanti ligger til grunn for byggesak sin behandling av igangsettingstillatelser mv. 3 Konklusjon Utbyggingsavtalen anbefales vedtatt. Vedtakskompetanse Kommune- og byutviklingsutvalget. Vedlegg Utbyggingsavtale Gimlevegen boliger Plankart Bestemmelser 4 "
}