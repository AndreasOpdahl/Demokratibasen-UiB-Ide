{
  "dokument_id": "46e3a8c2-2d78-546f-880e-6b8f87d949ff",
  "doc_type": "case_attachment",
  "kommune": 4601,
  "tittel": "Klage fra Vestland Fylkeskommune datert 11.10.2023",
  "url": "https://bergen.kommune.no/politikere-utvalg/api/fil/bk360/9338511/Klage-fra-Vestland-Fylkeskommune-datert-11-10-2023",
  "tekst": " Avdeling for Infrastruktur og veg (INV) Dato 11.10.2023 V\u00e5r referanse 2023/59699-16 Dykkar referanse KLAGE-2023/14925-7 BERGEN KOMMUNE PLAN- OG BYGNINGSETATEN Sakshandsamar Andreas Sivertsen V\u00e5ge Postboks 7700 E-post Andreas.Sivertsen.Vage@vlfk.no 5020 BERGEN Telefon Klage p\u00e5 vedtak - dispensasjon - blokk D - endring av bygg utvendig - gnr 208 bnr 207 - Bergen kommune Vi viser til motteke orientering om vedtak gjort av Byr\u00e5den for milj\u00f8 og utvikling, motteke hos oss den 25.09.2023. Vestland fylkeskommune vil med dette klage p\u00e5 vedtaket i saka. Utbygginga legg opp til auka parkeringsdekning for fire blokker i Rolland Borettslag. Tiltaket vil generere meir trafikk p\u00e5 fylkesvegnettet p\u00e5 ein stad kor det er store problem med framkome for trafikken fr\u00e5 f\u00f8r. I krysset st\u00e5r bilistar lenge f\u00f8r de kommer seg ut fr\u00e5 krysset. Det er lengre k\u00f8ar fleire plassar i omr\u00e5det, og oms\u00f8kt tiltak vil forverre dagens situasjon. Det er i tillegg registrert fleire kryssrelaterte trafikkulykker i det aktuelle krysset, og auka trafikk vil kunne bidra til redusert trafikktryggleik. Saka gjeld Bergen kommune ved Byr\u00e5det har oppheva plan- og bygningsetatens vedtak datert 30.06.2023. Det er gjeve dispensasjon fr\u00e5 reguleringsplan nummer 65870000 \u00a72.10 og \u00a7 6.1 sjette ledd p\u00e5 f\u00f8lgjande vilk\u00e5r: \u2022 F\u00f8r det kan gis ferdigattest skal det dokumenterast at overflateparkering er redusert i tr\u00e5d med situasjonsplan datert 29.03.2023. Det vert gitt rammel\u00f8yve til p\u00e5bygg med 1 ny etasje med 9 bueiningar og tilbygg med trappe/heishus p\u00e5 eksisterande bustadblokk markert \u00abBygg D\u00bb i vedlagt situasjonsplan. Saka gjeld ogs\u00e5 avslag for oms\u00f8kte utomhusarbeider ved blokk D, ombygging av eksisterande bygg tilkomst til nytt trappe/heishus. Det ble gitt avslag fr\u00e5 administrasjonen i Bergen kommune datert 30.06.2023 da ein kom til at det ikkje l\u00e5g rettsleg grunnlag for \u00e5 dispensere fr\u00e5 planf\u00f8resegn \u00a7 2.10 om maksimal parkeringsdekning og \u00a7 6.1 sjette lett om sanering av overflateparkering. Plan- og bygningsetaten vurdera ogs\u00e5 at tiltaket ikkje har tilfredsstillande visuelle kvalitetar. Vedtaket ble p\u00e5klaga av ansvarleg s\u00f8kar Holon Bergen AS v/ Gunnar Rosendahl p\u00e5 vegne av tiltakshavar Rolland Borettslag ved brev datert 07.07.2023. Byr\u00e5d for klima, milj\u00f8 og byutvikling har teke klagen til f\u00f8lgje. Denne saka m\u00e5 sj\u00e5ast i samanheng med totalt 4 individuelle og tilsvarande klager p\u00e5 avslag p\u00e5 oms\u00f8kte p\u00e5bygg p\u00e5 blokk A, B og C, sj\u00e5 situasjonsplan. Samla sett er det s\u00f8kt om p\u00e5bygg med 30 nye bueiningar. I dag er det 126 innvendige og 37 utvendige parkeringsplassar. Oms\u00f8kt tiltak legg opp til 36 nye p-plassar i parkeringskjellar, og sanering av 17 utvendige p-plassar, men \u00f8nsker samtidig \u00e5 oppretthalde 20 utvendige parkeringsplassar til bes\u00f8kande. Totalt vil tiltaket ha 182 parkeringsplassar, alts\u00e5 ein auke p\u00e5 19 p-plassar. Tiltaket er d\u00e5 avhengig av dispensasjon fr\u00e5 reguleringsplanens \u00a7 2.10 om at \u00abparkeringsdekning for bil innanfor planomr\u00e5det skal vere maksimal 0,9 plassar per 100 m2 BRA bustad og inntil 159 parkeringsplassar totalt\u00bb og \u00a7 6.1 sjette ledd om at \u00abf\u00f8r det vert gitt ferdigattest skal eksisterande overflateparkering med unntak av f_SPP vere sanert, omgjort og opparbeidd som del av f_GF3-4. F_SGG4 skal vere opparbeidd fram til f_SKV4 i 3 meter breidde\u00bb. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2023/59699-16 Side 2 av 5 Eigedomen er regulert i reguleringsplan \u00c5SANE. GNR 208 BNR 207, ROLLAND BORETTSLAG planID 65870000, vedtatt 20.10.202 og er regulert til bustad, underjordisk garasjeanlegg og utomhusareal mm. Kommuneplanens arealdel (KPA22018), viser eigedomen som byfortetting (BY) og ytre fortetting (Y). Tiltaket er avhengig av dispensasjonar fr\u00e5 planf\u00f8resegna \u00a7\u00a7 2.10 og 6.1 sjette ledd. Det er s\u00f8kt om dispensasjon fr\u00e5 desse. Vestland fylkeskommune ved avdeling for infrastruktur og veg var negative til at det vert gjeve dispensasjon for oms\u00f8kt tiltak i uttale datert 23.05.2023. Ogs\u00e5 Statens vegvesen fr\u00e5r\u00e5dde at dispensasjonen vert innvilga i brev datert 24.05.2023. Klage Jf. plan- og bygningslova (PBL) \u00a7 1-9 og forvaltningslova (FVL) \u00a7 28 klagar Vestland fylkeskommune p\u00e5 vedtaket gjort av byr\u00e5d for milj\u00f8 og byutvikling. Kommunen har h\u00f8ve til \u00e5 gje dispensasjon dersom vilk\u00e5ra i PBL \u00a7 19-2 er oppfylt: Vilk\u00e5r 1: Omsynet bak f\u00f8resegna det vert dispensert ifr\u00e5, eller omsyna i lova si form\u00e5lsf\u00f8resegn eller nasjonale eller regionale interesser m\u00e5 ikkje bli vesentleg sett til side. Vilk\u00e5r 2: Fordelane ved \u00e5 gje dispensasjon skal vere klart st\u00f8rre enn ulempene. Slik Vestland fylkeskommune vurderer det er ikkje dei nemnte vilk\u00e5ra for \u00e5 kunne dispensere oppfylt i denne saka. Vi meiner det er knytt manglar til kommunen si dispensasjonsvurdering. H\u00f8ve til \u00e5 klage Vestland fylkeskommune fekk melding om vedtaket den 25.09.2023. Klaga er s\u00e5leis rettidig. Vedtaket r\u00e5kar v\u00e5rt saksomr\u00e5de, og vi har s\u00e5leis klagerett etter PBL \u00a7 1-9. V\u00e5r vurdering Vestland fylkeskommune ved avdeling for infrastruktur og veg uttalte i brev av 23.05.2023 at vi er negative til at det gis dispensasjon fr\u00e5 oms\u00f8kt tiltak. Dette grunngjev vi med at gjeldande reguleringsplan er relativt ny, vedtatt i 2020, og oms\u00f8kt tiltak er ikkje i samsvar med planen. Reguleringsplanen for omr\u00e5det er nyleg vedtatt etter ein open og demokratisk prosess. Det er sv\u00e6rt uheldig at Byr\u00e5det gir dispensasjon fr\u00e5 s\u00e5 nye planar, d\u00e5 dette undergrave reguleringsplanars betydning og moglegheita til \u00e5 styre arealbruken. Eigedomen ligg i eit omr\u00e5de kor trafikkmengda er sv\u00e6rt h\u00f8g fr\u00e5 f\u00f8r, og tiltaket vil p\u00e5verke det totale trafikkbilete negativt. Spesielt i krysset mellom Rollandslia og \u00c5samyrane er det kapasitetsproblem. Langs dette strekket er det og h\u00f8g f\u00f8rekomst av ulykker (sj\u00e5 figur 1). Oms\u00f8kt tiltak vil forverre trafikksituasjonen i eit kryss kor det allereie er d\u00e5rleg kapasitet. Saksnr: 2023/59699-16 Side 3 av 5 Figur 1: Utklipp fr\u00e5 strekning langs fv. 578 \u00c5samyrane med krysset til Rollandslia. Utklippet viser ulykkef\u00f8rekomstar p\u00e5 strekket. Vidare er vi negative til at det leggast til rette for fleire parkeringsplassar. Vi viser ogs\u00e5 til Statens vegvesens tidlegare tilbakemelding: \u00abVi kan ikke anbefale en \u00f8kt p-dekning for eksisterende boenheter. Vi er positiv til at parkering skjer i p-kjeller, men det m\u00e5 ikke f\u00f8re til \u00f8kning i parkeringsdekning.\u00bb Utbygginga legg opp til auka parkeringsdekning for fire blokker i Rolland Borettslag. Tiltaket vil generere meir trafikk p\u00e5 fylkesvegnettet p\u00e5 ein stad kor det er store problem med framkome for trafikken fr\u00e5 f\u00f8r. I krysset nordaust for rundk\u00f8yringa i figur 1 st\u00e5r bilistar lenge f\u00f8r de kommer seg ut fr\u00e5 krysset. Det er lengre k\u00f8ar fleire plassar i omr\u00e5det, og oms\u00f8kt tiltak vil forverre dagens situasjon. Det er i tillegg registrert fleire kryssrelaterte trafikkulykker i krysset, og auka trafikk vil kunne bidra til redusert trafikktryggleik. Parkeringsdekninga i oms\u00f8kt tiltak er h\u00f8gare enn det som er avklart i gjeldande reguleringsplan, og dispensasjon vil ikkje ta omsyn til viktige milj\u00f8omsyn og overordna m\u00e5lsetningar for kommunen. Tiltaket er i strid med de overordna f\u00f8ringane til b\u00e5de Bergen kommune og Vestland fylkeskommune n\u00e5r det gjeld Milj\u00f8l\u00f8ftet og nullvekstm\u00e5let. Nullvekstm\u00e5let seier at veksten i persontransporten i de st\u00f8rste byomr\u00e5da skal g\u00e5 gjennom kollektivtransport, sykling og g\u00e5ing, jf. Nasjonal transportplan 2018-2029 (NTP). Delar av eigedomen er omfattast av byfortetting i KPA 2018. Oms\u00f8kt tiltak legg opp til at persontransporten tas gjennom privatbilar ved ein auke av parkeringsdekninga. Nullvekstm\u00e5let er ikkje berre forankra i m\u00e5l om redusert utslepp, men det er og naudsynt som ei l\u00f8ysing knytt til kapasitet og framkome i transportsystemet. Byvekstavtalen er signert av blant anna Bergen kommune og Vestland fylkeskommune mfl. og er eit verkemiddel for \u00e5 n\u00e5 dette m\u00e5let. Ein restriktiv parkeringspolitikk er eit av verkemidla byvekstavtalen legg opp til. Planomr\u00e5det ligg sv\u00e6rt sentralt i \u00c5sane og slike omr\u00e5der m\u00e5 m\u00e5let om nullvekst i biltrafikken og kommunens m\u00e5lsetting om g\u00e5byen Bergen ligge som ein av dei viktigaste f\u00f8ringane i tillegg til trafikktryggleik. Av statlege planretningslinjer for samordna bustad-, areal- og transportplanlegging g\u00e5r det fram at: \u00abplanlegging av arealbruk og transportsystem skal fremme samfunns\u00f8konomisk effektiv ressursutnyttelse, god trafikksikkerhet og effektiv trafikkavvikling. Planleggingen skal bidra til \u00e5 utvikle b\u00e6rekraftige byer og tettsteder, legge til rette for verdiskaping og n\u00e6ringsutvikling, og fremme helse, milj\u00f8 og livskvalitet\u00bb. Dette lagt til grunn er det sv\u00e6rt uheldig at det vert gjeve dispensasjon fr\u00e5 ein nyleg vedtatt plan som har tatt h\u00f8gde for god trafikktryggleik og effektiv trafikkavvikling. Saksnr: 2023/59699-16 Side 4 av 5 Det vert brukt store ressursar fr\u00e5 kommune til planarbeid for \u00e5 transformere \u00c5sane bydel til ein meir gong- og sykkelvennleg bydel. De enkelte reguleringsplanane m\u00e5 f\u00f8lga opp dette arbeidet. Under planarbeidet for Rolland Borettslag vert parkeringsdekninga grundig vurdert og diskutert i 2020. Reguleringsplanen ble vedteken av Bergen kommune med den parkeringsdekninga som var lagt til grunn der. Dette var bevisst for \u00e5 f\u00e5 ned privatbilbruken i ein bydel kor privatbilbruken er h\u00f8g. Rolland Borettslag p\u00e5klaga dette vedtaket da de \u00f8nska ein h\u00f8gare parkeringsdekning, klagen vant ikkje fram og kommunens vedtak blei stadfesta av Statsforvaltaren. I Statens vegvesens uttale til offentleg ettersyn av planen p\u00e5peika dei at styring av parkeringsplassar er eit av dei viktigaste verkemidla for \u00e5 f\u00e5 ned bilbruken. I eit sentralt omr\u00e5de med godt utbygd kollektivtilbod og viktige m\u00e5lpunkt som har g\u00e5 avstand m\u00e5 det leggast til rette for minimal bilbruk og at de som bor der ikkje naudsynt m\u00e5 ha bil. Dette viser at vegmyndigheitene har vert samk\u00f8yrt og konsekvent heile vegen om at parkeringsdekninga ikkje m\u00e5 aukast her. Nullvisjonen om null hardt skadde eller drepne i trafikken ligg til grunn for arbeidet vegmyndigheitene gjer. Visjonen er med i Nasjonal transportplan 2018-2029 (NTP), og er vidaref\u00f8rt i Regional transportplan 2018-2029 (RTP). Tiltaket legg opp til ein auke av trafikken som vil vere i strid med desse f\u00f8ringane. Byr\u00e5den meiner et p\u00e5bygg er i samsvar med Gr\u00f8n strategi vedtatt i Bystyret 25.01.2023. Vestland fylkeskommune er einige at klima- og naturkrisa er ein av de st\u00f8rste utfordringane vi st\u00e5 ovanfor. Derimot er dispensasjon i strid med nullvekstm\u00e5let som ogs\u00e5 er eit viktig tiltak for \u00e5 motverka klimakrisa. Vidare viser Byr\u00e5den til at en reduksjon av overflateparkeringsplassar vil vere positivt for de trafikale forholda p\u00e5 staden. De seier ogs\u00e5 at dispensasjonen av auka parkeringsdekning vil vere av negativ betydning for nullvekstm\u00e5let m.m. Dette er vi einige i, men da stiller vi sp\u00f8rsm\u00e5l kvifor de gir dispensasjon til totalt fleire parkeringsplassar til tiltaket, n\u00e5r de anerkjenner at det er trafikale utfordringar p\u00e5 staden. Byr\u00e5den p\u00e5peikar ogs\u00e5 at det er ein klar ulempe \u00e5 dispensere fr\u00e5 reguleringsplanen av omsyn til alderen og aktualiteten av planen. De seier at tiltaket vert vurdert som \u00f8konomisk berekraftig. Dette kan ikkje vi legge til grunn. Vi meiner de overordna f\u00f8ringane med nullvisjonen, nullvekstm\u00e5let, Milj\u00f8l\u00f8ftet, byvekstavtalen, RTP og NTP m\u00e5 prioriterast f\u00f8r \u00f8konomisk berekraft. Det vert problematisert at hovudintensjonen med reguleringsplanen kan gjere det vanskeleg \u00e5 realisere planen. Vi meiner at det er fullt mogleg \u00e5 realisere reguleringsplanen slik den ble vedtatt da den ble n\u00f8ye vurdert under planprosessen. Oppsummering Vestland fylkeskommune st\u00e5r ved v\u00e5r opphavelege uttale kor vi er sv\u00e6rt negative til dispensasjonen. Samstundes stillar vi oss bak vurderinga gjort av Statens vegvesen og plan- og bygningsetaten kor dei begge r\u00e5r fr\u00e5 dispensasjon i saka som vert grunngjeve med dei overordna f\u00f8ringane som er utgreidd i dette brevet. Ein kan ikkje tilsidesette de overordna f\u00f8ringane og dispensere fr\u00e5 ein nyleg vedtatt plan som vil undergrave reguleringsplan som styringsverkt\u00f8y. Vestland fylkeskommune meiner at fordelane ved dispensasjonen ikkje kjem samfunnet som heilheit til gode. I tillegg viser vi til at ulempene knytt til trafikktryggleik og framkome er s\u00e5 store at det ikkje er h\u00f8ve til \u00e5 gje dispensasjon. Det kan ikkje gjevast dispensasjon fr\u00e5 reguleringsplan nummer 65870000 \u00a72.10 og \u00a7 6.1 sjette ledd. Vestland fylkeskommune ber om at dispensasjonsvedtaket i saka m\u00e5 opphevast eller gjerast om til avslag. Med helsing John Martin Jacobsen Mats Korneliussen seksjonssjef leiar INV - Forvaltning, utgreiing og geodata INV - Forvaltning Bergensomr\u00e5det Brevet er elektronisk godkjent og har difor inga handskriven underskrift Vedlegg Saksnr: 2023/59699-16 Side 5 av 5 1 Situasjonsplan.PDF Kopi til: STATENS VEGVESEN Postboks 1010 Nordre \u00c5l 2605 LILLEHAMMER STATSFORVALTAREN I VESTLAND Nj\u00f8savegen 2 6863 LEIKANGER "
}