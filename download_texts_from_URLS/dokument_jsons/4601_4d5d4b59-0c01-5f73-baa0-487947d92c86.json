{
  "dokument_id": "4d5d4b59-0c01-5f73-baa0-487947d92c86",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19022025, Sak 67/25, Vedr\u00f8rende fritak for eiendomsskatt for Finneg\u00e5rden 2A, 3A og 6A",
  "url": "https://bergen.kommune.no/politikere-utvalg/api/fil/bk360/12173932/Innstilling-vedtak-Vedrorende-fritak-for-eiendomsskatt-for-Finnegarden-2A-3A-og-6A",
  "tekst": "Vedr\u00f8rende fritak for eiendomsskatt for Finneg\u00e5rden 2A, 3A og 6A Bergen bystyre behandlet saken i m\u00f8tet 19.02.2025 sak 67/25 og fattet f\u00f8lgende vedtak: 1. Eiendommer med gnr.167 bnr. 1660, 1661 og 1662 (Finneg\u00e5rden 2A, 3A og 6A) innvilges fullt fritak for eiendomsskatt med hjemmel i eiendomsskatteloven \u00a7 7 b, for skatte\u00e5rene 2019, 2020, 2021 og 2022. 2. Eiendommer med gnr. 167 bnr. 1660, 1661 og 1662 (Finneg\u00e5rden 2A, 3A og 6A) innvilges ikke fritak for eiendomsskatt med hjemmel i eiendomsskatteloven \u00a7 7 b, for skatte\u00e5rene 2023 og 2024. Bergen bystyres behandling Lars Selmar Alsaker (H) har bedt om \u00e5 f\u00e5 sin habilitet vurdert i saken. Bakgrunnen for foresp\u00f8rselen er at SANDS Advokatfirma - hvor han inntil nylig var ansatt som advokat og partner - f\u00f8rte saken for Gulating lagmannsrett, der kommunens vedtak om \u00e5 avsl\u00e5 fritak ble kjent ugyldig. Alsaker oppgir at han ikke medvirket i forberedelsen av selve eiendomsskattesaken, men bisto i forbindelse med utredning av forvaltningsmessige sp\u00f8rsm\u00e5l i tidligfase av forvaltningssaken. Han har ogs\u00e5 medvirket i flere andre saker for klienten tidligere. Det er foretatt habilitetsvurdering etter forvaltningsloven \u00a7 6 annet ledd. Etter denne bestemmelsen, jf. kommuneloven \u00a7 11-10 er en folkevalgt inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak \u00abn\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet. Bystyret fant ham inhabil til \u00e5 behandle saken, og Patrycja Firlej (H) m\u00f8tte. Ingen representanter tok ordet. Votering: Innstillingen punkt 1 og 2 ble vedtatt enstemmig Utvalg for finans, kultur og n\u00e6ring behandlet saken i m\u00f8tet 05.02.2025 sak 23/25 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 23.01.2025 sak 19/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende "
}