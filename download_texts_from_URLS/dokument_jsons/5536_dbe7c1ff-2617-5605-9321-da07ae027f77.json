{
  "dokument_id": "dbe7c1ff-2617-5605-9321-da07ae027f77",
  "doc_type": "case_attachment",
  "kommune": 5536,
  "tittel": "Nye opplysninger og innstilling Otium Pluss omsorgsboliger(Vedlegg, 167KB)",
  "url": "https://innsyn.lyngen.kommune.no/wfdocument.aspx?journalpostid=2013061793&dokid=125260&versjon=1&variant=A&",
  "tekst": " Lyngen kommune Arkiv: JournalpostID: Saksbehandler: K\u00e5re Fjellstad Dato: 31.03.2025 Saksframlegg Nye opplysninger til sak 05/25 Otium Pluss omsorgsboliger Det er kommet inn nye opplysninger i saken siden innkallingen ble sendt. R\u00e5dmannen m\u00e5 p\u00e5 bakgrunn av dette ogs\u00e5 endre innstillingen sin. Nye opplysninger samt ny innstilling kan leses under: Henvisning til lovverk: Plan- og bygningsloven Kommuneloven Lyngen kommunes \u00f8konomireglement Saksopplysninger Generelle opplysninger om saken Kommunestyret vedtok, i sak 123/23 den 19.12.2023, \u00e5 avsette kr 85 mill(nettokostnader) til 24 omsorgsboliger og lokaler tiltenkt base for hjemmetjenesten, frisklivssentralen og et dagaktivitetssenter. Ved innlevering av tilbud til Lyngen kommune november 2023 og p\u00e5f\u00f8lgende kommunestyrevedtak 19.12.2023, igangsatte Clemens Eiendom (n\u00e5 Allstad Eiendomsutvikling) i tett samarbeid med utbyggingsselskapene otium PLUSS Lyngen Bolig og N\u00e6ring (eiere konsept PLUSS og Allstad Eiendomsutvikling), detaljreguleringsprosessen for den aktuelle eiendommen. Under reguleringsprosessen er det fremkommet flere forhold som har betydning for gjennomf\u00f8ringen av tiltaket. Dette gir innvirkning p\u00e5 den praktiske gjennomf\u00f8ringen av prosjektet og p\u00e5virker dermed ogs\u00e5 \u00f8konomien. Av forhold som er avdekket og hensyntatt i reguleringsprosessen kan nevnes: \u2022 Flodb\u00f8lge etter mulig fjellskred fra Nordnesfjellet \u2022 Behov for \u00e5 \u00f8ke kapasiteten p\u00e5 overvannsdrenering \u2022 Krav om \u00e5 styrke slukkevannskapasitet i tilfelle brann \u2022 Endret behov og plan i forhold til vann, - avl\u00f8p og overvannsh\u00e5ndtering i omr\u00e5det Disse forholdene har medf\u00f8rt endringer i forhold til opprinnelig plan, som ogs\u00e5 har hatt innvirkning p\u00e5 kostnadene i prosjektet. F\u00f8lgene endringer er gjort: \u2022 Alle bygninger er hevet i terrenget for \u00e5 unng\u00e5 oppskyllingh\u00f8yde etter fjellskred fra Nordnes o Dette har f\u00f8rt til f\u00e6rre parkeringsplasser der disse opprinnelig var planlagt. o For \u00e5 kompensere for dette er det planlagt etablert kantparkering langs vei, noe som har medf\u00f8rt mer omfattende utf\u00f8relse med fortau samt flytting av eksisterende veilys o Adkomst er endret, noe som har gitt en mer krevende l\u00f8sning \u2022 Mer omfattende grunnarbeid og fundamentering for \u00e5 unng\u00e5 skader p\u00e5 bygning etter eventuell flodb\u00f8lge fra fjellskred. o St\u00f8rre og mer omfattende massutskiftinger for \u00e5 unng\u00e5 setninger etter eventuell flodb\u00f8lge o Styrket fundamentering og vegger i 1. etg for \u00e5 oppta krefter som vil oppst\u00e5 under eventuell flodb\u00f8lge etter fjellskred \u2022 Kraftigere konstruksjon for \u00e5 motst\u00e5 krefter som vil oppst\u00e5 under eventuell flodb\u00f8lge o Behov for \u00e5 benytte flere betongkonstruksjoner for \u00e5 oppn\u00e5 st\u00f8rre stabilitet i bygget \u2022 Materialvalg i 1. etg er endret for \u00e5 t\u00e5le vann under en eventuell oppskylling som f\u00f8lge av fjellskred \u2022 L\u00f8sning for vindu i 1. etg er endret for \u00e5 hensynta de p\u00e5kjenninger som vil oppst\u00e5 under eventuell oppskylling som f\u00f8lge av fjellskred. \u2022 Tekniske rom og installasjoner, som ikke vil t\u00e5le oversv\u00f8mmelse som f\u00f8lge av eventuell oppskylling som f\u00f8lge av fjellskred, er flyttet til 2. etg. \u2022 En forutsetning i f\u00f8rste pristilbud fra entrepren\u00f8r, som l\u00e5 til grunn for tilbud til kommunen, var at kommunens overvannskulvert hadde tilstrekkelig kapasitet til \u00e5 h\u00e5ndtere overvann. Det viser seg at kapasiteten ikke er tilstrekkelig ved en eventuell 200-\u00e5rs flom/1000-\u00e5rs flom. o Det er derfor n\u00f8dvendig \u00e5 etablere ny overvannsledning fra bygningene til Presteelva \u2022 Slukkevannskapasitet i kommunens vannledningsnett er ikke tilstrekkelig for dette tiltaket, som er satt i risikoklasse 6 o Det vil derfor v\u00e6re n\u00f8dvendig \u00e5 etablere avb\u00f8tende tiltak for \u00e5 styrke kapasiteten mot disse bygningene \u2022 Tilkobling av vann og avl\u00f8p mot bygningene lar seg ikke utf\u00f8re som opprinnelig planlagt. o Eksisterende tilkoblingspunkter medf\u00f8rer lenger graving og mer omfattende etableringer Disse forholdene har medf\u00f8rt forh\u00f8yede kostnader b\u00e5de i forhold til prosjektering, utf\u00f8relse samt involvering av flere fagfelt enn det som opprinnelig varplanlagt. Forhold til overordnet plan og \u00f8vrige vedtak Ingen \u00d8konomisk konsekvenser Ut fra det som er forutsatt pr i dag og priset inn i prosjektet vil kommunens kostnad bli kr 89 367 934. \u00d8kte kostnader som er avdekket under prosjekterings- og planprosess kan forklares som f\u00f8lger: Tiltak som f\u00f8lge av eventuell oppskylling som f\u00f8lge av fjellskred fra Nordnes: kr 8 mill Endret plan i forhold til vann, avl\u00f8p og overvann kr 2,5 mill \u00d8kt byggetid og dermed byggel\u00e5nskostnader samt entrepren\u00f8rens rigg- og driftskostnader: kr 4,5 mill Utbygger har i tillegg priset tiltak i prosjektet som opsjon, disse har kommune anledning \u00e5 utl\u00f8se p\u00e5 et sendere tidspunkt om \u00f8nskelig. Indeksregulering i perioden fra pristilbudet ble gitt i 2023 frem til revidert \u00f8konomioversikt i februar 2025 medf\u00f8rer \u00f8kte kostnader p\u00e5 kr 6,3 mill. Samlet kostnads\u00f8kning som redegjort over utgj\u00f8r kr 21,3 mill. Da dette utl\u00f8ser \u00f8kt tilskudd fra Husbanken vil netto kostnads\u00f8kning for kommunen bli kr 9,58 mill. Opsjoner for omsorgsboligdelen kan utl\u00f8ses, men er ikke medtatt i prosjektkostnadene s\u00e5 langt: Opsjoner for n\u00e6ringsdel kan utl\u00f8ses, men ikke medtatt i prosjektkostnadene s\u00e5 langt: Utl\u00f8sing av ovennevnte opsjoner vil medf\u00f8re \u00f8kte ytterlig \u00f8kt kostnader p\u00e5 maksimalt kr 7,56 mill. Da flere av disse tiltakene ogs\u00e5 kan gi \u00f8kt tilskudd fra Husbanken, men er vanskelig \u00e5 beregne p\u00e5 dette tidspunktet b\u00f8r den maksimale summen legges inn budsjettrammen og tas med i videre \u00f8konomiplanlegging. Viser ellers til vedlegg: \u00f8konomioversikt ta utbygger. Risiko- og sikkerhetsmessige konsekvenser Ingen Milj\u00f8konsekvenser Ingen Folkehelse/friluftsliv Ingen Vurdering av alternativer og konsekvenser Utvidelse av kapasiteten for omsorgsboliger, samt tilbud til hjemmeboende med demenssykdom anses \u00e5 v\u00e6re n\u00f8dvendig for \u00e5 dekke behovet som vil gj\u00f8res gjeldende fremover. Lyngen kommune vil ikke v\u00e6re i stand til \u00e5 ivareta fremtidens omsorgsbehov med den bygningsmassen vi har i dag. Dette prosjektet vil avhjelpe situasjonen i planperioden frem mot 2033. Prognosene fremover viser imidlertid en utvikling der behovet kan bli st\u00f8rre enn det som kan l\u00f8ses gjennom dette prosjektet, det er derfor viktig at utviklingen f\u00f8lges n\u00f8ye fremover og ytterligere kapasitets\u00f8kning iverksettes om n\u00f8dvendig. R\u00e5dmannens innstilling: Under forutsetning av godkjent tilskudd fra Husbanken gis R\u00e5dmannen gis fullmakt \u00e5 inng\u00e5 avtale med utbygger i henhold til vedlagt \u00f8konomioversikt, prosjektrammen \u00f8kes fra kr 85mill til kr 95 mill R\u00e5dmannens innstilling: Lyngen kommune har tidligere p\u00e5 bakgrunn av K-sak 123/23 kunngjort og signert kj\u00f8ps/leieavtale for gjennomf\u00f8ring av OtiumPluss Lyngen. Lyngen kommune har videre i samme sak forpliktet seg til \u00e5 dekke utbyggers prosjektkostnader, estimert til 4 millioner kroner dersom Lyngen kommune trekker seg fra avtalen uten rimelig grunn. 1. Lyngen kommune forplikter seg til \u00e5 kj\u00f8pe selskapene OtiumPluss Lyngen Bolig AS (24 omsorgsboliger) og OtiumPluss Lyngen N\u00e6ring AS (dagaktivitetssenter og kontorlokaler til hjemmestjenesten) ved ferdigstillelse av byggene, dette s\u00e5fremt forutsetningene i inng\u00e5tt avtale oppfylles, herunder ogs\u00e5 at Husbanken gir tilskudd som simulert i vedlagte s\u00f8knader til Husbanken. Anleggskostnader ved bygging av 24 omsorgsboliger - OtiumPluss Lyngen Bolig AS: Herav Mva Herav Tilskudd Kostnader inkl mva Kommunens andel kompensasjon Husbanken kr kr 20 771 515 kr 44 592 000 kr 55 862 033 121 225 548 Anleggskostnader ved bygging av dagaktivitetssenter og kontorlokaler til hjemmestjenesten - OtiumPluss Lyngen N\u00e6ring AS: Dagaktivitetssenter og kontor areal HSO Herav Mva Herav Tilskudd Kostnader inkl mva Kommunens andel kompensasjon Husbanken kr kr 11 253 657 kr 20 893 826 kr 33 505 901 65 653 384 Oppsummert gir dette f\u00f8lgende totalsummer: Totalt mva Totalt tilskudd Totale kostnader inkl mva Total andel kommunen kompensasjon Husbanken kr kr 32 025 172 kr 65 485 826 kr 89 367 934 186 878 932 R\u00e5dmannen skal fortsette prosessen med utbygger iht inng\u00e5tt avtale. 2. Totalramme for prosjektet \u00f8kes til 95 millioner. 3. Under forutsetning av godkjent tilskudd fra Husbanken gis R\u00e5dmannen gis fullmakt \u00e5 inng\u00e5 avtale med utbygger i henhold til vedlagt \u00f8konomioversikt 4. Det legges inn ytterligere kr 7,56 millioner til eventuell utl\u00f8sing av opsjoner i tiltaket. S\u00f8kes innarbeidet i budsjettet for 2026 "
}