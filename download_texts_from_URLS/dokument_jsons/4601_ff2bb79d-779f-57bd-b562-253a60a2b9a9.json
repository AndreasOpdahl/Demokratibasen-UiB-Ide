{
  "dokument_id": "ff2bb79d-779f-57bd-b562-253a60a2b9a9",
  "doc_type": "case_presentation",
  "kommune": 4601,
  "tittel": "Oppjustering av kostnadsramme for investeringsprosjektet Sykkeltiltak Lyngfaret og Vestre Vadmyra",
  "url": "https://bergen.kommune.no/politikere-utvalg/api/fil/bk360/10599642/Framstilling-Oppjustering-av-kostnadsramme-for-investeringsprosjektet-Sykkeltiltak-Lyngfaret-og-Vestre-Vadmyra",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/41201-33 Oppjustering av kostnadsramme for investeringsprosjektet Sykkeltiltak Lyngfaret og Vestre Vadmyra Hva saken gjelder: Saken gjelder behov for oppjustering av kostnadsramme for prosjektet Sykkeltiltak Lyngfaret og Vestre Vadmyra. Det ble i 2022 fattet gjennomf\u00f8ringsvedtak for prosjektet med en kostnadsramme p\u00e5 19 mill. jf. byr\u00e5dssak 1195/22. Det er n\u00e5 behov for \u00e5 oppjustere kostnadsrammen med 13 mill. til en ny totalkostnad p\u00e5 32 mill. Dette er som f\u00f8lge av konkurs hos forrige entrepren\u00f8r, omprosjektering, ny anskaffelse med oppdatert kostnadsgrunnlag for prosjektferdigstillelse og generell kostnads\u00f8kning i markedet. Prosjektet best\u00e5r av to delprosjekter: \u2022 oppgradering av turvei i Vestre Vadmyra. \u2022 utbedring av forhold for syklende og g\u00e5ende i Lyngfaret I Vestre Vadmyra (Hundestien) er eksisterende gang- og sykkelveg oppgradert med mer rullevennlig dekke og utbedret overvannsh\u00e5ndtering. Det gjenst\u00e5r \u00e5 utskifte belysning langs strekningen. Delprosjektet som gjelder utbedring av forhold for syklende og g\u00e5ende i Lyngfaret er ikke ferdigstilt. Dette omfatter utbedringer langs kommunal veg fra krysset ved Vadmyrveien (Fv5202) til krysset mot Brakestien, en strekning p\u00e5 ca. 730 meter i Loddefjord bydel. Det er p\u00e5begynt rivearbeider langs kommunal veg p\u00e5 Lyngfaret, men disse er ikke ferdigstilt pga. byggestans hos entrepren\u00f8r grunnet konkurs. Ingen arbeider knyttet til opparbeidingen er startet. Med dette ligger anlegget i Lyngfaret delvis \u00e5pent og uferdig. Gjenst\u00e5ende arbeider omfatter bl.a. asfaltering av veg og nytt fortau, overvannsh\u00e5ndtering, belysning, vegoppmerking og skilting. P\u00e5begynt entreprise for ny entrepren\u00f8r kan ikke fullf\u00f8res f\u00f8r det er bevilget ytterligere midler til prosjektet. Konkurransen er lyst ut og er i avslutningsfase. Ved vedtak om \u00f8kt budsjettramme i juni kan tildeling av kontrakt og forberedelser p\u00e5 byggeplass skje f\u00f8r sommeren (juli), mens byggearbeidene tidligst vil begynne etter sommeren. Ferdigstillelse av hele prosjektet forventes i begynnelsen av 2025. Fagetatens vurdering og anbefaling: Bymilj\u00f8etaten anbefaler fullf\u00f8ring av prosjektet og at det bevilges midler til realisering i tr\u00e5d med denne sak. Det er viktig for bydelen heriblant barn og unge ved Vadmyra skole, brukerne av idrettsanlegget og beboerne i omr\u00e5det at prosjektet utbedres og avsluttes. Daglige utfordringer fra \u00e5pne gr\u00f8fter begrenser effektiv ferdsel, hull i gruset veg hindrer og forsinker god fremkommelighet og jevnlige oversv\u00f8mmelser fra ukoblede avl\u00f8pskummer og - 1 r\u00f8r utgj\u00f8r risiko og fare desto lengre anlegget st\u00e5r uferdig. Det \u00e5pnet anlegget har utfordret omgivelsene og nabolaget i lang tid og gj\u00f8r hverdagen ikke lettere. Det er stort behov \u00e5 f\u00e5 ferdigstilt prosjektet s\u00e5 snart som mulig. \u00d8konomiske konsekvenser: Det ble i 2022 fattet gjennomf\u00f8ringsvedtak for prosjektet med en kostnadsramme p\u00e5 19 mill. jf byr\u00e5dssak 1195/22. Som f\u00f8lge av konkurs hos forrige entrepren\u00f8r stoppet prosjektet opp i l\u00f8pet av h\u00f8sten 2023. Det er behov for \u00e5 \u00f8ke kostnadsrammen med 13 mill., dvs. til totalkostnad p\u00e5 32 mill. Kostnadene fordeles slik: Totalkostnad (i millioner) P\u00e5l\u00f8pte kostnader pr 31.12. 2023, inkl. kostnader som f\u00f8lge av konkurs 12,0 Entreprise inkl. prisstigning p\u00e5 2 mill. 13,5 Byggherrekostnader 2,0 Usikkerhet 4,5 Sum 32,0 Konkursen har p\u00e5f\u00f8rt prosjektet kostnader i st\u00f8rrelsesorden 3 millioner, noe som inkluderer b\u00e5de h\u00e5ndteringen av selve konkursen og fortsatt l\u00f8pende utgifter i form av n\u00f8dvendig skilt og sikring, samt drift og vedlikehold p\u00e5 det \u00e5pne og uferdige anlegget. Det har da v\u00e6rt utlyst ny konkurranse for gjenst\u00e5ende arbeid og nye anbud er mottatt. Det nye kostnadsanslaget overstiger n\u00e5v\u00e6rende ramme for prosjektet. Dette skyldes prisstigning i markedet, utsettelse i tid og ekstrakostnader ved \u00e5 starte opp igjen delvis avsluttet arbeid etter entrepren\u00f8r. Tabellen nedenfor viser forventet kostnad fordelt p\u00e5 \u00e5r: Totalkostnad (i millioner) P\u00e5l\u00f8pt 2020-2023 2024 2025 Sum Prosjektering og gjennomf\u00f8ring av tiltak 12,0 16,0 4,0 32,0 Det er i Handlingsprogram for Milj\u00f8l\u00f8ftet avsatt bel\u00f8nningsmidler til oppf\u00f8lging av sykkelstrategi som dette prosjektet kan finansieres med. Den \u00f8kte prosjektkostnaden p\u00e5 13 mill. kan i sin helhet dekkes av statlige bel\u00f8nningsmidler fra Milj\u00f8l\u00f8ftet og tilh\u00f8rende momsrefusjon. Dette betyr at den kommunale andelen av prosjektet er uendret. Tabellen under viser finansiering av totalkostnad. 2020- Finansiering av totalkostnad (bel\u00f8p i millioner) 2023 2024 2025 Sum Vedtatt H\u00d8P 2024-2027 - prosjekt 720030 Sykkeltiltak Lyngfaret og Vestre Vadmyra 12,0 1,9 - 13,9 Innspill til revidert budsjett 2024 - bruk av midler som var avsatt til fond i 2023 - 5,1 - 5,1 SUM vedtatt budsjett 12,0 7,0 - 19,0 Innspill til revidert budsjett 2024 - Kostnads\u00f8kning - dekkes av statlige bel\u00f8nningsmidler - 9,0 4,0 13,0 SUM totalkostnad 12,0 16,0 4,0 32,0 2 Byr\u00e5dens vurdering og anbefaling/konklusjon: Byr\u00e5den st\u00f8tter etatens anbefalinger om at prosjektet tilf\u00f8res midler og dermed kan ferdigstilles. Den \u00f8kte kostnaden dekkes i sin helhet av statlige bel\u00f8nningsmidler fra Milj\u00f8l\u00f8ftet og dette er innarbeidet i innspill til revidert budsjett 2024. Gjenst\u00e5ende strekning ved Lyngfaret skal fremme trygg ferdsel til Vadmyra skole og fritidsaktiviteter i Vadmyra idrettsanlegg. Det er viktig for bydelen heriblant barn og unge ved Vadmyra skole, brukerne av idrettsanlegget og beboerne i omr\u00e5det at prosjektet utbedres og avsluttes. Dette vil v\u00e6re et bidrag til \u00e5 bedre omr\u00e5dets oppvekstsvilk\u00e5r. Vedtakskompetanse: I henhold til Bergen kommunes \u00f8konomireglement punkt 2.3.c er det byr\u00e5det som behandler saker om \u00f8kning av prosjektkostnader for investeringsprosjekter hvor byr\u00e5det har fattet gjennomf\u00f8ringsvedtak. Sak om kostnads\u00f8kning skal i utgangspunktet ikke fremmes til organ h\u00f8yere enn det som har fattet gjennomf\u00f8ringsvedtak. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: Byr\u00e5det vedtar en \u00f8kning i kostnadsrammen for prosjektet Sykkeltiltak Lyngfaret og Vestre Vadmyra med 13. mill. Den \u00f8kte kostnaden dekkes av statlige bel\u00f8nningsmidler. Prosjektet kan dermed gjennomf\u00f8res med en totalkostnad p\u00e5 32 mill. Dato: 18. juni 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: \u2022 Fagnotat for oppjustering av kostnadsramme for prosjekt 720030, Sykkeltiltak Lyngfaret og Vestre Vadmyra \u2022 Kostnadskalkyle \u2022 F\u00f8lgeskjema 3 "
}