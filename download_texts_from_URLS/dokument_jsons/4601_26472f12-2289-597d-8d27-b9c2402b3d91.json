{
  "dokument_id": "26472f12-2289-597d-8d27-b9c2402b3d91",
  "doc_type": "case_attachment",
  "kommune": 4601,
  "tittel": "Fagnotat , datert 21.09.2023",
  "url": "https://bergen.kommune.no/politikere-utvalg/api/fil/bk360/9061155/Fagnotat-datert-21-09-2023",
  "tekst": " cc_Virksomhet Til Fagnotat BKMB - Seksjon klima, milj\u00f8 og samfunn V\u00e5r referanse: 2021/44775-8 (Arbeidssted) Saksbehandler: Kjetil M\u00f8klebust Dato: 21. september 2023 Fra Avsender Fagnotat - utredning av hundeparker i Bergen kommune Hva saken gjelder: Dette fagnotatet svarer ut bestilling fra Byr\u00e5dsavdeling for klima, milj\u00f8 og byutvikling (BKMB), datert 21.10.22, sak 2021/44775-6. I bestilling viser BKMB til mottatt fagnotat datert 25. mai 2022 \u00abHundeparker i Bergen kommune\u00bb (sak 2021/44775-3), der Bymilj\u00f8etaten redegjorde for status for hundeparken ved L\u00f8vstien, vurdering av aktuelle arealer for hundepark ved Skanseparken, samt forslag til et kriteriesett for vurdering av om et areal er egnet som hundepark. BKMB \u00f8nsker \u00e5 bygge videre p\u00e5 dette arbeidet og kriteriesettet og \u00e5 se p\u00e5 behovet for nye hundeparker i et mer overordnet perspektiv. I bestillingen skriver BKMB at utredningen skal: - vurdere behov for hundeparker i hver bydel og peke p\u00e5 eventuelle ulike behov i bydelene - v\u00e6re kvalitativ og overordnet ut ifra et byutviklings- og dyrevelferdsperspektiv - se p\u00e5 eventuelle problem ved \u00e5 etablere hundeparker - vurdere etablering av hundeparker opp mot Gr\u00f8nn strategi og Naturstrategien Fagetatens vurdering: Bymilj\u00f8etaten har vurdert hvilke faktorer som er aktuelle n\u00e5r vi skal vurdere behovet for hundeparker og peke p\u00e5 eventuelle ulike behov i bydelene. Utgangspunktet for vurdering av behovet er; hvilken mulighet befolkningen har for \u00e5 lufte hund, som vi har kunnskap om og som er mulig \u00e5 vurdere. F\u00f8lgende faktorer er vurdert som aktuelle: \u2022 Befolkningstetthet \u2022 Tilgang til gr\u00f8nt- og frilufts areal i n\u00e6rmilj\u00f8et \u2022 Eksisterende hundeparker \u2022 Regler for b\u00e5ndtvang Generelt sett er det relativt god tilgang til gr\u00f8nt- og friluftsomr\u00e5der i utmark og parker i hele Bergen kommune (figur 4). Bymilj\u00f8etaten har vurdert behovet for hundepark som st\u00f8rst i bydeler med h\u00f8yest befolkningstetthet og der det ikke er eksisterende hundepark i dag. Hundepark i bydelen Bergenhus er derfor gitt h\u00f8yest prioritet. I Bergenhus har vi ogs\u00e5 strengere regler for b\u00e5ndtvang enn i de \u00f8vrige bydelene. Videre er bydelene uten hundepark i dag gitt middels prioritet. Dette gjelder Fyllingsdalen, Ytrebygda, \u00c5sane og Arna. Bydelene som har hundepark i dag, er gitt lav prioritet. Etablering av hundeparker kan v\u00e6re konfliktfylt og medf\u00f8rer kostnader til etablering, drift og forvaltning. Erfaringsmessig genererer etablerte hundeparker mange henvendelser til kommunen/ Bymilj\u00f8etaten. Eksempler er sp\u00f8rsm\u00e5l om regulering av bruk, ansvar for at dyr blir skadet av andre dyr, eller \u00f8nsker om bedre tilrettelegging i form av gapahuk, benker og parkeringsplasser. For hunder og hundeeiere kan det v\u00e6re positivt \u00e5 kunne ha tilgang til en hundepark der hunden kan l\u00f8pe fritt. Samtidig kan lufting av hund i en hundepark v\u00e6re risikofylt. Det kan oppst\u00e5 sl\u00e5sskamper der hunden kan bli skadet. Mange hunder samlet p\u00e5 et lite omr\u00e5de medf\u00f8rer ogs\u00e5 risiko for smitte og sykdom. Hundeparkens plassering, st\u00f8rrelsen, utforming og grad av st\u00f8y kan p\u00e5virke b\u00e5de bruken av og estetikken i et omr\u00e5de. Arealer b\u00f8r i st\u00f8rst mulig grad v\u00e6re tilgjengelig for alle. Hundeparker kan ekskludere annen bruk og andre former for rekreasjon. Hundeparker b\u00f8r derfor ikke etableres i omr\u00e5der hvor det ikke er tilstrekkelig areal for andre rekreasjonsformer utenfor hundeparken. Eventuelt b\u00f8r man tilrettelegge p\u00e5 en m\u00e5te som inviterer til delt bruk. I dette fagnotatet har Bymilj\u00f8etaten ogs\u00e5 vurdert mulige omr\u00e5der for etablering av hundeparker i hver av Bergens \u00e5tte bydeler i et byutviklingsperspektiv, basert p\u00e5 hvor folk flest bor, tilgjengelighet og n\u00e6rhet til turnett, park, friluftsomr\u00e5de og/eller innfallsport til friluftsomr\u00e5de. Naturstrategien legger f\u00f8ringer for hvordan Bergen kommune skal bevare, utvikle, forvalte og sette verdi p\u00e5 naturarealer. Etablering av hundeparker er ogs\u00e5 en form for arealforbruk som kan g\u00e5 p\u00e5 bekostning av natur og gr\u00f8nt og m\u00e5 derfor gj\u00f8res p\u00e5 en sk\u00e5nsom m\u00e5te som ikke p\u00e5virker naturmangfoldet i kommunen. Gr\u00f8nn strategi har et m\u00e5l om at Bergen skal v\u00e6re et lavutslippssamfunn i 2030. Etablering av hundeparker vil kunne f\u00f8re til klimautslipp, men kan ogs\u00e5 bygge opp under etablering av gode, kompakte byomr\u00e5der. Fagetatens anbefaling: 1. Dette fagnotatets prinsipper og anbefalinger, sammen med kriteriesett i tidligere fagnotat (fagnotatet i sak 2021/44775-3), legges til grunn for Bergen kommunes videre arbeid med etablering av hundeparker. 2. I et eventuelt videre arbeid med etablering av hundeparker eller alternative l\u00f8sninger for lufting av hund, b\u00f8r en f\u00f8rst etablere et tilbud i Bergenhus bydel, deretter i bydelene med middels prioritet (Fyllingsdalen, Ytrebygda, Fana og Arna). 3. I Bergenhus bydel vil det v\u00e6re vanskelig \u00e5 finne arealer som oppfyller kriteriesettet for etablering av hundepark. Alternative l\u00f8sninger for lufting av hund uten b\u00e5nd skal da vurderes. 4. M\u00e5lene i Naturstrategi og Gr\u00f8nn Strategi m\u00e5 legges til grunn for kommunens videre arbeid med hundeparker og andre l\u00f8sninger for lufting av hund uten b\u00e5nd. Med hilsen Bymilj\u00f8etaten Lise Reinertsen Toril Austb\u00f8 Grande Leder Bymilj\u00f8etaten Avdelingsleder Plan og Utvikling Dokumentet er godkjent elektronisk. Vedlegg: Avsnitt 10: Forslag til kriterier for etablering av hundeparker (hentet fra fagnotat 2021/44775 Hundeparker i Bergen kommune) Saksutredning: Innholdsfortegnelse Saksutredning: ..........................................................................................................................3 1. Bakgrunn ...........................................................................................................................4 1.1 F\u00f8ringer ......................................................................................................................4 1.2 Bestilling .....................................................................................................................4 1.3 Tidligere prosess ........................................................................................................4 2. Forst\u00e5else av oppgaven ....................................................................................................4 3. Behov for hundeparker i et byutviklingsperspektiv ............................................................5 3.1 Regelverk \u2013 regler om b\u00e5ndtvang i Bergen ................................................................6 4. Utfordringer med hundeparker ..........................................................................................7 5. Lufting av hund uten b\u00e5nd \u2013 ulike l\u00f8sninger og begreper .................................................8 6. Hundeparker i bydelene ..................................................................................................10 6.1 Behov for hundeparker i de forskjellige bydelene ....................................................10 6.2 Aktuelle omr\u00e5der for hundeparker i bydelene ..........................................................13 6.2.1 \u00c5sane bydel ..........................................................................................................14 6.2.2 Arna bydel.............................................................................................................15 6.2.3 Fana bydel ............................................................................................................16 6.2.4 Ytrebygda bydel ....................................................................................................17 6.2.5 Fyllingsdalen bydel ...............................................................................................18 6.2.6 Laksev\u00e5g bydel .....................................................................................................19 6.2.7 \u00c5rstad bydel ..........................................................................................................20 6.2.8 Bergenhus bydel ...................................................................................................21 7. Naturstrategien og Gr\u00f8nn strategi ...................................................................................22 7.1 Forholdet til Naturstrategien .....................................................................................22 7.2 Forholdet til Gr\u00f8nn strategi.......................................................................................23 8. Oppsummering og vurdering ...........................................................................................23 9. Kilder ...............................................................................................................................25 10. Vedlegg ........................................................................................................................26 10.1 Forslag til kriterier for etablering av hundeparker .....................................................26 1. Bakgrunn 1.1 F\u00f8ringer Politisk plattform for 2019-2023 sl\u00e5r fast at \u00abByr\u00e5det vil jobbe for flere hundeparker i sentrum og i bydelene.\u00bb Kommuneplanens samfunnsdel legger opp til en mer kompakt by, der innbyggerne bor tettere og i stor grad deler p\u00e5 uteomr\u00e5dene. I en slik by er det behov for gjennomtenkte l\u00f8sninger for \u00e5 kunne m\u00f8te ulike behov og funksjoner som dels konkurrerer om de samme arealene. Arbeidet med hundeparker er videre forankret i merknad vedtatt i sak 386/21 i m\u00f8te 15.12.2021 i Bergen bystyre. \u00abMerknad 1: Bystyret ber byr\u00e5det om \u00e5 legge frem en sak som ser p\u00e5 mulighetene for \u00e5 etablere hundeparker i alle bydeler, der hunder kan l\u00f8pe fritt.\u00bb 1.2 Bestilling Bymilj\u00f8etaten har mottatt bestilling fra Byr\u00e5dsavdeling for klima, milj\u00f8 og byutvikling (BKMB) om utredning av hundeparker. I sin bestilling viser BKMB til mottatt fagnotat datert 25. mai 2022 \u00abHundeparker i Bergen kommune\u00bb (sak 2021/44775-3), der Bymilj\u00f8etaten gj\u00f8r greie for status for hundeparken ved L\u00f8vstien, vurderer aktuelle arealer for hundepark ved Skanseparken og la fram et forslag til et kriteriesett for vurdering av om et areal er egnet som hundepark. BKMB \u00f8nsker \u00e5 bygge videre p\u00e5 dette arbeidet og kriteriesettet for \u00e5 se p\u00e5 behovet for nye hundeparker i et mer overordnet perspektiv. Utredningen skal: - vurdere behov for hundeparker i hver bydel og peke p\u00e5 eventuelle ulike behov i bydelene - v\u00e6re kvalitativ og overordnet ut ifra et byutviklings- og dyrevelferdsperspektiv - se p\u00e5 eventuelle problem ved \u00e5 etablere hundeparker. - vurdere etablering av hundeparker opp mot Gr\u00f8nn strategi og Naturstrategien Utredningen skal videre, sammen med kriteriesettet for \u00e5 vurdere aktuelle areal, danne grunnlag for videre arbeid med hundeparker i Bergen kommune. 1.3 Tidligere prosess Det er i tidligere fagnotat (sak 2021/44775-3) utarbeidet et kriteriesett som grunnlag for \u00e5 vurdere om et konkret areal er egnet for etablering av hundepark. Kriteriene kan ha ulik relevans i ulike typer omr\u00e5der. Utarbeidelsen av kriteriesettet har hatt s\u00e6rlig fokus p\u00e5 \u00e5 forbedre tilbudet for rekreasjon og fri lek for hunder i tett by, uten \u00e5 hindre trygghet og frihet til andre brukere av uteomr\u00e5dene i byen. Kriteriesettet er basert p\u00e5 vurderinger av bl.a. st\u00f8rrelse, lokalisering, tilkomst/tilrettelegging universell utforming, topografi og vegetasjon, biologisk mangfold, midlertidig tiltak i transformasjonsomr\u00e5de, eiendomsstatus og reguleringsstatus (arealform\u00e5l). Kriteriene er beskrevet n\u00e6rmere i vedlegg (avsnitt 10). 2. Forst\u00e5else av oppgaven En hundepark eller en hundelufteg\u00e5rd er her definert som et avgrenset, og som regel inngjerdet omr\u00e5de, der hunder kan bevege seg fritt sammen med andre hunder. I hundeparker gjelder ikke bestemmelsene om b\u00e5ndtvang. Tilbudet er gratis for alle hundeeiere. St\u00f8rrelsen og utforming av anleggene kan variere. Med bakgrunn i bestillingen har BME: \uf0b7 Vurdert behovet/\u00f8nske om hundeparker i bydelene og ulike behov i de ulike bydelene. Her er gjort en kvalitativ vurdering utfra et overordnet byutviklings- og dyrevelferdsperspektiv \uf0b7 Vurdert hva som kan v\u00e6re utfordrende med \u00e5 etablere hundeparker \uf0b7 Pekt p\u00e5 aktuelle omr\u00e5der for hundeparker i bydelene, uten at disse er vurdert n\u00e6rmere i henhold til alle kriteriene i kriteriesettet (sak 2021/44775-3). De detaljerte vurderingene m\u00e5 komme i et eventuelt oppf\u00f8lgende arbeid. Som en del av arbeidet har Bymilj\u00f8etaten hentet erfaringer fra hundeparkene som allerede er etablert i Bergen og i andre byer. Vi har ogs\u00e5 unders\u00f8kt alternative l\u00f8sninger for rekreasjon og lek for hunder, som er etablert i andre byer. Utover dette har vi ikke funnet at erfaringer med hundeparker er utredet eller dokumentert. Til slutt har vi vurdert i hvilken grad etablering av hundeparker st\u00f8tter opp om m\u00e5l, strategier og satsinger i Gr\u00f8nn strategi og Naturstrategien. 3. Behov for hundeparker i et byutviklingsperspektiv Hund, som kj\u00e6ledyr eller arbeidshund, har en viktig rolle i samfunnet v\u00e5rt. Det er registrert n\u00e6rmere 600.000 hunder i Norge og ansl\u00e5tt at 18 % av norske husholdninger har en eller flere hunder (altomhunden.no, 2023). Facebookgruppen Hundetreff i Bergen har 3200 medlemmer. \u00c5 ha hund medf\u00f8lger en del ansvar, b\u00e5de med hensyn til hunden selv og samfunnet for \u00f8vrig. I Norge er hundehold regulert av hundeloven, som blant annet regulerer lufting av hund uten b\u00e5nd med regler om b\u00e5ndtvang. Bymilj\u00f8etaten f\u00e5r jevnlig henvendelser om etablering av hundeparker. Slike henvendelser er ofte basert p\u00e5 enkeltpersoners behov og kan v\u00e6re vanskelig \u00e5 vurdere opp mot faktisk nytteverdi for hundeeiere generelt. I vurderingen av et areals egnethet er det mange hensyn som skal ivaretas og avveies. I en tett by med arealpress kan det v\u00e6re en ulempe \u00e5 reservere areal til kun en brukergruppe. Arealbehovene er mange, og en type arealbruk som for eksempel hundeparker, ekskluderer gjerne annen rekreasjonsbruk. Samspillet og hensynet til ulike brukergrupper er viktig, spesielt der hundeparkene vil v\u00e6re en del av rekreasjonstilbudet til innbyggerne i byen generelt. I et byutviklingsperspektiv er det ogs\u00e5 form\u00e5lstjenlig \u00e5 kartlegge hvor i bydelene befolkningstettheten er st\u00f8rst og hvilken tilgjengelighet og n\u00e6rhet det er til turveinett, park, friluftsomr\u00e5de og/eller innfallsport til friluftsomr\u00e5de(r). En kan p\u00e5 denne m\u00e5ten synliggj\u00f8re hvor behovet er st\u00f8rst og lettere identifisere omr\u00e5der som er egnet for eventuell fremtidig etablering av hundeparker. Dette er n\u00e6rmere utredet i avsnitt 6. Hundevelferd Det ikke tvil om at hunder trenger fri lek, utfoldelse og at de har behov for \u00e5 l\u00f8pe fritt. Enkelte hunder og hunderaser har spesielt behov for dette, for eksempel jakthunder og arbeidshunder. Samtidig opplever mange utrygghet i n\u00e6rheten av l\u00f8se hunder, og egne hundeparker kan derfor v\u00e6re \u00f8nskelig ogs\u00e5 for de uten hund. Norsk Kennel Klub mener at egne friomr\u00e5der for hund er et viktig innslag for \u00e5 sikre hundevelferden, og for \u00e5 sikre at hundene har det best mulig. Norsk Kennel Klub mener videre at det viktigste grepet for \u00e5 sikre god hundevelferd er at kommunen begrenser utvidelsen av b\u00e5ndtvangsregler i vanlige friomr\u00e5der (Norsk Kennel Klub, 2023). Hundeparker og arealplanlegging Kommuneplanens arealdel (KPA) er det viktigste verkt\u00f8yet kommunen har for \u00e5 vekte ulike arealbrukshensyn p\u00e5 et overordnet niv\u00e5. Etablering av hundeparker kan v\u00e6re konfliktfylte og skape interessekonflikter mellom ulike brukergrupper og hensyn. Det er erfaringsmessig krevende \u00e5 finne egnede arealer p\u00e5 eller n\u00e6r bebygde arealer. Kommunen b\u00f8r derfor vurdere mulige arealer til hundeparker gjennom arealplanleggingen. Etablering av hundeparker kan for eksempel vurderes i reguleringsplaner, spesielt i transformasjonsomr\u00e5der. 3.1 Regelverk \u2013 regler om b\u00e5ndtvang i Bergen Hundehold er blant annet regulert gjennom hundeloven. Den inneholder blant annet bestemmelser om b\u00e5ndtvang i hele landet, i perioden 1. april til 20. august1. Form\u00e5let med hundeloven er \u00e5 fremme et positivt og ansvarlig hundehold, samt ivareta hensynet til trygghet og forebygge konflikter mellom hundeeiernes interesser og allmennheten for \u00f8vrig. B\u00e5ndtvangen gjelder over alt i Norge. Mange kommuner, blant annet Bergen, har utarbeidet lokale forskrifter som utvider b\u00e5ndtvangsbestemmelsene, og inneholder lokale regler om hundehold. Den lokale forskriften inneholder mer detaljert regelverk for b\u00e5ndtvang i Bergen kommune (https://lovdata.no/dokument/LF/forskrift/2015-02-18-316). Periodevis b\u00e5ndtvang If\u00f8lge Bergen kommune sin lokale forskrift er det b\u00e5ndtvang fra 21. august \u2013 31. oktober i omr\u00e5der der husdyr beiter2. Videre skal hunder holdes i b\u00e5nd mellom 1. april og 20. august p\u00e5 offentlig tilrettelagte badeplasser. I tillegg er det b\u00e5ndtvang i f\u00f8lgende lysl\u00f8yper i den perioden lysl\u00f8ypene kan brukes til skig\u00e5ing: Fl\u00f8yen, Totland, Frotveit, Hjortland og Gullbotn. Hel\u00e5rs b\u00e5ndtvang Hel\u00e5rs b\u00e5ndtvang gjelder i f\u00f8lgende omr\u00e5der: a. I Sentrumssonen, se figur 1. b. I alle offentlige parker utenfor Sentrumssonen mellom kl. 07.30 og kl. 20.00. c. P\u00e5 alle offentlige kirkeg\u00e5rder, gravplasser og urnelunder. d. P\u00e5 alle skoler, samt i alle barnehager og anlegg for lek. e. P\u00e5 alle anlegg for idrett og sport der det er skiltet med b\u00e5ndtvang. f. P\u00e5 selve den opparbeidede turveien med tilh\u00f8rende leir- og rasteplasser og skiltede turstier i f\u00f8lgende omr\u00e5der: Fl\u00f8yfjellet, Kanadaskogen, Langeskogen, Hordnesmarka, Kvarven, Myrdalsvannet, Tennebekk, Bj\u00f8rnevatnet, L\u00f8vstien, Hellefjellet, Land\u00e5sfjellet, strekningen Svarteviksdemningen-Tarleb\u00f8 og omr\u00e5dene rundt Store Lungeg\u00e5rdsvann. Kommunens forskrift bestemmer videre at hunder ikke har lov til \u00e5 oppholde seg p\u00e5 skoler, i barnehageomr\u00e5der eller p\u00e5 lekeplasser uten tillatelse fra ansvarlig person. 1 Lov om forsvarlig hundehold (hundeloven) - Lovdata 2 Forskrift om b\u00e5ndtvang m.m. for hund, Bergen kommune, Hordaland - Lovdata Figur 1 Soneavgrensing for hel\u00e5rsb\u00e5ndtvang i sentrum 4. Utfordringer med hundeparker Etablering av hundeparker kan v\u00e6re konfliktfylt og krever kommunale ressurser b\u00e5de ved etablering, drift og forvaltning av parkene. Erfaringsmessig genererer etablerte hundeparker mange henvendelser til kommunen/ Bymilj\u00f8etaten. Eksempler er sp\u00f8rsm\u00e5l om regulering av bruk, ansvar for at dyr blir skadet av andre dyr, eller \u00f8nsker om bedre tilrettelegging i form av gapahuk, benker, parkeringsplasser og s\u00e5 videre. For hunder og hundeeiere kan det v\u00e6re positivt \u00e5 ha tilgang til en hundepark der hunden (og hundeeiere) kan sosialisere med andre dyr og mennesker. I et dyrevelferdsperspektiv kan det likevel stilles sp\u00f8rsm\u00e5l ved nytten hundeparkene har n\u00e5r en vurderer mentale stimuli, risiko for sl\u00e5sskamper der hunder kan bli skadet, samt risiko for smitte og sykdom. Dersom et gr\u00f8ntomr\u00e5de/park blir brukt til lufting av hund uten b\u00e5nd kan dette ogs\u00e5 gj\u00f8re at turg\u00e5ere og folk uten hund unng\u00e5r \u00e5 bruke samme omr\u00e5de. Sosialisering og hundevelferd Selv om en hundepark kan v\u00e6re positivt for sosialisering og kontakt mellom mennesker og hunder, kan det ogs\u00e5 ha noen negative aspekter. En artikkel i New York Times g\u00e5r faktisk s\u00e5 langt som \u00e5 si at hundeparker ikke er trygge for enkelte hunder og spesielt valper. Sosialisering i hundeparker kan if\u00f8lge artikkelen f\u00f8re til utrygge hunder p\u00e5 grunn av overstimulering, u\u00f8nskede hendelser, og/eller sl\u00e5sskamper (Iovine, 2020). Hunder kan ogs\u00e5 l\u00e6re seg til uvaner fra andre hunder de treffer i hundeparken. En er derfor avhengig av at hundeiere passer p\u00e5 sin hund, og at disse viser positiv adferd. Videre er det alltid en fare for skader og alvorlige sl\u00e5sskamper n\u00e5r ukjente hunder plasseres i en hundepark. Med andre ord passer ikke hundeparker for alle hunder. Det er ogs\u00e5 h\u00f8yere sannsynlighet for smitte n\u00e5r man samler hunder p\u00e5 et inngjerdet omr\u00e5de (Iovine, 2020). Nylig ble for eksempel bakteriesykdommen leptospirose oppdaget hos en hund i Bergen. Leptospirose er vanlig rundt Middelhavet, men forel\u00f8pig relativt sjelden i Norge. Leptospirose kan i verste fall v\u00e6re d\u00f8delig (Brevik, 2023). Lufting i en hundepark gir heller ikke hunden automatisk mentale stimuli, noe som er vel s\u00e5 viktig, om ikke viktigere enn fysisk stimuli. Trening, fellesturer, deltagelse p\u00e5 hundekurs og/eller en sport/aktivitet sammen med hunden er gjerne et bedre alternativ enn lufting i en hundepark (Iovine, 2020). Intensjonen med \u00e5 skaffe seg hund er gjerne at man kommer seg ut p\u00e5 tur og at man \u00f8nsker \u00e5 gj\u00f8re aktiviteter sammen med hunden sin. Lufting av hund i en hundepark b\u00f8r derfor brukes som en tilleggsaktivitet etter turg\u00e5ing eller annen aktivisering, og dermed en ekstra mulighet for god aktivisering og sosialisering. Det kan v\u00e6re behov for \u00e5 regulere bruken av hundeparkene, for eksempel forskjellige tider for store og sm\u00e5 hunder, og egne tider for valper. Det kan ogs\u00e5 v\u00e6re aktuelt med forbud for tisper med l\u00f8petid, for \u00e5 hindre aggresjon mellom hundene. Reguleringen kan omfatte unntak, dersom parken er tom. Denne type regulering kan gj\u00f8re samhandlingen i parkene bedre. (Viser ogs\u00e5 til avsnittet om \u201cSkilting\u201d i kap 5.) Estetikk og arealbruk St\u00f8rrelsen, grad av st\u00f8y, utforming; som h\u00f8yde p\u00e5 gjerder, og plasseringen av hundeparken vil p\u00e5virke b\u00e5de bruken og estetikken i omr\u00e5det. Arealer b\u00f8r i st\u00f8rst mulig grad v\u00e6re tilgjengelig for alle. Hundeparker kan ekskludere annen bruk, som andre former for rekreasjon. For eksempel kan turg\u00e5ere som er redd for hund f\u00f8le seg utrygg n\u00e5r de g\u00e5r gjennom en hundepark, og omr\u00e5det vil trolig ikke bli brukt som rekreasjonsareal av folk uten hund. Hundeparker b\u00f8r derfor ikke etableres i omr\u00e5der hvor det ikke er tilstrekkelig areal for andre rekreasjonsformer utenfor hundeparken. Eventuelt b\u00f8r man tilrettelegge p\u00e5 en m\u00e5te som inviterer til delt bruk. Etablering av hundeparker er ogs\u00e5 avhengig av nok plass, riktig lokalisering, spesielt med hensyn til st\u00f8y, universell tilkomst (inkludert tilkomst for drift og vedlikehold) og topografi. Tilrettelegging av hundeparker p\u00e5 areal som ikke er eid av Bergen kommune, vil kreve egen avtale om bruk og eventuell \u00f8konomisk kompensasjon. Videre b\u00f8r hundeparker etableres p\u00e5 areal med reguleringsstatus som tillater slik bruk. Etablering av hundeparker kan ogs\u00e5 f\u00f8re til annen type arealbehov som etablering av parkeringsplasser. Disse problemstillingene er for \u00f8vrig en del av kriteriesettet for eventuell etablering av hundeparker (vedlegg avsnitt 10). L\u00f8se hunder i et samfunnsperspektiv Manglende respekt for b\u00e5ndtvang er en av de vanligste konfliktene med aktiv landbruksdrift. Noen mennesker synes ogs\u00e5 det er ubehagelig \u00e5 treffe p\u00e5 l\u00f8se hunder. Videre er hundeavf\u00f8ring problematisk, spesielt i popul\u00e6re turomr\u00e5der og i n\u00e6rheten av skole og barnehager. Fors\u00f8pling med brukte hundeposer som glemmes eller kastes i naturen er ogs\u00e5 et gjenvendende problem. Erfaringer fra Oslo er at ogs\u00e5 her er temaet konfliktfylt, b\u00e5de fordi sv\u00e6rt mange tar kontakt med forslag om \u00e5 opprette flere omr\u00e5der for lufting av hund og fordi mange er negative og protesterer, s\u00e6rlig p\u00e5 grunn av st\u00f8y (bjeffing). 5. Lufting av hund uten b\u00e5nd \u2013 ulike l\u00f8sninger og begreper Det finnes ulike l\u00f8sninger for og varianter av hundeparker, fra inngjerdete omr\u00e5der med belysning og innlagt vann, til enkel tilrettelegging ved hjelp av skilting. Felles for de ulike l\u00f8sningene vil likevel v\u00e6re at omr\u00e5det m\u00e5 v\u00e6re fritatt for bestemmelsene om b\u00e5ndtvang. Hvilken l\u00f8sning som velges vil v\u00e6re avhengig av behovet, hvilket omr\u00e5de man har mulighet til \u00e5 disponere, andre brukerinteresser, og hvilke \u00f8konomiske rammer som finnes. En liten park vil ofte v\u00e6re bedre enn ingen park (Norsk Kennel Klub, 2023). Friomr\u00e5de for hund Et \u00abfriomr\u00e5de for hund\u00bb er et omr\u00e5de hvor hunder kan bevege seg fritt og sosialisere med andre hunder, og inkluderer b\u00e5de hundeparker og hundeskoger (se forklaring under). Friomr\u00e5dene kan ha ulike st\u00f8rrelser og utforming. Noen er inngjerdet, andre ikke. Fellesnevneren er at omr\u00e5det er tydelig merket og fritatt for b\u00e5ndtvangsbestemmelsene. Det betyr at uavhengig av hvilke regler for b\u00e5ndtvang som ellers gjelder, vil det i disse omr\u00e5dene v\u00e6re mulig for hunden \u00e5 bevege seg uten b\u00e5nd. I Oslo er det etablert 10 offisielle friomr\u00e5der (dressuromr\u00e5der) for hund, hjemlet i egen forskrift. Disse er etablert i eller inntil Marka, og bare ett omr\u00e5de er inngjerdet. Bakgrunnen for at de fleste omr\u00e5dene ikke er inngjerdet, er at dette er vurdert som inngripende med tanke p\u00e5 allemannsretten og allmennhetens tilgang til omr\u00e5det. I Oslo vurderer en n\u00e5 ogs\u00e5 etablering av inngjerdete hundeparker ettersom etablering av nye omr\u00e5der i st\u00f8rre grad skjer i byggesonen og i sentrumsbydeler. Skilting En annen l\u00f8sning kan v\u00e6re skilting av omr\u00e5der som allerede brukes til lufting av hund. Skilting kan sette rammer for bruken, som for eksempel tidspunkt, enkeltdager og/eller \u00e5rstider. Det finnes i dag flere omr\u00e5der i Bergen der hundeeiere treffes for \u00e5 sosialisere hundene sine, uten at dette er organisert av kommunen. Denne l\u00f8sningen kan v\u00e6re mulig i de bydelene som har tilgang p\u00e5 store, sammenhengende friluftsomr\u00e5der og arealer som egner seg for lufting av hund. I alle offentlige parker utenfor Sentrumssonen (se figur 1) er det for eksempel tillatt \u00e5 lufte hunden sin uten b\u00e5nd f\u00f8r kl. 0730 og etter kl. 2000. Tydelig skilting og informasjon kan gi god sambruk mellom ulike brukerinteresser. Eksempelvis kan det i visse perioder p\u00e5 d\u00f8gnet v\u00e6re tillat for hunder \u00e5 g\u00e5 l\u00f8s (for eksempel hverdager mellom kl. 10- 12 og kl. 16-18). Da f\u00e5r ogs\u00e5 turg\u00e5ere uten hund informasjon om at i disse tidsperiodene kan man m\u00f8te p\u00e5 l\u00f8se hunder. Dette kan skape forutsigbarhet for brukere av turomr\u00e5det. B\u00e5ndtvang mellom 1. april og 20. august m\u00e5 uansett overholdes for \u00e5 ta hensyn til vern av vilt. Bymilj\u00f8etaten erfarer generelt at skiltene eller regelverket ofte ikke respekteres. Dette kan v\u00e6re en kilde til konflikt og skape utfordringer b\u00e5de for andre brukere og kommunens forvaltning av omr\u00e5det. Hundeskoger En hundeskog er et st\u00f8rre eller mindre avgrenset areal hvor hunder kan l\u00f8pe fritt. Det er gratis \u00e5 bruke og kan benyttes hele d\u00f8gnet, \u00e5ret rundt. Grad av tilrettelegging varierer, alt fra inngjerding for valper, agilitybane (hinderbane for hunder) og andre fasiliteter. Hundeskogene er skiltet og her gjelder et generelt sett med regler. I Danmark er s\u00e5kalte hundeskoger et utbredt fenomen. Det finnes over 400 kartlagte hundeskoger i Danmark. Bymilj\u00f8etaten kjenner ikke til erfaringer med bruk av hundeskoger, men ser at dette kan v\u00e6re en aktuell l\u00f8sning \u00e5 teste i enkelte omr\u00e5der. Sm\u00e5 hundeparker I mange land er det etablert sm\u00e5 hundeparker som krever lite tilrettelegging. Disse parkene er ofte etablert med grunnlag i en reguleringsplan, p\u00e5 lik linje med etablering av for eksempel lekeplasser. Etablering av sm\u00e5 hundeparker kan v\u00e6re et alternativ i urbane parker som for eksempel i Nordnesparken eller Nyg\u00e5rdsparken. Slik tilrettelegging kan imidlertid komme i konflikt med hensyn til kulturhistoriske interesser og estetikk. Figur 2 Hundepark i en liten park i Budapest Lokal forskrift En lokal forskrift til hundeloven kan brukes for \u00e5 opprette omr\u00e5der hvor hunder kan slippes fri til trening, lufting og dressur, uavhengig av gjeldende b\u00e5ndtvangsbestemmelser, som Oslo sin lokale forskrift om dressuromr\u00e5der for hund (https://lovdata.no/dokument/LF/forskrift/2007-05-08-1002). Forskriften gjelder for 10 utvalgte omr\u00e5der og inneholder bestemmelser om bruk, skilting og informasjon. 6. Hundeparker i bydelene 6.1 Behov for hundeparker i de forskjellige bydelene Bergen best\u00e5r av \u00e5tte bydeler (figur 3). Bydelene varierer b\u00e5de i st\u00f8rrelse og befolkningstetthet, fra Arna som har relativt stort areal og er tynt befolket til Bergenhus som har lite areal og er tett befolket. \u00c5sane, Fana, Laksev\u00e5g og Ytrebygda har relativt store areal og er delvis tett befolket i sentrale deler av bydelene. Bergen kommune har allerede etablert fire hundeparker i byen (figur 4): en i \u00c5sane, to i \u00c5rstad, og en i Laksev\u00e5g bydel. Den fjerde hundeparken er nylig \u00e5pnet ved L\u00f8vstien (\u00c5rstad bydel). Figur 3. Oversikt over bydelene i Bergen. Figur 4. Oversiktskart og eksisterende hundeparker i Bergen kommune pr. 03.04.2023. I tillegg er det etablert en ny hundepark ved L\u00f8vstien i \u00c5rstad bydel. Bymilj\u00f8etaten har vurdert hvilke faktorer som er aktuelle n\u00e5r vi skal vurdere behovet for hundeparker og peke p\u00e5 eventuelle ulike behov i bydelene. Utgangspunktet for vurdering av behovet er hvilken mulighet befolkningen har for \u00e5 lufte hund, som vi har kunnskap om og som er mulig \u00e5 vurdere. F\u00f8lgende faktorer er vurdert som aktuelle: \u2022 Befolkningstetthet \u2022 Tilgang til gr\u00f8nt- og frilufts areal i n\u00e6rmilj\u00f8et \u2022 Eksisterende hundeparker \u2022 Regler for b\u00e5ndtvang Generelt sett er det relativt god tilgang til gr\u00f8nt- og friluftsomr\u00e5der i utmark og annen gr\u00f8ntstruktur i hele Bergen kommune (Tabell 1). Bymilj\u00f8etaten har vurdert behovet for hundepark som st\u00f8rst i bydeler med h\u00f8yest befolkningstetthet og der det ikke er eksisterende hundepark i dag. Hundepark i bydelen Bergenhus er derfor gitt h\u00f8yest prioritet. I Bergenhus har vi ogs\u00e5 strengere regler for b\u00e5ndtvang enn i de andre bydelene. Videre er bydelene uten hundepark i dag gitt middels prioritet. Dette gjelder Fyllingsdalen, Ytrebygda, \u00c5sane og Arna. Bydelene som har hundepark i dag er gitt lav prioritet. I de sistnevnte bydelene er det god tilgang til store friluftsomr\u00e5der, og eventuelle hundeparker b\u00f8r etableres i tilknytning til etablerte turomr\u00e5der. Alternative l\u00f8sninger for lufting av hund kan vurderes. Tabell 1. Oversikt over befolkningstetthet, tilgang til gr\u00f8nt og friluftsareal, regler for b\u00e5ndtvang og eksisterende hundeparker Bydel Befolkni Tilgang til gr\u00f8nt- og friluftsareal i Regler for Eksisterende Prioritering ngs- n\u00e6rmilj\u00f8et egnet for lufting av hund b\u00e5ndtvang 1) kommunale av tetthet utenom hundeparker hundepark Lav Flere store friluftsomr\u00e5der (72 kartlagt i Middels Arna 2016) God tilgang til Byfjellene i vest og prioritet fjellmassivet med bla Arnanipa i \u00f8st. H\u00f8y Store friluftsomr\u00e5der (61 Hel\u00e5rsb\u00e5nd-tvang i H\u00f8y prioritet Bergenhus friluftslivsomr\u00e5der kartlagt i 2017), bla sentrums-sonen, p\u00e5 Byfjellene og flere parker i byomr\u00e5det. I Fl\u00f8yfjellet, i de mest urbane omr\u00e5dene kan det v\u00e6re sentrum, rundt vanskelig \u00e5 finn egnede steder for \u00e5 Store slippe hunder fri. Lungeg\u00e5rdsvann, strekningen Svartediket til Tarleb\u00f8 og Hellefjellet i Sandviken. Middels til Flere store friluftsomr\u00e5der (130 kartlagt i Hel\u00e5rs b\u00e5ndtvang Middels Fana lav 2016). Bydelen har store skog- og ved Myrdalsvatnet, prioritet fjellomr\u00e5der i \u00f8st (Fanafjellet, Livarden, Hordnesmarka og Gullfjellet), en variert strandsone i vest, Bj\u00f8rnevatnet. og store omr\u00e5der med kulturlandskap. H\u00f8y Flere store friluftsomr\u00e5der (62 kartlagt i Hel\u00e5rs b\u00e5ndtvang i Middels Fyllingsdalen 2016). God tilgang b\u00e5de til parker og skog Kanadaskogen og prioritet i dalomr\u00e5det og til byfjellene (L\u00f8vstakken Langeskogen. og Damsg\u00e5rdsfjellet, Kanadaskogen) og Knappenfjellet. Middels til Flere store friluftsomr\u00e5der (124 kartlagt i Hel\u00e5rs b\u00e5ndtvang p\u00e5 En hundepark Lav prioritet Laksev\u00e5g h\u00f8y 2017) med bla Byfjellene vest Kvarven fort og ved ved Tennebekk (Lyderhorn, Damsg\u00e5rdsfjellet og Tennebekk og Kanadaskogen) og Alv\u00f8enskogen. I de Bj\u00f8rnevatnet. mer urbane omr\u00e5dene kan det v\u00e6re vanskelig \u00e5 finne egnede steder \u00e5 slippe hunder fri. Middels Flere store friluftsomr\u00e5der (101 kartlagt i Middels Ytrebygda 2017). Lite fjell, men en god del skog og prioritet noe dyrket mark som benyttes til friluftsliv. Variert kystlinje. H\u00f8y Flere store friluftsomr\u00e5der (71 kartlagt i Hel\u00e5rs b\u00e5ndtvang p\u00e5 To Lav prioritet \u00c5rstad 2017) og tilgang til Byfjellene (Ulriken, L\u00f8vstien og hundeparker: Land\u00e5sfjellet og L\u00f8vstakken) og flere Land\u00e5sfjellet. Tveitevannet parker i Bergensdalen. I de mest urbane og ved L\u00f8vstien omr\u00e5dene kan det v\u00e6re vanskelig \u00e5 finn i egnede steder \u00e5 slippe hunder fri. Solheimsviken. Middels Flere store friluftsomr\u00e5der (148 kartlagt i En hundepark Lav prioritet \u00c5sane 2016). Omfatter bla den nordlige delen ved Liavatnet av de sentrale byfjellene og Byfjellene Nord. Deler av randsonen til fjellomr\u00e5dene er definert som sammenhengende landbruksomr\u00e5der. Lang kystlinje. Registrert en del konflikt med landbruk. 1. Hel\u00e5rsb\u00e5ndtvang i hele sentrumssonen og i alle offentlige parker utenfor sentrumssonen mellom kl. 07.30 og kl. 20.00, jf avsnitt 3.1 Situasjonen i de enkelte bydelene er n\u00e6rmere omtalt i avsnitt 6.2. 6.2 Aktuelle omr\u00e5der for hundeparker i bydelene I dette avsnittet f\u00f8lger en beskrivelse av bydelene med fokus p\u00e5 faktorene nevnt i forrige avsnitt (avsnitt 6.1) og omr\u00e5der som kan v\u00e6re egnet for lokalisering av hundepark i hver enkelt bydel. Bymilj\u00f8etaten har vurdert omr\u00e5der i bydelene som kan v\u00e6re aktuelle for en hundepark basert p\u00e5 bestillingen fra BMKB og med s\u00e6rlig vekt p\u00e5 f\u00f8lgende kriterier: \u2022 N\u00e6rhet til der flest folk bor (det vil si innenfor en buffer p\u00e5 800 m fra omr\u00e5der som er satt av til sentrumskjerne i KPA 2018) \u2022 Tilgjengelighet og n\u00e6rhet til turveinett, park, friluftsomr\u00e5de og/eller innfallsport til friluftsomr\u00e5de Tidligere utarbeidet kriteriesettet (vedlegg avsnitt 10) sier bl.a.: \uf0b7 En hundepark blir gjerne brukt i sammenheng med luftetur av hund. Parken b\u00f8r derfor ideelt sett v\u00e6re i tilknytning til et friluftsomr\u00e5de eller koblet til tur- og gangveinettet. Hundeparker kan med fordel etableres i mindre attraktive, og lite brukte deler av eksisterende parker eller friluftsomr\u00e5der. \uf0b7 Ikke for tett p\u00e5 bosetning, skoler, barnehager og lekeplasser. Det m\u00e5 regnes med potensielle konflikter mellom ulike brukere av omr\u00e5det. Det vil ogs\u00e5 v\u00e6re st\u00f8y fra hundeparken, der mange firbeinte samles, og en hundepark b\u00f8r derfor ikke ligge for n\u00e6rt bosetninger, alternativt b\u00f8r mulighet for st\u00f8ydempende tiltak vurderes. Med utgangspunkt i kriteriene omtalt over er det gjort en vurdering av hvilke omr\u00e5der som kan v\u00e6re aktuelle for hundeparker i hver av bydelene og resultatet er framstilt i et kart for hver bydel. De foresl\u00e5tte omr\u00e5dene er ikke vurdert opp mot alle kriteriene i kriteriesettet fra fagnotatet i sak 2021/44775-3. Kriteriene, som st\u00f8rrelse, skjerming, tilkomst, topografi, eiendomsstatus, reguleringsstatus, biologisk mangfold og vernehensyn vil m\u00e5tte vurderes i hvert enkelt omr\u00e5de dersom det skal etableres flere hundeparker i kommunen (se vedlegg i avsnitt 10). I et eventuelt videre arbeid m\u00e5 det gj\u00f8res en detaljert vurdering av de aktuelle omr\u00e5dene. 6.2.1 \u00c5sane bydel \u00c5sane har et variert landskap fra \u00e5pne, flate arealer i Hordvik, til bratte, steinrike omr\u00e5der ved Baugtveit. Den nordlige delen av de sentrale byfjellene og Byfjellene Nord, som i sin helhet ligger i \u00c5sane, er viktige friluftsomr\u00e5der/turomr\u00e5der. Det karakteristisk jordbrukslandskap Melingen/Espelen, som ligger mellom Midtbygda (\u00c5sane senter) og Vetenmassivet, skiller seg ut som spesielt opplevelsesrike turomr\u00e5der. Deler av randsonen til fjellomr\u00e5dene er definert som sammenhengende landbruksomr\u00e5der. Bydelen har en lang og variert kystlinje. Brukerinteressene i det st\u00f8rste friluftsomr\u00e5det (byfjellene og Byfjellene Nord) er hovedsakelig knyttet til landbruk, skogbruk (inkludert hogst) og friluftsliv. \u00c5sane bydel er stor og blant de mest folkerike i Bergen kommune med 42.151 innbyggere per 1.1.20233. Egnede omr\u00e5der for \u00e5 lufte hund n\u00e5r det ikke er b\u00e5ndtvang I kommunens kartlegging av friluftsomr\u00e5der fra 2016 ble det kartlagt 148 friluftslivsomr\u00e5der som ligger helt eller delvis innenfor \u00c5sane bydel (Bymilj\u00f8etaten, 2017). Det er dermed flere store omr\u00e5der i \u00c5sane som sannsynligvis egner seg til \u00e5 lufte hund uten b\u00e5nd n\u00e5r det ikke er b\u00e5ndtvang. Samtidig, i forvaltningsplanen for Byfjellene nord er l\u00f8se hunder, som f\u00f8lge av manglende respekt for b\u00e5ndtvang, nevnt som en av de vanligste konfliktene mht. landbruksdrift i omr\u00e5det (Bergen kommune, 2016). Hundeparker I \u00c5sane er det en eksisterende kommunal hundepark ved Liavatnet (se under). P\u00e5 Hjortland har det tidligere v\u00e6rt en privat hundepark, men status p\u00e5 bruken av denne er p.t. ukjent. Aktuelle areal for etablering av hundeparker i \u00c5sane er ved turnett/innfallsporten til Byfjellene Nord, Flaktveitparken og Rollandparken. Figur 6 Eksisterende og potensielle omr\u00e5der for hundeparker i \u00c5sane 3 Innbyggerantall er henter her Bergen kommune - Folketall per 1. januar 2023 6.2.2 Arna bydel Landskapet i Arna er preget av bratte fjellsider med bl.a. Bj\u00f8rndalss\u00e5ta i vest og Arnanipa i \u00f8st. I dalen mellom fjellomr\u00e5dene renner Storelva som munner ut i Arnav\u00e5gen i nord. P\u00e5 flatene i bunnen av dalen finner man hovedandelen av bebyggelsen og en del jordbruksomr\u00e5der. Fjellomr\u00e5dene er viktig for friluftslivet, mens omr\u00e5dene i dalen trolig er viktig for n\u00e6rfriluftsliv, skoler og barnehager. Arna er en bydel med et stort areal, men f\u00e5 innbyggere (13.926 innbyggere per 1.1.2023) sammenlignet med de andre bydelene. Bydelen har en relativt spredt bosetting med store og til dels ur\u00f8rte naturomr\u00e5der. Egnede omr\u00e5der for \u00e5 lufte hund n\u00e5r det ikke er b\u00e5ndtvang I kommunens kartlegging av friluftsomr\u00e5der fra 2016 ble det kartlagt 72 friluftslivsomr\u00e5der som ligger helt eller delvis innenfor Arna bydel (Bymilj\u00f8etaten, 2017). Her finnes det sannsynligvis en del omr\u00e5der som egner seg til \u00e5 lufte hund uten b\u00e5nd n\u00e5r det ikke er b\u00e5ndtvang. Hundeparker Det finnes i dag ikke kommunale hundeparker i Arna. Aktuelle arealer for etablering av hundeparker i Arna er Seimsmyrane, ved Rambergsvegen. Et annet aktuelt omr\u00e5de er ved Arnatveitlien. Kommunen er i ferd med \u00e5 etablere en dagsturhytte i dette omr\u00e5det, og etablering av en hundepark i rimelig avstand til denne, vil v\u00e6re forenelig med prinsippet om etablering ved etablerte turveier. Figur 7 Potensielle omr\u00e5der for hundeparker i Arna 6.2.3 Fana bydel Fana er den geografisk st\u00f8rste bydelen i Bergen og utgj\u00f8r store deler av den s\u00f8rlige delen av Bergenshalv\u00f8yen. Bydelen har store skog- og fjellomr\u00e5der i \u00f8st, en variert strandsone i vest, i tillegg til kulturlandskap og store bebygde omr\u00e5der. B\u00e5de fjordsystemet, dalene og vassdragene veksler i et buem\u00f8nster, de s\u00e5kalte \u00abbergensbuene\u00bb, som danner et godt grunnlag for varierte, innholdsrike og fine turomr\u00e5der. Fana var i sin tid en av Hordalands st\u00f8rste jordbrukskommuner og bydelen har fremdeles mye jordbruk, samtidig som den er bydelen med h\u00f8yest befolkningsvekst (44.228 innbyggere per 1.1.2023). Egnede omr\u00e5der for \u00e5 lufte hund n\u00e5r det ikke er b\u00e5ndtvang I kommunens kartlegging av friluftsomr\u00e5der fra 2016 ble det kartlagt 130 friluftslivsomr\u00e5der som ligger helt eller delvis innenfor Fana bydel (Bymilj\u00f8etaten, 2017). Ogs\u00e5 her finnes det nok flere store omr\u00e5der som egner seg til \u00e5 lufte hund uten b\u00e5nd n\u00e5r det ikke er b\u00e5ndtvang. Det er for \u00f8vrig hel\u00e5rs b\u00e5ndtvang ved Myrdalsvatnet, Hordnesmarka og Bj\u00f8rnevatnet. Hundeparker Det finnes i dag ikke kommunale hundeparker i Fana. Aktuelle areal for etablering av hundeparker i Fana er for eksempel Storetveitmarken og Fantoft stavkirke. I en s\u00e5 stor bydel er det mange muligheter for potensielle omr\u00e5der for etablering av en hundepark, bl.a. kan det v\u00e6re aktuelt med hundeparker i popul\u00e6re n\u00e6rfriluftsomr\u00e5der som f.eks. Myrdalsvannet og Sm\u00f8r\u00e5sen (Byfjellene S\u00f8r). Videre kan det v\u00e6re aktuelt med hundeparker i eller ved inngangen til friluftsomr\u00e5der som Hordnesskogen, Fanafjellet og fjellomr\u00e5dene i \u00f8st (Livarden, Totlandsfjellet og Gullfjellet). En mer sentral hundepark i Nesttunomr\u00e5det (f.eks. Sl\u00e5tthaug), Skjold (f.eks. Nesttun idrettspark) eller Lagunen kan ogs\u00e5 v\u00e6re aktuelt, men eventuell plassering m\u00e5 utredes n\u00e6rmere her. Figur 8 Potensielle omr\u00e5der for hundeparker i Fana 6.2.4 Ytrebygda bydel Ytrebygda bydel har lite fjell, men en god del skog og noe dyrket mark som benyttes til friluftsliv. I tillegg har bydelen en variert og fin kystlinje og skj\u00e6rg\u00e5rd i vest. Ogs\u00e5 Ytrebygda er karakterisert av Bergensbuene. Storrinden er et skogkledt, viktig turomr\u00e5de. Bydelen har fremdeles en del jordbruk, spesielt i s\u00f8rvest. Per 1.1.2023 hadde Ytrebygda 31.253 innbyggere Egnede omr\u00e5der for \u00e5 lufte hund n\u00e5r det ikke er b\u00e5ndtvang I kommunens kartlegging av friluftsomr\u00e5der fra 2016 ble det kartlagt 101 friluftslivsomr\u00e5der som ligger helt eller delvis innenfor Ytrebygda bydel (Bymilj\u00f8etaten, 2017). I Ytrebygda finnes det nok ogs\u00e5 st\u00f8rre omr\u00e5der som kan egne seg for lufting av hund uten b\u00e5nd i perioden uten b\u00e5ndtvang. Hundeparker Det finnes i dag ikke kommunale hundeparker i Ytrebygda. Aktuelle areal for etablering av hundeparker i Ytrebygda er ved inngangen til Storrinden, S\u00f8reide og Hjellestad/Milde (Arboretet). Videre kan det v\u00e6re aktuelt med hundeparker i popul\u00e6re n\u00e6rfriluftsomr\u00e5der som f.eks. Skranevatnet, Langaneset samt Hammersland. Figur 9 Potensielle omr\u00e5der for hundeparker i Fana 6.2.5 Fyllingsdalen bydel Fyllingsdalen bydel ligger mellom L\u00f8vstakken og Damsg\u00e5rdsfjellet, og avgrenses i s\u00f8r av Nord\u00e5svannet og Grimstadfjorden. Per 1.1.2023 hadde Fyllingsdalen 30.552 innbyggere. Bydelen er preget av et \u00e5pent dalomr\u00e5de som er relativt tett bebygd, men har likevel mye skog, og innbefatter ogs\u00e5 deler av byfjellene (deler av L\u00f8vstakken, Damsg\u00e5rdsfjellet og Kanadaskogen). Kanadaskogen ligger som en gr\u00f8nn lunge mellom bydelene Laksev\u00e5g og Fyllingsdalen, og er et sv\u00e6rt viktig friluftsomr\u00e5de. Byfjellene Vest er generelt viktig for friluftslivet, og spesielt for dem som bor i Fyllingsdalen og Laksev\u00e5g. Samtidig peker Byfjellsunders\u00f8kelsen til Bergen Turlag fra 2002 p\u00e5 en del konflikter knyttet til l\u00f8se hunder i Byfjellene Vest (Gr\u00f8nn etat, 2005). Egnede omr\u00e5der for \u00e5 lufte hund n\u00e5r det ikke er b\u00e5ndtvang I kommunens kartlegging av friluftsomr\u00e5der fra 2016 ble det kartlagt 62 friluftslivsomr\u00e5der som ligger helt eller delvis innenfor Fyllingsdalen bydel. Ogs\u00e5 i Fyllingsdalen er det mulig \u00e5 finne st\u00f8rre omr\u00e5der som kan egne seg for lufting av hund uten b\u00e5nd i perioden uten b\u00e5ndtvang. Det er for \u00f8vrig hel\u00e5rs b\u00e5ndtvang i Kanadaskogen og Langeskogen. Hundeparker Det finnes i dag ikke kommunale hundeparker i Fyllingsdalen. Det er etablert en privat hundepark i Langeskogen. I Nordn\u00e6sdalen, i vestre del av Fyllingsdalen, er det et omr\u00e5de som er eid av AS Nordn\u00e6s Bataillons venner, som blant annet brukes til dressur av hund (Forvaltningsplan for Byfjellene Vest, 2005). Det er ikke kjent om omr\u00e5det fremdeles brukes til dette form\u00e5let per i dag. Aktuelle arealer for etablering av hundeparker i Fyllingsdalen er ved Oasen eller Ortuvatnet og Storavatnet i vest (innfallsport til Kanadaskogen). Andre aktuelle omr\u00e5der kan v\u00e6re Bj\u00f8rnevatnet, Kyrkjetangen og ved en av innfallsportene til L\u00f8vstakken, Damsg\u00e5rdsfjellene og Lyderhorn, samt Spelhaugen (innfallsport til Kanadaskogen). En mer sentral hundepark i omr\u00e5det Lynghaugparken, Ortuparken og Spelhaugen er ogs\u00e5 aktuelt, med aktuell plassering m\u00e5 eventuelt utredes n\u00e6rmere. Figur 10 Potensielle hundeparker i Fyllingsdalen 6.2.6 Laksev\u00e5g bydel Laksev\u00e5g bydel utgj\u00f8r den vestlige delen av Bergenshalv\u00f8yen og ligger vendt mot Byfjorden, med bebyggelse hovedsakelig i n\u00e6rheten av sj\u00f8en. Landskapet karakteriseres av to dominerende landskapsrom p\u00e5 hver sin side av Olderneset. De naturlige forutsetningene for jordbruksdrift har aldri v\u00e6rt spesielt gode i omr\u00e5det, men her har tidligere v\u00e6rt gode beiteomr\u00e5der. Bydelen er relativt tett bebygd (40.422 innbyggere per 1.1.2023), men har fremdeles mye skog, og innbefatter deler av byfjellene (Lyderhorn, samt deler av Damsg\u00e5rdsfjellet og Kanadaskogen). Byfjellene Vest er et viktig friluftsomr\u00e5de, sammen med Kanadaskogen. Forvaltningsplan for Byfjellene Vest (Gr\u00f8nn etat, 2005) omtaler problemer med l\u00f8se hunder ved Tennebekktj\u00f8rn bl.a. relatert til badeplassen og selve tjernet. Hunder i vannet, og p\u00e5/eller ved stranden beskrives som et problem i forhold til vannkvalitet og trygghetsf\u00f8lelse. Ved Flere store friluftsomr\u00e5der (130 kartlagt i 2016) er det b\u00e5ndtvang hele \u00e5ret, men bestemmelsen overholdes ikke alltid. Egnede omr\u00e5der for \u00e5 lufte hund n\u00e5r det ikke er b\u00e5ndtvang I kommunens kartlegging av friluftsomr\u00e5der fra 2016 ble det kartlagt 124 friluftslivsomr\u00e5der som ligger helt eller delvis innenfor Laksev\u00e5g bydel (Bymilj\u00f8etaten, 2017). I fjellomr\u00e5dene er det nok mulig \u00e5 finne st\u00f8rre omr\u00e5der som kan egne seg for lufting av hund uten b\u00e5nd i perioden uten b\u00e5ndtvang, men i de mer urbane omr\u00e5dene i Laksev\u00e5g kan det v\u00e6re vanskelig \u00e5 finne egnede steder for \u00e5 slippe hunder fri. Det er for \u00f8vrig hel\u00e5rs b\u00e5ndtvang p\u00e5 Kvarven fort og ved Tennebekk og Bj\u00f8rnevatnet. Hundeparker I Laksev\u00e5g er det en eksisterende kommunal hundepark ved Tennebekk. Aktuelle areal for etablering av hundeparker i Laksev\u00e5g er Olsvik og i Loddefjord. Andre potensielle omr\u00e5der kan v\u00e6re ved Gravdalsvatnet og Storavatnet (Alv\u00f8en). Figur 11 Potensielle omr\u00e5der for hundeparker i Laksev\u00e5g 6.2.7 \u00c5rstad bydel \u00c5rstad bydel er den minste og tettest befolkede bydelen i Bergen (43.737 innbyggere per 1.1.2023). Bydelen dekker store deler av den bebygde Bergensdalen, i tillegg til deler av L\u00f8vstakken, Nattlandsfjellet deler av Ulriken. Landskapet er preget av en U-dal i nord-sydlig retning som er relativt flat og vid i dalbunnen. Landskapet varierer ellers med bratt terreng mot L\u00f8vstakken, sm\u00e5 vann, flater og \u00e5ser i dalbunnen. Fj\u00f8sangerbukten ligger i s\u00f8r. Dette landskapet gir varierte turomr\u00e5der, men p\u00e5 til dels sm\u00e5 arealer. Egnede omr\u00e5der for \u00e5 lufte hund n\u00e5r det ikke er b\u00e5ndtvang Totalt er det blitt kartlagt 71 friluftslivsomr\u00e5der som ligger helt eller delvis innenfor \u00c5rstad bydel i kommunens kartlegging av friluftsomr\u00e5der fra 2016 (Bymilj\u00f8etaten, 2017). I fjellomr\u00e5dene er det nok mulig \u00e5 finne st\u00f8rre omr\u00e5der som kan egne seg for lufting av hund uten b\u00e5nd i perioden uten b\u00e5ndtvang, men i de mer urbane omr\u00e5dene kan det v\u00e6re vanskelig \u00e5 finn egnede steder for \u00e5 slippe hunder fri. Det er for \u00f8vrig hel\u00e5rs b\u00e5ndtvang p\u00e5 L\u00f8vstien og Land\u00e5sfjellet. Hundeparker I \u00c5rstad er det i dag en eksisterende hundepark ved Tveitevatnet (se under), samt en som nylig \u00e5pnet ved L\u00f8vstien (ved Gyldenpris). Aktuelle areal for etablering av hundeparker i \u00c5rstad er ved Montana, i Mindeomr\u00e5det (Christieparken/Brann Stadion) og Land\u00e5s. Det kan ogs\u00e5 v\u00e6re aktuelt \u00e5 se p\u00e5 en av innfallsportene til Land\u00e5sfjellet, som for eksempel ved Helges\u00e6ter i S\u00e6dalen. Figur 32 Potensielle omr\u00e5der for hundeparker i \u00c5rstad 6.2.8 Bergenhus bydel Bergenhus er sentrumsbydelen med mange innbyggere (42.793 innbyggere per 1.1.2023). Topografisk er Bergenhus preget av b\u00e5de fjord og fjell, men foruten de sentrale byfjellene er det kun relativt sm\u00e5 gr\u00f8nt- og friluftslivsomr\u00e5der i bydelen. Likevel, nesten uansett hvor man bor i bydelen, s\u00e5 er det kort vei til b\u00e5de sj\u00f8 og fjell (byfjellene). De sentrale byfjellene, med blant annet Sandviksfjellet, Fl\u00f8yen, Ulriken og Vidden er viktige friluftsomr\u00e5der som brukes av bergensere. Egnede omr\u00e5der for \u00e5 lufte hund n\u00e5r det ikke er b\u00e5ndtvang Totalt er det kartlagt 61 friluftslivsomr\u00e5der som ligger helt eller delvis innenfor Bergenhus bydel i kommunens kartlegging av friluftsomr\u00e5der fra 2016 (Bymilj\u00f8etaten, 2017). I fjellomr\u00e5dene kan det mulig \u00e5 finne st\u00f8rre omr\u00e5der som kan egne seg for lufting av hund uten b\u00e5nd i periodene uten b\u00e5ndtvang. I de mer urbane omr\u00e5dene i Bergenhus kan det v\u00e6re vanskelig \u00e5 finn egnede steder for \u00e5 slippe hunder fri. Det er for \u00f8vrig hel\u00e5rsb\u00e5ndtvang p\u00e5 Fl\u00f8yfjellet. Det er ogs\u00e5 hel\u00e5rs b\u00e5ndtvang i sentrum, rundt Store Lungeg\u00e5rdsvann, strekningen Svartediket til Tarleb\u00f8 og Hellefjellet (Sandviken). Hundeparker Det finnes i dag ingen kommunale hundeparker i Bergenhus bydel. Det har tidligere v\u00e6rt gjort fors\u00f8k p\u00e5 \u00e5 finne egnede sentrumsn\u00e6re lokasjoner, men dette har vist seg \u00e5 v\u00e6re sv\u00e6rt utfordrende. Det anbefales derfor at man her s\u00f8ker \u00e5 etablere alternative l\u00f8sninger som omtalt i kapittel 5, fremfor tradisjonelle hundeparker i sentrum som samsvarer med kriteriene som er definert i fagnotat; sak 2021/44775-3. Figur 43 Sentrumskjerner og fortruter i Bergenhus bydel 7. Naturstrategien og Gr\u00f8nn strategi 7.1 Forholdet til Naturstrategien Naturstrategien legger f\u00f8ringer for hvordan Bergen kommune skal bevare, utvikle, forvalte og sette verdi p\u00e5 naturarealer. Den har to m\u00e5l, ett om naturmangfold \u2013 I Bergen har vi gode levek\u00e5r for dyr og planter som h\u00f8rer til her, og ett om rekreasjon \u2013 Alle bergensere kan ha daglig kontakt med natur. V\u00e5rt arealforbruk for\u00e5rsaker tap av leveomr\u00e5der for ville dyr og planter, og er den st\u00f8rste trusselen mot naturmangfoldet. Etablering av hundeparker er ogs\u00e5 en form for arealforbruk som kan g\u00e5 p\u00e5 bekostning av natur og gr\u00f8nt og m\u00e5 derfor gj\u00f8res p\u00e5 en sk\u00e5nsom m\u00e5te som ikke p\u00e5virker naturmangfoldet i kommunen. For eksempel kan det v\u00e6re problematisk \u00e5 etablere hundeparker innenfor gr\u00f8ntstruktur i allerede urbaniserte omr\u00e5der, ettersom det vil kunne redusere natur- og rekreasjonskvaliteten i disse omr\u00e5dene. Samtidig er det kanskje her behovet for hundeparker er st\u00f8rst. Strategier og satsinger Dersom en skal etablere flere hundeparker i Bergen, m\u00e5 det v\u00e6re i tr\u00e5d med Naturstrategiens fire strategier med tilh\u00f8rende satsingsomr\u00e5der: 1. Arealn\u00f8ytralitet \u2013 bevare naturverdier, hindre nedbygging og styrke naturen. Det vil si at vi skal redusere behovet for utbygging (gjennom arealplanlegging), ikke bygge p\u00e5 naturareal og kompensere dersom det skjer. Hundeparker m\u00e5 derfor skje p\u00e5 omr\u00e5der som er egnet for dette og helst p\u00e5 allerede utbygd areal eller transformasjonsomr\u00e5der. 2. Milj\u00f8- og klimatilpasning \u2013 unng\u00e5 forurensing og fors\u00f8pling samt v\u00e6re forberedt p\u00e5 et klima i endring. Bygging av en hundepark kan f\u00f8re til forurensing, og bruken kan f\u00f8re til fors\u00f8pling blant annet gjenglemte hundeposer. Drift av hundeparken m\u00e5 ogs\u00e5 gj\u00f8res p\u00e5 en milj\u00f8vennlig m\u00e5te. Dersom mulig kan en l\u00f8sning v\u00e6re en kombinasjon av hundepark og klimatilpasning ved \u00e5 bruke naturbaserte l\u00f8sninger, ved at omr\u00e5det for eksempel ogs\u00e5 h\u00e5ndterer overvann. 3. Bruk og opplevelser \u2013 dele p\u00e5 plassen og tilrettelegge p\u00e5 naturens premisser. Menneskers rekreasjon (inkludert hundelufting) skal skje p\u00e5 naturens premisser og arealer b\u00f8r i st\u00f8rst mulig grad v\u00e6re tilgjengelig for alle. Arealbruk som ekskluderer annen bruk, b\u00f8r derfor unng\u00e5s, eller tiltak b\u00f8r tilrettelegges p\u00e5 en m\u00e5te som inviterer til delt bruk. Behovet vil v\u00e6re ulikt i ulike deler av kommunen. Lufting av hund uten b\u00e5nd kan for eksempel f\u00f8re til utfordringer for husdyr p\u00e5 beite og forstyrre ville dyr i naturen, og kan f\u00f8re til fors\u00f8pling og slitasje p\u00e5 naturen. Hundeparker kan styre lufting av hund til enkelte arealer, og dermed redusere konflikter i andre turomr\u00e5der. Tilrettelegging n\u00e6r der folk bor b\u00f8r derfor prioriteres dersom en skal etabler flere hundeparker, slik at s\u00e5 mange som mulig har tilgang. 4. Kunnskap og kommunikasjon \u2013 I Bergen har vi kunnskap om naturen og tar vare p\u00e5 den. Hundeparker som blir mye brukt, sliter p\u00e5 vegetasjonen. Videre ekskluderer hundeparker annen felles bruk av et omr\u00e5de. Vi b\u00f8r derfor ikke anlegge hundeparker i omr\u00e5der som har h\u00f8ye naturverdier, eller i omr\u00e5der hvor det finnes lite rekreasjonsarealer for de som bor der. Vi m\u00e5 kommunisere for \u00e5 n\u00e5 ut med kunnskap. For hundeparker gjelder det s\u00e6rlig informasjon om b\u00e5ndtvang, informasjon om omr\u00e5der der det er lov \u00e5 lufte hund uten b\u00e5nd og informasjon om hvilke tidspunkt det er lov \u00e5 lufte hunden uten b\u00e5nd. 7.2 Forholdet til Gr\u00f8nn strategi Gr\u00f8nn strategi har et m\u00e5l om at Bergen skal v\u00e6re et lavutslippssamfunn i 2030. Et delm\u00e5l er at direkte klimagassutslipp skal kuttes med 85 prosent sammenlignet med 2009. Etablering av hundeparker kan bygge opp under etablering av gode, kompakte byomr\u00e5der. Hundeparker n\u00e6r der folk bor kan redusere behovet for transport, som igjen vil bidra til kutt av direkte klimagassutslipp. Men, etablering av en hundepark kan ogs\u00e5 f\u00f8re til behov for parkering og mer kj\u00f8ring for de som ikke bor i gangavstand til hundeparken. Etablering av hundeparker m\u00e5 ogs\u00e5 ta hensyn til utslippsfri etablering, avfallsh\u00e5ndtering og sirkul\u00e6r \u00f8konomi, ved for eksempel \u00e5 bruke b\u00e6rekraftig materiale, ombruk og materialgjenvinning. Bygging av hundeparker f\u00f8rer ogs\u00e5 til noe direkte utslipp og etablering av disse m\u00e5 dermed vurderes med framtidige klimaendringer og klimatilpasning som bakteppe. Gr\u00f8nn strategi har en satsing om Arealn\u00f8ytrale Bergen, tilsvarende som Naturstrategiens strategi 1 Arealn\u00f8ytralitet, som beskrevet i avsnitt 7.1 over. 8. Oppsummering og vurdering Etablering av hundeparker kan v\u00e6re konfliktfylt og krever en god del kommunale ressurser b\u00e5de ved etablering, drift og forvaltning av parkene. For hunder og hundeeiere kan det v\u00e6re positivt \u00e5 ha tilgang til en hundepark der hunden (og hundeeiere) kan sosialisere med andre dyr og mennesker. I et dyrevelferdsperspektiv kan det likevel stilles sp\u00f8rsm\u00e5l om nytten hundeparkene har med tanke p\u00e5 mentale stimuli, risiko for sl\u00e5sskamper der hunder kan bli skadet samt risiko for smitte og sykdom. St\u00f8rrelsen, utformingen og plasseringen vil p\u00e5virke b\u00e5de bruken og estetikken i et omr\u00e5de. H\u00f8yde p\u00e5 gjerder, grad av st\u00f8y og ekskluderende bruk er eksempler p\u00e5 faktorer som p\u00e5virker bruk og estetikk. Generelt kan det sies at det er behov for mer kunnskap om effekten av etablering av hundeparker og mer forskning p\u00e5 hvor mange som faktisk bruker hundeparker, og hvilken rolle bruken har for hundevelferd og annen rekreasjonsbruk. Dersom det skal etableres flere hundeparker i Bergen anbefales det at det en prioriterer de bydelene som er tettest befolket, har lite tilgang p\u00e5 lokale gr\u00f8nt- og frilufts areal, har b\u00e5ndtvang hele \u00e5ret og som ikke har en hundepark per i dag, som for eksempel Bergenhus. Ved etablering av hundeparker i bydeler som har lite tilgang p\u00e5 gr\u00f8nt- og frilufts areal b\u00f8r dette gj\u00f8res p\u00e5 arealer som ikke reduserer tilgangen til gr\u00f8ntstrukturen i bydelen. Ved eventuell etablering av hundeparker i de bydeler som ikke har dette tilbudet i dag, anbefales det at disse etableres n\u00e6r sentrumskjernen, i forbindelse med byfortettingsomr\u00e5der og transformasjonsomr\u00e5der. Dette b\u00f8r gj\u00f8res i forbindelse med fremtidig arealplanlegging. Eventuelle konkrete lokasjoner m\u00e5 vurderes opp mot kriteriesettet (sak 2021/44775-3). En alternativ l\u00f8sning kan v\u00e6re bruk av skilting i eller ved omr\u00e5der som allerede brukes til (uregulert) lufting av hund i dag. Det finnes allerede flere omr\u00e5der der hundeeiere treffes for \u00e5 sosialisere hundene sine, uten at dette er organisert av kommunen. Dette er spesielt aktuelt i de bydelene som har tilgang p\u00e5 store, sammenhengende friluftsomr\u00e5der og areal som sannsynligvis egner seg for lufting av hund som Fana, Ytrebygda og Arna. I alle offentlige parker utenfor Sentrumssonen er det for eksempel tillatt \u00e5 lufte hunden sin f\u00f8r kl. 0730 og etter kl. 2000. Skilting kan ogs\u00e5 sette rammer for bruken av et omr\u00e5de, som for eksempel tidspunkt, enkelte dager og/eller \u00e5rstider. Som tidligere nevnt erfarer Bymilj\u00f8etaten at skilting ikke alltid er en god l\u00f8sning ettersom skiltingen eller regelverket ofte ikke respekteres. Dette kan v\u00e6re en kilde til konflikt og skape utfordringer b\u00e5de for andre brukere og kommunens forvaltning av omr\u00e5det. 9. Kilder altomhunden.no, (2023) Fakta om Hund: Statistikk og Fakta om Hundehold i Norge (2023) (altomhunden.no), hentet 14.07,2023 Bergen kommune (2016), Forvaltningsplan Byfjellene Nord Veten, H\u00f8gstefjellet, Nordgardsfjellet, Tellevikafjellet og Geitanuken, Brevig, Aleksander N. (2023) Valpen Fusse ble smittet av sjelden hundesykdom i Bergen: Ber eiere se etter disse symptomene, https://www.nrk.no/vestland/sjelden-hundesykdom-oppdaget-i-bergen_-_- vi-ble-overrasket-1.16310834 Byantikvaren (2021), Identitet med s\u00e6rpreg, Kulturminneplan for Bergen 2021-2025, Bergen kommune Bymilj\u00f8etaten (2017), Kartlegging og verdsetting av Friluftsomr\u00e5der i Bergen kommune Bergen kommune Bymilj\u00f8etaten (2023) Naturstrategien, Bergen kommune Forskrift om b\u00e5ndtvang m.m. for hund, Bergen kommune, Hordaland Forskrift om b\u00e5ndtvang m.m. for hund, Bergen kommune, Hordaland - Lovdata Gr\u00f8n avdeling (2000), Forvaltningsplan for Byfjellene, Bergen kommune Gr\u00f8n etat (2005), Forvaltningsplan for Byfjellene Vest Lyderhorn \u2013 Damsg\u00e5rdsfjellet \u2013 Kanadaskogen, Bergen kommune Gr\u00f8n etat (2011), Forvaltningsplan for Byfjellene S\u00f8r Sm\u00f8r\u00e5s, Hamrefjellet og Stendafjellet, Bergen kommune Iovine, J. V. (2020), New York Times The Dog Park Is Bad, Actually, https://www.nytimes.com/2020/02/06/smarter-living/the-dog-park-is-bad-actually.html Klimaetaten (2023), Gr\u00f8nn strategi, Bergen kommune Lov om forsvarlig hundehold (hundeloven) https://lovdata.no/dokument/NL/lov/2003-07-04-74 Norsk Kennel Klubb (2023) Opprettelse av hundeparker https://www.nkk.no/friomrade-for- hund/category1021.html 10.Vedlegg 10.1 Forslag til kriterier for etablering av hundeparker Kriteriesettet er hentet fra fagnotat 2021/44775-3 Hundeparker i Bergen kommune \u00ab\u00c5 finne egnet areal til en hundepark er krevende, og det vil gjerne v\u00e6re behov for kompromisser mellom en rekke ulike hensyn. Kriteriesett under er derfor ikke absolutte kriterier, men anbefalte retningslinjer for \u00e5 gj\u00f8re en helhetlig vurdering av mulige areal\u00bb. Areal - st\u00f8rrelse \uf0b7 Et viktig kriterium for en velfungerende hundepark er st\u00f8rrelsen. Erfaringer fra eksisterende hundeparker er at minimum 500-600 m2 kan fungere, og b\u00f8r v\u00e6re retningsgivende for nye hundeparker i omr\u00e5der med sterkt arealpress. For hundeparker i ytre fortettingssone eller i mer perifere omr\u00e5der b\u00f8r arealet v\u00e6re st\u00f8rre. Dette for \u00e5 ogs\u00e5 kunne gi tilbud til st\u00f8rre hunderaser. Lokalisering \uf0b7 En hundepark blir gjerne brukt i sammenheng med luftetur av hund. Parken b\u00f8r derfor ideelt sett v\u00e6re i tilknytning til et friluftsomr\u00e5de eller koblet til tur- og gangveinettet. Hundeparker kan med fordel etableres i mindre attraktive, og lite brukte deler av eksisterende parker eller friluftsomr\u00e5der. \uf0b7 Ikke for tett p\u00e5 bosetning, skoler, barnehager og lekeplasser. Det m\u00e5 regnes med potensielle konflikter mellom ulike brukere av omr\u00e5det. Det vil ogs\u00e5 v\u00e6re st\u00f8y fra hundeparken, der mange firbeinte samles, og en hundepark b\u00f8r derfor ikke ligge for n\u00e6rt bosetninger, alternativt b\u00f8r mulighet for st\u00f8ytiltak vurderes. Tilkomst/tilrettelegging universell utforming. \uf0b7 Tilkomst og inngang anbefales \u00e5 v\u00e6re universelt utformet, selv om en ikke klarer \u00e5 tilrettelegge hele arealet universelt. Dersom parken ikke er koblet til universelt utformet tilkomst via gangnett, b\u00f8r det etableres HC-parkering. \uf0b7 N\u00e6r sentrumsomr\u00e5der eller i omr\u00e5de med god kollektivdekning. Topografi og vegetasjon \uf0b7 Ikke for bratt terreng, men gjerne kupert og variert. Det er en fordel om omr\u00e5det har en naturlig, topografisk innramming, som gir en god og avskjermet avgrensing. \uf0b7 Ikke for bl\u00f8tt eller myrete terreng. Bruken av omr\u00e5det vil bli intensiv, og underlaget vil fort bli gj\u00f8rmete og slitt. Alternativt m\u00e5 det vurderes relevante tiltak for \u00e5 kompensere for dette (drenering). Bekker eller andre overvannselement kan p\u00e5 den andre siden bidra til \u00e5 heve kvaliteten. Biologisk mangfold \uf0b7 Dyr og planter som er i omr\u00e5det vil i stor grad bli fortrengt eller tr\u00e5kket ned. F\u00f8r etablering av hundeparker m\u00e5 det gj\u00f8res en kartlegging og vurdering av eksisterende biologisk mangfold. Dersom arealet innehar s\u00e6rlige naturverdier, anbefales det ikke etablert hundepark der. \uf0b7 Eksisterende bekker eller dammer kan som nevnt heve kvaliteten p\u00e5 omr\u00e5det. Dette m\u00e5 imidlertid ses i sammenheng med behovet for vern av biologisk mangfold. Store veletablerte tr\u00e6r vil trolig t\u00e5le den intensive bruken av omr\u00e5det og kan med fordel v\u00e6re en del av parken. Midlertidig tiltak i transformasjonsomr\u00e5de \uf0b7 Etablering av mindre hundeparker er ett relativt rimelig tiltak og kan v\u00e6re et tiltak for \u00e5 skape liv og kjennskap til transformasjonsomr\u00e5der i byen. En m\u00e5 imidlertid anta at det gjennom bruk av midlertidig areal skapes en forventning om et permanent tilbud p\u00e5 sikt. Eiendomsstatus \uf0b7 Tilrettelegging av hundepark p\u00e5 areal som ikke er hjemlet av Bergen kommune, vil kreve egen avtale om bruk og eventuell \u00f8konomisk kompensasjon. Alternativt kan det vurderes \u00e5 erverve arealet. Reguleringsstatus \u2013 arealform\u00e5l \uf0b7 Hundeparker anbefales lagt til areal der reguleringsstatus muliggj\u00f8r/tillater slik bruk. \uf0b7 Omregulering anbefales ikke, da dette er b\u00e5de tid- og ressurskrevende. Tiltak over \uf0b7 byfjellsgrensen vil normalt ogs\u00e5 kreve behandling i bystyret. Bymilj\u00f8etaten anbefaler at tilrettelegging for trening av bruks og jakthunder m\u00e5 ivaretas av ulike interesseorganisasjoner, og at hundeparkene ikke tilrettelegges for dette form\u00e5let. Dersom det skal etableres nye hundeparker i Bergen, anbefales det at en i prosessen har kontakt med f\u00f8lgende akt\u00f8rer: \uf0b7 Kommunalt r\u00e5d for personer med funksjonsnedsettelse \uf0b7 Kennelklubb "
}