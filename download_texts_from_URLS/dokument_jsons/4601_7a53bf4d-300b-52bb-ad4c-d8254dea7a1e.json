{
  "dokument_id": "7a53bf4d-300b-52bb-ad4c-d8254dea7a1e",
  "doc_type": "case_attachment",
  "kommune": 4601,
  "tittel": "Reguleringsbestemmelser datert 16.04.2024",
  "url": "https://bergen.kommune.no/politikere-utvalg/api/fil/bk360/10954153/Reguleringsbestemmelser-datert-16-04-2024",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 Fana, gnr. 43 bnr. 1118 mfl. Hardangervegen Nasjonal arealplan-ID 4601_71020000 Saksnummer 2022/20741 Vedtatt av bystyret dd.mm.\u00e5\u00e5\u00e5\u00e5 Siste revisjonsdato bestemmelser 16.04.2024 (vedtatt av bystyret) Det bekreftes at bestemmelsene er i samsvar med bystyrets vedtak. ______________________________ Avdelingsleder Side 1 av 5 Reguleringsbestemmelser Arealplan-ID 4601_71020000 REGULERINGSBESTEMMELSER (pbl \u00a7 12-7) 1. Planens hensikt Hensikten med reguleringsplanen er \u00e5 tilrettelegge for et nytt kombinasjonsbygg med form\u00e5l lager og industri med tilh\u00f8rende anlegg. Planomr\u00e5det er i syd regulert til naturomr\u00e5det for \u00e5 sikre gr\u00f8nne korridorer og ivareta hensynet til natur. Det er regulert inn annen veggrunn og gang \u2013 og sykkelvei som skal ivareta behov for areal ved en fremtidig helhetlig regulering av gang- og sykkelvei langs Hardangervegens vestside. For utfyllende opplysninger vises det til planbeskrivelsen. 2. Fellesbestemmelser for hele planomr\u00e5det 2.1. Grad av utnytting (\u00a712-7 nr. 1) Grad av utnyttelse er fastsatt p\u00e5 plankart. Det skal ikke tillegges bruksareal for tenkte plan. 2.2. Form\u00e5lsgrenser og juridiske linjer (\u00a7 12-7 nr. 1, 2, 4) Mindre justeringer av form\u00e5lsgrenser og juridiske linjer innenfor planomr\u00e5det kan tillates dersom hovedtrekkene i planen ikke endres, og endringene ikke har betydning for andre ber\u00f8rte parter eller interesser. Justeringene kan behandles gjennom s\u00f8knad om tillatelse til tiltak. 2.3. Byggeh\u00f8yder (\u00a7 12-7 nr. 1) Maksimal byggeh\u00f8yde g\u00e5r frem av plankart. Det tillates at trapp/heishus, n\u00f8dvendige tekniske installasjoner og solfangere/panel kan krage inntil 2 meter over maksimal byggeh\u00f8yde. 2.4. Estetisk utforming (\u00a7 12-7 nr. 1) Nybygg skal gis god materialbruk og hensiktsmessig utforming tilpasset byggets funksjon. Farge- og materialpalett skal utarbeides. Fasader skal ikke ha reflekterende materiale. Det tillates arealer som skal benyttes til produksjon av fornybar energi p\u00e5 fasader og tak. Bruk av vegetasjonskledde vegger/tak skal vurderes. 2.5. Terrengbehandling (\u00a7 12-7 nr. 4) Alle terrenginngrep skal skje mest mulig sk\u00e5nsomt, og det skal gj\u00f8res tilpasninger mot tilst\u00f8tende terreng. Bearbeidet terreng skal opparbeides, tilfylles og beplantes med stedegen vegetasjon. Masser skal dokumenteres. Ved masseoverskudd skal det redegj\u00f8res for behandling og avhending. Avtale om levering til deponi skal dokumenteres. Skj\u00e6ringer, fyllinger og murer skal utformes p\u00e5 en estetisk tilfredsstillende m\u00e5te. Forst\u00f8tningsmurer skal forblendes eller bygges i naturstein. 2.6. Overvannsh\u00e5ndtering (\u00a7 12-7 nr. 4) VA-rammeplan datert 20.11.2023 med tilh\u00f8rende uttalelse fra VA-etaten, skal legges til grunn for detaljprosjektering og byggesaksbehandling. Forurenset overvann skal ikke tilf\u00f8res bekken i planomr\u00e5det i anleggs- eller driftsfasen. Side 2 av 5 Reguleringsbestemmelser Arealplan-ID 4601_71020000 2.7. Naturmangfold (\u00a7 12-7 nr. 6) Ved beplantning innenfor planomr\u00e5det, skal stedegne vegetasjonsarter prioriteres. Ved funn av fremmede arter innenfor planomr\u00e5det skal disse fjernes systematisk i de omr\u00e5der som bygges ut for \u00e5 unng\u00e5 spredning. Bekkel\u00f8p gjennom planomr\u00e5det skal holdes \u00e5pent. 2.8. St\u00f8y (\u00a7 12-7 nr. 3) Grenseverdier i den til enhver tid gjeldende versjon av st\u00f8yretningslinje T-1442 med tilh\u00f8rende veileder er gjeldende for tiltak etter planen. Det skal utarbeides st\u00f8yrapport som dokumenter at st\u00f8ykrav oppfylles for bygge- og anleggsfasen og ved permanent situasjon. 2.9. Klimagassberegning (\u00a7 12-7 nr. 3) Det skal utarbeides klimagassberegning i tr\u00e5d med Bergen kommune sin til enhver tid gjeldende veileder for oms\u00f8kte tiltak. 2.10. Milj\u00f8kvalitet (\u00a7 12-7 nr. 3) Reduksjon i klimap\u00e5virkning skal vektlegges ved valg av energil\u00f8sning og materialbruk. Nullutslippsl\u00f8sninger skal vurderes da omr\u00e5det ligger utenfor konsesjonsomr\u00e5det for fjernvarme. 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr. 1) 3.1.1 Industri / lager (I/L) Innenfor felt I/L tillates industri- og lagervirksomhet med tilh\u00f8rende kontor. Det er ikke tillatt med virksomhet som medf\u00f8rer st\u00f8y- eller luftforurensning for omkringliggende boliger som overskrider grenseverdier i gjeldende regelverk. Bil- og sykkelparkering Det skal etableres 5-8 bilparkeringsplasser pr. 1000 m2 BRA. Det skal tilrettelegges for mulighet for ladning av el-bil. Minimum 1 av bilparkeringsplassene skal v\u00e6re utformet og reservert for bevegelseshemmede. Parkering for bevegelseshemmede skal ha kortest mulig gangavstand til inngangsparti. Det skal etableres minimum 2 sykkelparkeringsplasser pr. 1000 m2 BRA. Sykkelparkering skal fortrinnsvis etableres under tak. Det skal tilrettelegges for mulighet for ladning av el-sykkel. Gangbar tilkomst Det skal etableres en gangvei/snarvei over annen veigrunn til felt I/L. Denne skal tilrettelegges for \u00e5 kunne frakte sykkel ved sykkelrail eller tilsvarende. Renovasjon Det skal tilrettelegges for hensiktsmessig renovasjonsl\u00f8sning tilknyttet byggets bruk. Valg av renovasjonsl\u00f8sning skal vises ved s\u00f8knad om tiltak. Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) Side 3 av 5 Reguleringsbestemmelser Arealplan-ID 4601_71020000 Utomhusplan Utomhusplan skal synliggj\u00f8re f\u00f8lgende forhold: \u2022 Eksisterende og planlagt terreng, samt terrengtilpasning mot naboeiendommer. \u2022 Oppstillingsplass for brannbil. \u2022 Renovasjonsl\u00f8sning og tilkomst for renovasjonsbil. \u2022 Sykkelparkering. \u2022 Kj\u00f8retilkomst, bilparkering og tilkomst for myke trafikanter. \u2022 Bruk av ubebygd areal. \u2022 H\u00e5ndtering av overvann. \u2022 Reetablering av kantsoner og vegerasjonsskjermer. Plan for masseh\u00e5ndtering Plan for masseh\u00e5ndtering skal synliggj\u00f8re f\u00f8lgende forhold: \u2022 Massebalansen. \u2022 Behandling og transport av eventuelle overskuddsmasser. \u2022 Dokumentasjon p\u00e5 levering til godkjent deponi. \u2022 Vurdering av gjenbruk av jordmasser. \u2022 H\u00e5ndtering av svartelistede arter. Plan for anleggsfasen Plan for anleggsfasen skal synliggj\u00f8re f\u00f8lgende forhold: \u2022 Sikring av bygge- og anleggsomr\u00e5det. \u2022 Tiltak mot forurensing. \u2022 Ivaretakelse av myke trafikanter. \u2022 Trafikksikkerhet og trafikkavvikling. \u2022 Varsling og informasjon til naboer om s\u00e6rlig st\u00f8yende og/eller risikofylte aktiviteter. \u2022 Ivaretakelse av naturmangfold. Farge- og materialpalett Farge og materialpalett skal synliggj\u00f8re f\u00f8lgende forhold: \u2022 Stedstilpasning \u2022 Materialitet \u2022 Fargebruk \u2022 Tilrettelegging for fornybar energiproduksjon. \u2022 Bruk av vegetasjonskledde vegger/tak 3.2. Samferdselsanlegg og teknisk infrastruktur (\u00a7 12-5 nr. 2) 3.2.1. Gang- og sykkelveg (o_GS) Felt o_GS er regulert i samsvar med planforslag for omr\u00e5dereguleringsplan for Sanddalsringen \u00f8st. 3.2.2. Annen veigrunn- gr\u00f8ntareal (o_AVG) Felt o_AVG kan benyttes til skj\u00e6ringer, fyllinger, murer, gr\u00f8ntanlegg, belysning og teknisk infrastruktur knyttet til veianlegget. Innenfor feltet kan det opparbeides forst\u00f8tningsmur mot Hardangervegen. Side 4 av 5 Reguleringsbestemmelser Arealplan-ID 4601_71020000 3.3. Gr\u00f8nnstruktur (\u00a7 12-5 nr. 3) 3.3.1. Gr\u00f8nnstruktur (GN1) Felt GN1 skal opprettholdes som naturomr\u00e5de for \u00e5 ivareta hensynet til natur og biologisk mangfold. Det er tillatt med sikringstiltak mot skred dersom dette er n\u00f8dvendig. 3.3.2. Gr\u00f8nnstruktur (GN2) Felt GN2 skal opprettholdes som naturomr\u00e5de for \u00e5 ivareta hensynet til natur og biologisk mangfold. Det er tillatt med sikringstiltak mot skred dersom dette er n\u00f8dvendig. Det er tillatt med midlertidige tiltak i bygge- og anleggsfasen. Disse skal tilbakef\u00f8res og arealene skal revegeteres med stedegne arter. 4. Rekkef\u00f8lgebestemmelser (\u00a7 12-7 nr. 10) 4.1. F\u00f8r rammetillatelse (Felt I/L) Ved s\u00f8knad om rammetillatelse skal f\u00f8lgende dokumentasjon vedlegges s\u00f8knaden: \u2022 Utomhusplan \u2022 St\u00f8yrapport \u2022 Klimagassberegning \u2022 Farge- og materialpalett \u2022 Fagkyndig vurdering av eventuelt behov for sikringstiltak mot skred. 4.2. F\u00f8r igangsettingstillatelse (Felt I/L) Ved s\u00f8knad om igangsettelse skal f\u00f8lgende dokumentasjon vedlegges s\u00f8knaden: \u2022 Plan for masseh\u00e5ndtering \u2022 Plan for anleggsfasen 4.3. F\u00f8r bebyggelse tas i bruk (Felt I/L) Ved s\u00f8knad om midlertidig brukstillatelse/ferdigattest skal f\u00f8lgende arbeider v\u00e6re ferdigstilt: \u2022 Eventuelle sikringstiltak knyttet til skred \u2022 Renovasjonsanlegg \u2022 Veganlegg \u2022 Revegetering av felt GN2. Dokumenter som gis juridisk virkning gjennom henvisning i bestemmelsene VA- rammeplan: Byggadministrasjon Harald Bj\u00f8rndal, datert 20.11.2023 Side 5 av 5 Reguleringsbestemmelser Arealplan-ID 4601_71020000 "
}