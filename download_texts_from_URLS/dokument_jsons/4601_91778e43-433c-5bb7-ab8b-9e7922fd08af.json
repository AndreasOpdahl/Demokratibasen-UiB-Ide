{
  "dokument_id": "91778e43-433c-5bb7-ab8b-9e7922fd08af",
  "doc_type": "case_presentation",
  "kommune": 4601,
  "tittel": "Revidert forskrift om skolekretsgrenser i Bergen kommune fra og med skole\u00e5ret 2024-2025",
  "url": "https://bergen.kommune.no/politikere-utvalg/api/fil/bk360/9459539/Framstilling-Revidert-forskrift-om-skolekretsgrenser-i-Bergen-kommune-fra-og-med-skolearet-2024-2025",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/253827-4 Revidert forskrift om skolekretsgrenser i Bergen kommune fra og med skole\u00e5ret 2024-2025 Hva saken gjelder: Byr\u00e5d for barnehage og skole legger frem sak om endring av lokal forskrift om skolekretsgrenser i Bergen kommune fra og med skole\u00e5ret 2024-2025. Forskrift om skolekretsgrenser og rett til skoleplass i Bergen kommune ble vedtatt i Bergen byr\u00e5d 22.06.2023, sak 1187/23, og er gitt i medhold av oppl\u00e6ringsloven \u00a7 8-1. Endringene som foresl\u00e5s inneb\u00e6rer endring av skolekretsgrenser, og ikke endring av selve forskriften. Forskriftendringen som foresl\u00e5s inneb\u00e6rer en endring av f\u00f8lgende skolekretser: Kyrkjekrinsen og Mj\u00f8lker\u00e5en skole, ungdomstrinnet Hordvik og Hauk\u00e5s skole Kj\u00f8kkelvik skole og Olsvik skole, ungdomstrinnet Trengereid oppveksttun skule og Garnes skule Oppl\u00e6ringsloven gir grunnskoleelevene \u00abrett til \u00e5 g\u00e5 p\u00e5 den skolen som ligg n\u00e6rast eller ved den skolen i n\u00e6rmilj\u00f8et som dei soknar til. Kommunen kan gi forskrifter om kva for skole dei ulike omr\u00e5da i kommunen soknar til\u00bb, se lovens \u00a7 8\u20131. Ved endringer i forskriften gj\u00f8res dette av byr\u00e5det i tr\u00e5d med n\u00e6rskoleretten \u00a7 8-1 i oppl\u00e6ringsloven og som forskriftsendring. I Bergen kommunens forskrift om skolekretsgrenser er det lenke til skolekretsgrensene for barneskolene og for ungdomsskolene i Bergenskart. Skolekretsgrensene i Bergenskart vil bli oppdatert n\u00e5r endelig vedtak om skolekretsgrenser foreligger i Digitalt kart over dagens skoler og skolekretsgrenser. Byr\u00e5det vedtok i m\u00f8te den 30.11.2023, sak 1303/23 \u00e5 sende sak om H\u00f8ring til revidert forskrift om skolekretsgrenser i Bergen kommune fra og med skole\u00e5ret 2024-2025 p\u00e5 h\u00f8ring med h\u00f8ringsfrist 05.01.2024. Byr\u00e5dsavdeling for barnehage og skole har mottatt seks h\u00f8ringsinnspill og et signert opprop i saken. De innkomne h\u00f8ringsinnspillene inng\u00e5r i vurderingsgrunnlaget for endring av skolekretsgrenser. \u00d8konomiske konsekvenser: Foresl\u00e5tte endringer i skolekretsgrensene vil ikke f\u00f8re til byggrelaterte merkostnader. Skoler som f\u00e5r bygningsmessige tiltak l\u00f8ses innenfor avsatt budsjettramme. 1 Som konsekvens av vedtak i bystyresak 36/23 om nedlegging av Trengereid oppveksttun skule f\u00e5r endring av skolekretsgrensen mellom Trengereid oppveksttun og Garnes skole \u00f8konomiske konsekvenser. \u00d8vrige forslag som omhandler endring av skolekretsgrenser, vil ikke f\u00e5 \u00f8konomiske konsekvenser. Byr\u00e5dens vurdering og anbefaling/konklusjon: H\u00f8ringsinnspillene er gjennomg\u00e5tt og vurdert, og byr\u00e5d for barnehage og skole anbefaler f\u00f8lgende endringer i skolekretsgrensene fra og med skole\u00e5ret 2024-2025: Kyrkjekrinsen skole og Mj\u00f8lker\u00e5en skole, ungdomstrinnet Skolekretsgrensen for ungdomstrinnet mellom Kyrkjekrinsen skole og Mj\u00f8lker\u00e5en skole endres ved at elever med adresse Hylkjelia 25,27,29,37 og 39 f\u00e5r Mj\u00f8lker\u00e5en som ny skolekrets. En endring av skolekretsgrensen vil v\u00e6re i tr\u00e5d med f\u00f8ringer i oppl\u00e6ringsloven \u00a7 8-1 som gjelder elevenes n\u00e6rmilj\u00f8tilh\u00f8righet, og at barn fra samme grend eller boligomr\u00e5de sokner til samme skole. Endringen gjelder sv\u00e6rt f\u00e5 elever skole\u00e5ret 2024-2025. Hordvik skole og Hauk\u00e5s skole Skolekretsgrensen mellom Hordvik skole og Hauk\u00e5s skole endres ved at elever med adresse Hylkjelia 25,27,29,37 og 39 f\u00e5r Hordvik som ny skolekrets. En endring av skolekretsgrensen vil v\u00e6re i tr\u00e5d med elevenes rett til \u00e5 g\u00e5 p\u00e5 n\u00e6rskolen, jf. oppl\u00e6ringsloven \u00a7 8-1. Endringen gjelder f\u00e5 elever skole\u00e5ret 2024-2025. Kj\u00f8kkelvik skole og Olsvik skole, ungdomstrinnet Skolekretsgrensen for ungdomstrinnet mellom Kj\u00f8kkelvik skole og Olsvik skole endres ved at elever med adresse Alv\u00f8veien 20abc, 22abc, 24abcdef, 26abcd, 28abc og 30abcdef f\u00e5r Olsvik som ny skolekrets. En endring av skolekretsgrensen vil v\u00e6re i tr\u00e5d med elevenes rett til \u00e5 g\u00e5 p\u00e5 n\u00e6rskolen, jf. oppl\u00e6ringsloven \u00a7 8-1. For skole\u00e5ret 2024-2025 gjelder endringen f\u00e5 elever. Trengereid oppveksttun skule og Garnes skule Skolekretsgrensen mellom Trengereid oppveksttun skule og Garnes skule endres som konsekvens av vedtak i Bergen bystyre 22.11.2023, bystyresak 36/23, om nedlegging av Trengereid oppveksttun skule. Vedtakskompetanse: Byr\u00e5dets fullmakter \u00a7 19 vedtatt av bystyret 16.12.2020 i sak 378/20: Byr\u00e5det er delegert fullmakt til \u00e5 treffe avgj\u00f8relser p\u00e5 alle omr\u00e5der som reguleres av aktuelle lover p\u00e5 oppvekstfeltet, der loven ikke uttrykkelig sier hvor vedtaksmyndigheten ligger, eller bystyret gjennom vedtak har lagt slik avgj\u00f8relsesmyndighet til bystyret. Byr\u00e5d for barnehage og skole innstiller til byr\u00e5det \u00e5 fatte f\u00f8lgende vedtak: Revidert forskrift om skolekretsgrenser fra og med skole\u00e5ret 2024-2025 vedtas slik det fremg\u00e5r av byr\u00e5dens vurdering og anbefaling/konklusjon. Dato: 23. januar 2024 Daniel C.E. H\u00e4gglund Byr\u00e5d for barnehage og skole Dokumentet er godkjent elektronisk. 2 Vedlegg: - H\u00f8ringsinnspill fra Utdanningsforbundet Bergen \u2013 Revidert forskrift om skolekretsgrenser i Bergen kommune fra og med skole\u00e5ret 2024-2025 - H\u00f8ringsinnspill fra beboere i Br\u00e5tet 122 og 126 - Revidert forskrift om skolekretsgrenser i Bergen kommune fra og med skole skole\u00e5ret 2024-2025 - H\u00f8ringsinnspill fra Nordre B\u00f8nes Sameie - Revidert forskrift om skolekretsgrenser i Bergen kommune fra og med skole\u00e5ret 2024-2025 - H\u00f8ringsinnspill fra Olsvik skole til revidert forskrift om skolekretsgrenser i Bergen kommune fra og med skole\u00e5ret 2024-2025 - H\u00f8ringsinnspill fra FAU ved Lyshovden oppveksttun skole til revidert forskrift om skolekretsgrenser i Bergen kommune fra og med skole\u00e5ret 2024-2025 - H\u00f8ringssvar skolekretsgrense 2024-2025 \u2013 fra FAU Fjellsdalen skole - Signert opprop \u2013 Revidert forskrift om skolekretsgrenser i Bergen kommune fra og med skole\u00e5ret 2024-2025 3 Saksframstilling: Byr\u00e5d for barnehage og skole legger frem sak om endring av lokal forskrift om skolekretsgrenser i Bergen kommune fra og med skole\u00e5ret 2024-2025. Saksfremstillingen som f\u00f8lger under beskriver f\u00f8rst hvilke tiltak som skal gjennomf\u00f8res skole\u00e5ret 2024-2025 i forbindelse med innvendige ombygginger, omdisponering av areal og leid tilleggsareal. Deretter kommenteres og vurderes skolekretsendringer som gj\u00f8res. Til slutt foretas en gjennomgang av skolekretsgrenser som ble beskrevet i h\u00f8ringsutkastet, men som byr\u00e5den ikke anbefaler \u00e5 gjennomf\u00f8re. Generell informasjon Hver h\u00f8st sender Etat for skole ved Byr\u00e5dsavdeling for barnehage og skole ut forel\u00f8pige elevtall for neste \u00e5rs 1. og 8. trinn til samtlige grunnskoler i kommunen. Forel\u00f8pige innskrivningstall vil ofte endre seg noe frem til skolestart \u00e5ret etter, som f\u00f8lge av flytting ut og inn av skolekretsen, avgang til private grunnskoler, eller som f\u00f8lge av fritt skolevalg. Forel\u00f8pige innskrivningstall vil likevel gi skolene en pekepinn p\u00e5 forventet elevtall p\u00e5 1.trinn og 8. trinn for kommende skole\u00e5r. P\u00e5 bakgrunn av disse tallene f\u00e5r grunnskolene anledning til \u00e5 melde tilbake om det kan oppst\u00e5 kapasitetsutfordringer med \u00e5 ta inn det elevtallet som forventes ved skolestart. Dersom en skole tilbakemelder at de forventer kapasitetsutfordringer g\u00e5r byr\u00e5dsavdeling for barnehage og skole i dialog med skolen for \u00e5 finne egnede og hensiktsmessige l\u00f8sninger. Tiltak som kan iverksettes er for eksempel innvendige ombygginger, organisatoriske tilpasninger eller vurdering av endring av skolekretsgrensene i tr\u00e5d med n\u00e6rskoleprinsippet slik at skolen f\u00e5r f\u00e6rre elever som starter p\u00e5 1. eller 8. trinn. Et annet tiltak kan v\u00e6re at skolen er restriktiv med fritt skolevalg som gjelder inntak av elever utenfor egen skolekrets. 1.Innvendige ombygginger, omdisponering av areal og leid tilleggsareal I forbindelse med utsending av forel\u00f8pige elevtall h\u00f8sten 2023 fikk byr\u00e5dsavdeling for barnehage og skole tilbakemelding og innspill fra skoler som meldte om kapasitetsutfordringer fra og med skole\u00e5ret 2024-2025. For noen av disse skolene ble henvendelsene l\u00f8st med organisatoriske tiltak i dialog mellom byr\u00e5dsavdeling for barnehage og skole, som for eksempel ved omdisponering av innvendig areal. I tillegg f\u00e5r flere skoler omdisponert fellesareal, utf\u00f8rt innvendige ombygginger eller leid tilleggsareal. Hvilke tiltak som skal gjennomf\u00f8res skole\u00e5ret 2024-2025 er beskrevet i oversikten under. Alle skoler som melder om kapasitetsutfordringer, blir bedt om \u00e5 v\u00e6re restriktive med inntak av elever utenfor egen skolekrets som det gis anledning til i forskrift om skolekretsgrenser i Bergen kommune. Skole Utfordring Tiltak som m\u00e5 gjennomf\u00f8res Apeltun Det er meldt inn 64 elever Fjerne trapperom p\u00e5 1. trinn skole\u00e5ret 2024- (kortrapper) slik at 2025, dette f\u00f8rer til formidlingsrommet kan plassutfordringer for dette benyttes til trinnet. Det er ikke undervisningsrom plassutfordringer p\u00e5 skolen totalt 4 Ulsetskogen Skolen melder om Rektor m\u00e5 v\u00e6re restriktiv kapasitetsutfordringer med fritt skolevalg med skole\u00e5ret 2024-2025 inntak av elever utenfor egen skolekrets L\u00f8v\u00e5s Antall innmeldte elever p\u00e5 1. Tilrettelegge for \u00e5 trinn skole\u00e5ret 2024-2025 omdisponere et spesialrom f\u00f8rer til at skolen mangler et til et klasserom klasserom for \u00e5 ha kapasitet til elevene Gimle Skolen melder om To spesialrom er kapasitetsutfordringer omdisponert. Skolen leier skole\u00e5ret 2024-2025 ogs\u00e5 tilleggsareal i tilliggende bygg Kyrkjekrinsen Skolen melder om Saken er l\u00f8st etter intern kapasitetsutfordringer for 1. organisering. Skolen har trinns elevene skole\u00e5ret plass til 1. trinns elevene 2024-2025 skole\u00e5ret 2024-2025 Minde Skolen melder om Saken er l\u00f8st etter intern kapasitetsutfordringer for 1. organisering. Skolen har trinns elever skole\u00e5ret 2024- plass til 1. trinns elevene 2025 skole\u00e5ret 2024-2025. Skolen m\u00e5 i tillegg v\u00e6re restriktiv i forbindelse med inntak p\u00e5 fritt skolevalg Holen, ungdomsskole Skolen melder om Saken er l\u00f8st etter intern kapasitetsutfordringer for 8. organisering. Skolen har trinns elever skole\u00e5ret 2024- plass til 8. trinns elevene 2025 skole\u00e5ret 2024-2025. Etat for skole, ved avdeling for kvalitetsutvikling samarbeider i dag med skolen om hvordan de fleksible arealene kan utnyttes bedre Fridalen Skolen melder om Arealene i tidligere kapasitetsutfordringer for 1. barnehage er bygget om til trinns elever skole\u00e5ret 2024- klasserom, grupperom og 2025 skolekj\u00f8kken. Skolen f\u00e5r tre nye klasserom etter ombygging. Det er forventet at flere klasserom vil \u00f8ke elevkapasiteten p\u00e5 skolen. Saken er l\u00f8st etter intern organisering. Skolen har plass til 1. trinns elevene skole\u00e5ret 2024-2025 Garnes ungdomsskule Det er kapasitetsutfordringer Flere grupperom og p\u00e5 Garnesst\u00f8len klasserom blir sl\u00e5tt sammen. erstatningsskule, dette Dette \u00f8ker kapasiteten og grunnet sm\u00e5 og lite gj\u00f8r klasserommene mer hensiktsmessige rom funksjonelle 5 2. Endring av skolekretsgrenser Ved behov for endring i skolekretsgrensene gj\u00f8res dette av byr\u00e5det i tr\u00e5d med n\u00e6rskoleretten \u00a7 8-1 i oppl\u00e6ringsloven og som forskriftsendring. I h\u00f8ringsutkastet var det foresl\u00e5tt endringer av fire skolekretsgrenser. Med bakgrunn i byr\u00e5dens vurdering og innkomne h\u00f8ringsinnspill foresl\u00e5s det endring av skolekretsgrensene p\u00e5 f\u00f8lgende skoler: Kyrkjekrinsen skole og Mj\u00f8lker\u00e5en skole, ungdomstrinnet Hordvik skole og Hauk\u00e5s skole Kj\u00f8kkelvik skole og Olsvik skole, ungdomstrinnet Trengereid oppveksttun skule og Garnes skule Videre f\u00f8lger en gjennomgang av hver av de fire foresl\u00e5tte endringene. For de tre f\u00f8rste endringene vil f\u00f8rst endringsforslaget beskrives og begrunnes, slik det framkom i h\u00f8ringsutkastet. Deretter gjennomg\u00e5s h\u00f8ringsinnspillene til forslaget, og avslutningsvis kommer byr\u00e5dens vurdering. For endring av skolekretsgrensen mellom Trengereid oppveksttun skule og Garnes skule vises det til bystyresak 36/23, om nedlegging av Trengereid oppveksttun skule. Deretter f\u00f8lger en gjennomgang av skolekretsgrenser som ble utredet i h\u00f8ringsutkastet, men som byr\u00e5den p\u00e5 bakgrunn av saksfremstilling og h\u00f8ringsinnspill ikke anbefaler gjennomf\u00f8rt. 2.1 Forslag til endring av skolekretsgrense p\u00e5 ungdomstrinnet mellom Kyrkjekrinsen skole og Mj\u00f8lker\u00e5en skole 2.1.1 Fra h\u00f8ringsutkastet: Det foresl\u00e5s en endring i skolekretsgrensen for ungdomstrinnet mellom Kyrkjekrinsen og Mj\u00f8lker\u00e5en skole. En eventuell endring av skolekretsgrensen mellom Kyrkjekrinsen skole og Mj\u00f8lker\u00e5en skole gjelder elever med adresse Hylkjelia 25, 27, 29, 37 og 39. Det foresl\u00e5s at elever med disse adressene f\u00e5r Mj\u00f8lker\u00e5en skole som sin n\u00e6rskole. Endringen gjelder sv\u00e6rt f\u00e5 elever skole\u00e5ret 2024-2025. En endring av skolekretsgrensen vil v\u00e6re i tr\u00e5d med f\u00f8ringer i oppl\u00e6ringsloven \u00a7 8-1 som omfatter elevenes n\u00e6rmilj\u00f8tilh\u00f8righet, og at barn fra samme grend eller boligomr\u00e5de sokner til samme skole. Foresl\u00e5tt endring av skolekretsgrensen mellom Kyrkjekrinsen skole og Mj\u00f8lker\u00e5en skole f\u00e5r ikke \u00f8konomiske konsekvenser i forbindelse med utgifter til skoleskyss, da elevene som bor p\u00e5 disse adressene allerede har innvilget skoleskyss til Kyrkjekrinsen skole. Avstanden til b\u00e5de Kyrkjekrinsen skole og Mj\u00f8lker\u00e5en skole er lengre enn fire kilometer fra bostedsadresse, og utl\u00f8ser dermed rettighet til gratis skoleskyss. 2.1.2 H\u00f8ringsinnspill til forslag om endring av skolekretsgrense p\u00e5 ungdomstrinnet mellom Kyrkjekrinsen skole og Mj\u00f8lker\u00e5en skole Byr\u00e5dsavdeling for barnehage og skole har mottatt ett h\u00f8ringsinnspill til forslag om endring av skolekretsgrensen p\u00e5 ungdomstrinnet mellom Kyrkjekrinsen skole og Mj\u00f8lker\u00e5en skole: Fra Utdanningsforbundet Bergen: Skolekretsgrensen for ungdomstrinnet mellom Kyrkjekrinsen skole og Mj\u00f8lker\u00e5en skole foresl\u00e5s endret ved at elever med adresse Hylkjelia 25, 27, 29, 37 og 39 f\u00e5r Mj\u00f8lker\u00e5en skole 6 som ny skolekrets. Etter Utdanningsforbundet Bergen sitt syn er Bergen kommunes forslag form\u00e5lstjenlig. De kan ikke se at dette vil f\u00f8re til vesentlig ulempe for Mj\u00f8lker\u00e5en skole. 2.1.3 Byr\u00e5dens vurdering Byr\u00e5dsavdeling for barnehage og skole har ikke mottatt innsigelser i forbindelse med en eventuell endring av skolekretsgrensen for ungdomstrinnet mellom Kyrkjekrinsen skole og Mj\u00f8lker\u00e5en skole. P\u00e5 dette grunnlag anbefaler byr\u00e5den at denne skolekretsgrensen endres i tr\u00e5d med saksfremstillingen. 3.1 Forslag til endring av skolekretsgrense mellom Hordvik skole og Hauk\u00e5s skole 3.1.1 Fra h\u00f8ringsutkastet Det foresl\u00e5s en endring i skolekretsgrensen mellom Hordvik skole og Hauk\u00e5s skole. En eventuell endring av skolekretsgrensen mellom Hordvik skole og Hauk\u00e5s skole gjelder for elever med adresse Hylkelia nummer 25, 27, 29, 37 og 39. Det foresl\u00e5s at elever med disse adressene f\u00e5r Hordvik skole som sin n\u00e6rskole. Endringen gjelder f\u00e5 elever skole\u00e5ret 2024- 2025. En eventuell endring er i samsvar med elevenes n\u00e6rskolerett, jf, oppl\u00e6ringsloven \u00a7 8- 1. Foresl\u00e5tt endring av skolekretsgrensen mellom Hordvik skole og Hauk\u00e5s skole f\u00f8rer ikke til trafikale utfordringer og f\u00e5r ikke \u00f8konomiske konsekvenser i forbindelse med utgifter til skoleskyss. Avstanden for elevene i omr\u00e5det til Hordvik skole er rundt 2,1 km. Kart over omr\u00e5det som viser n\u00e5v\u00e6rende skolekretsgrenser for barnetrinn og ungdomstrinn: 7 Oversiktskart over n\u00e5v\u00e6rende ungdomsskolekrets for Kyrkjekrinsen og Mj\u00f8lker\u00e5en og mellom barneskolekrets for Hordvik og Hauk\u00e5s: 3.1.2 H\u00f8ringsinnspill til forslag om endring av skolekretsgrense mellom Hordvik og Hauk\u00e5s skole Byr\u00e5dsavdeling for barnehage og skole har mottatt ett h\u00f8ringsinnspill til forslag om endring av skolekretsgrensen mellom Hordvik skole og Hauk\u00e5s skole: Fra Utdanningsforbundet Bergen: Skolekretsgrensen mellom Hordvik skole og Hauk\u00e5s skole foresl\u00e5s endret ved at elever med adresse Hylkjelia 25, 27, 29, 37 og 39 f\u00e5r Hordvik skole som my skolekrets. Dette vil v\u00e6re i tr\u00e5d med elevenes rett til \u00e5 g\u00e5 p\u00e5 n\u00e6rskolen. Utdanningsforbundet Bergen st\u00f8tter denne endringen. 3.1.3 Byr\u00e5dens vurdering Byr\u00e5dsavdeling for barnehage og skole har ikke mottatt innsigelser i forbindelse med en eventuell endring av skolekretsgrensen mellom Hordvik skole og Hauk\u00e5s skole. P\u00e5 dette grunnlag anbefaler byr\u00e5den at denne skolekretsgrensen endres i tr\u00e5d med saksfremstillingen. 8 4.1 Forslag til endring av skolekretsgrense p\u00e5 ungdomstrinnet mellom Kj\u00f8kkelvik skole og Olsvik skole 4.1.1 Fra h\u00f8ringsutkastet Det foresl\u00e5s en endring i skolekretsgrensen for ungdomstrinnet mellom Kj\u00f8kkelvik skole og Olsvik skole. Endringen gjelder for elever med adresse Alv\u00f8veien 20abc, 22abc, 24abcdef, 26abcde, 28abc og 30abcdef. For skole\u00e5ret 2024-2025 omfatter endringen f\u00e5 elever. Disse elevene b\u00f8r f\u00e5 Olsvik skole som n\u00e6rskole, da dagens skolekretsgrense for adresser nevnt over ikke samsvarer med elevenes n\u00e6rskolerett. Dette grunnet kortere geografisk avstand til Olsvik skole enn til Kj\u00f8kkelvik skole. I tillegg er det grunnlag for \u00e5 endre skolekretsgrensen p\u00e5 bakgrunn av topografiske forhold, grendetilh\u00f8righet og tilkomstveier. En eventuell endring av skolekretsgrensen vil ikke medf\u00f8re kostnader til skoleskyss. Det vises i denne sammenheng til kart over omr\u00e5det samt oversiktskart med skolekretsgrenser for skolene i aktuelt omr\u00e5de. M\u00f8rkegr\u00e5tt omr\u00e5de viser forslag til endring av skolekretsgrense mellom Kj\u00f8kkelvik og Olsvik. 9 Oversiktskart over n\u00e5v\u00e6rende skolekretsgrense. Omr\u00e5det som er skravert gult er foresl\u00e5tt endret skolekretsgrense fra Kj\u00f8kkelvik til Olsvik. 4.1.2 H\u00f8ringsinnspill til forslag om endring av skolekretsgrense p\u00e5 ungdomstrinnet mellom Kj\u00f8kkelvik skole og Olsvik skole Fra ledelse og FAU ved Olsvik skole: Olsvik skole og FAU ved skolen har ingen merknader til forslaget som er presentert i forbindelse med en eventuell endring av skolegrensene for ungdomstrinnet fra og med skole\u00e5ret 2024-2025. Fra Utdanningsforbundet Bergen: Skolekretsgrensen mellom Kj\u00f8kkelvik skole og Olsvik skole foresl\u00e5s endret ved at elever som bor i Alv\u00f8veien b\u00f8r f\u00e5 Olsvik skole som sin n\u00e6rskole. Det er kortere geografisk avstand til Olsvik skole enn til Kj\u00f8kkelvik skole. Utdanningsforbundet Bergen ser p\u00e5 denne endringen som positiv for elevene. 4.1.3 Byr\u00e5dens vurdering Byr\u00e5dsavdeling for barnehage og skole har ikke mottatt innsigelser i forbindelse med en eventuell endring av skolekretsgrense p\u00e5 ungdomstrinnet mellom Kj\u00f8kkelvik skole og Olsvik skole. P\u00e5 dette grunnlag anbefaler byr\u00e5den at denne skolekretsgrensen endres i tr\u00e5d med saksfremstillingen. 10 5.1 Endring av skolekretsgrense mellom Trengereid oppveksttun skule og Garnes skule Sak om nedlegging av Trengereid oppveksttun skule ble behandlet i Bergen bystyre i november 2023. Det vises i denne sammenheng til bystyresak 36/23 om nedlegging av Trengereid oppveksttun skule. Bystyret har vedtatt at elevene p\u00e5 Trengereid oppveksttun skule overf\u00f8res til Garnes skule fra og med skole\u00e5ret 2023-2024. P\u00e5 dette grunnlag vedtas ny skolekretsgrense for Garnes skule. Det vises til utdrag fra bystyresak 36/23 i forbindelse med transport av elever fra Trengereid oppveksttun skule til Garnes skule: Ved ei eventuell avvikling blir Garnes barneskule vurdert \u00e5 vera det mest aktuelle alternativet for elevane fr\u00e5 Trengereid, jf. oppl\u00e6ringslova \u00a7 8-1 f\u00f8rste avsnitt: \u00abGrunnskoleelevane har rett til \u00e5 g\u00e5 p\u00e5 den skolen som ligg n\u00e6rast eller ved den skolen i n\u00e6rmilj\u00f8et som dei soknar til\u00bb. Det har \u00f2g vore diskutert om det kan vera aktuelt \u00e5 flytta elevane fr\u00e5 Trengereid til \u00c5dnamarka skule. Barnehagen blir i bygget i fortsetjinga, slik at bygget framleis kan vera eit samlingspunkt for Trengereid. Grensa mellom Trengereid oppveksttun \u2013 skule og Garnes barneskule g\u00e5r i bilvegen mellom skulane, medan grensa mellom \u00c5dnamarka og Trengereid g\u00e5r i fjellomr\u00e5da mellom skulane. Byr\u00e5det vurderer derfor at det er mest aktuelt og form\u00e5lstenleg \u00e5 flytta elevane fr\u00e5 Trengereid til Garnes barneskule 6.1 Forslag til endring av skolekretsgrense mellom Lyshovden oppveksttun skole og Fjellsdalen skole 6.1.1 Fra h\u00f8ringsutkastet I forbindelse med h\u00f8ring for \u00e5rlig revidering av skolekretsgrense skole\u00e5ret 2023-2024 \u00f8nsket FAU ved Fjellsdalen skole en h\u00f8ring p\u00e5 endring av skolekretsgrenser mellom Fjellsdalen skole og Lyshovden oppveksttun skole. Dette for \u00e5 justere antall elever ved Fjellsdalen skole. Skolekretsgrensen mellom Lyshovden oppveksttun skole og Fjellsdalen skole foresl\u00e5s endret. Elever som bor p\u00e5 Br\u00e5tet Terasse nummer 4, 6, 8,10,12,14-32 og Br\u00e5tet nummer 120,122,124,126,128,130,132,134,136 og 138 f\u00e5r Lyshovden oppveksttun skole som ny skolekrets. Det vises i denne sammenheng til oversiktskart med n\u00e5v\u00e6rende skolekretsgrenser for skolene i aktuelt omr\u00e5de. Skravert omr\u00e5de er foresl\u00e5tt endring av skolekretsgrense mellom Lyshovden oppveksttun skole og Fjellsdalen skole. 11 Oversiktskart over omr\u00e5de for Lyshovden oppveksttun skole og Fjellsdalen skole: 6.1.2 H\u00f8ringsinnspill til forslag om endring av skolekretsgrense mellom Lyshovden oppveksttun skole og Fjellsdalen skole Fra FAU Lyshovden oppveksttun skole: FAU ved Lyshovden Oppveksttun har ingen merknader til h\u00f8ringen vedr\u00f8rende skolekretsgrenser, og st\u00f8tter forslaget til endring som er fremlagt av Bergen Kommune. Fra beboere i Br\u00e5tet 122 og 126: Beboere i Br\u00e5tet 122 og 126 har sendt inn h\u00f8ringsinnspill til revidert forskrift om skolekretsgrenser i Bergen kommune fra og med skole\u00e5ret 2024-2025. Dette p\u00e5 grunnlag av at de er familier med barn som direkte er ber\u00f8rt av den foresl\u00e5tte endringen av skolekretsgrense mellom Fjellsdalen skole og Lyshoven oppveksttun skole. De mener at forslag om endring av skolekretsgrenser f\u00f8rer til at beboere med adresse Br\u00e5tet 120 \u2013 138 vil bli splittet fra resten av sameiet/boligomr\u00e5det. Beboere i Br\u00e5tet 122 og 126 er sterkt uenige i hvordan forslaget om ny skolekretsgrense mellom Fjellsdalen skole og Lyshovden oppveksttun skole er utformet. Dette fordi en eventuell endring av skolekretsgrensen vil f\u00f8re til at barna med ber\u00f8rte adresser vil bli skilt fra resten av sameiet/boligomr\u00e5det og milj\u00f8et sitt det \u00e5ret de begynner p\u00e5 skolen. Per n\u00e5 gjelder dette totalt fire barn fra fire ulike \u00e5rskull, henholdsvis 2019, 2020, 2021 og 2022. En endring vil f\u00f8re at hvert av barna vil starte p\u00e5 Lyshovden skole alene, som eneste barn fra sameiet. I h\u00f8ringsinnspillet blir det videre presisert at barna i omr\u00e5det m\u00e5 sokne til samme barneskole som resten av sameiet i Nordre B\u00f8nes. Dette for \u00e5 ivareta n\u00e6rmilj\u00f8tilh\u00f8righet. De 12 understreker videre at en eventuell endring av skolekretsgrensen for adressene Br\u00e5tet 120 \u2013 138 kun vil p\u00e5virke fire barn. Det kan derfor ikke v\u00e6re s\u00e6rlig hensiktsmessig per n\u00e5 med bakgrunn i \u00e5 redusere antall barn p\u00e5 Fjellsdalen skole. For mange av barna i Nordre B\u00f8nes sameie g\u00e5r skoleveien til Fjellsdalen skole rett utenfor husrekken (Br\u00e5tet 120-138) som er foresl\u00e5tt flyttet til Lyshovden skole. Dette gj\u00f8r endringen ekstra s\u00e5r for barna, da de som omfattes av endringen vil se sine venner g\u00e5r forbi huset sitt hver morgen og ettermiddag, til og fra Fjellsdalen skole. Beboerne i aktuelt omr\u00e5de informerer videre om at skoleveien til Fjellsdalen skole er rundt 450 meter mot rundt 1000 meter til Lyshovden oppveksttun skole, det vil si en dobbel s\u00e5 lang skoleveien hvor mesteparten er langs trafikkert vei. Det stilles videre sp\u00f8rsm\u00e5l ved hvordan skolegrensene foresl\u00e5s flyttet. Hatte\u00e5sen borettslag med postadresse Fyllingsdalen ligger vesentlig n\u00e6rmere Lyshovden oppveksttun skole og f\u00e5r fremdeles sokne til Fjellsdalen skole. Hvorfor skal Nordre B\u00f8nes sameie bli splittet fremfor \u00e5 overf\u00f8re hele boligomr\u00e5der? H\u00f8ringsinnspillet avsluttes med at beboere i Br\u00e5tet 122 og 126 er bekymret for forslaget om \u00e5 flytte skolekretsgrensen da dette kan p\u00e5virke barns trivsel, vennskap og tilpasningsevne negativt. Barna i omr\u00e5det har allerede etablerte vennskap p\u00e5 B\u00f8nes og i Nordre B\u00f8nes Sameie. I h\u00f8ringsinnspillet f\u00f8lger det med et kartutsnitt av aktuelt boligomr\u00e5de. 13 Videre er det lagt ved et kartutsnitt som viser dagens skolegrense, grensen mellom Fyllingsdalen og B\u00f8nes og de tre boligomr\u00e5dene som beskrives i h\u00f8ringsinnspillet. Signert opprop \u2013 protest mot forslag om flytting av skolegrenser som ber\u00f8rer Br\u00e5tet 120-138: Byr\u00e5dsavdeling for barnehage og skole har mottatt et signert opprop fra naboer p\u00e5 Br\u00e5tet 120-138 i Nordre B\u00f8nes Sameie. Oppropet er skrevet under av 10 personer og omhandler protest p\u00e5 forslag om at barna i Br\u00e5tet 120-138 eventuelt f\u00e5r Lyshovden oppveksttun skole som ny skolekrets istedenfor Fjellsdalen skolekrets. I oppropet blir det formidlet at barn som bor i Br\u00e5tet 120-138 i dag har hele sitt nettverk med barn fra resten av sameiet, i B\u00f8nestoppen barnehage og B\u00f8nes idrettslag, hvor alle har tilh\u00f8righet til Fjellsdalen skole. Det understrekes videre at det vil v\u00e6re s\u00e6rdeles uheldig \u00e5 splitte et sameie p\u00e5 84 enheter ved \u00e5 flytte skolegrensen for 10 av disse enhetene. H\u00f8ringsinnspill fra styret i Nordre B\u00f8nes Sameie: Styret i Nordre B\u00f8nes Sameie har sendt inn h\u00f8ringsinnspill p\u00e5 bakgrunn av hvordan forslag om endret skolegrense mellom Fjellsdalen skole og Lyshovden oppveksttun skole rammer sameiet p\u00e5 en sv\u00e6rt uheldig m\u00e5te med \u00e5 splitte boligomr\u00e5de. Styret i Nordre B\u00f8nes Sameie mener at sameiet vil bli splittet slik forslaget om endring av skolekretsgrense er lagt frem. Dette ved at 10 (Br\u00e5tet 120-138) av totalt 84 boenheter skilles ut til Lyshovden oppveksttun skole fremfor Fjellsdalen skole, som resten av boligomr\u00e5det sokner til. Dette betyr at de f\u00e5 barna dette gjelder, skilles fra resten av boligomr\u00e5det \u00e5ret de begynner p\u00e5 skolen. De fire barna dette gjelder, er fra fire ulike \u00e5rskull. Det medf\u00f8rer at hvert barn vil starte p\u00e5 Lyshovden oppveksttun skole alene, som eneste barn fra sameie. Det 14 informeres videre om at mange av barna i sameie f\u00e5r skoleveien til Fjellsdalen skole forbi den ene husrekken som er foresl\u00e5tt flyttet til Lyshovden oppveksttun skole. Mellom boligomr\u00e5de i Nordre B\u00f8nes Sameie ligger Hatte\u00e5sen borettslag og Br\u00e5tet terrasse. Dersom foresl\u00e5tt endring av skolekretsgrensen blir vedtatt, blir Br\u00e5tet 120-138 splittet fra sameiet/boligomr\u00e5det og barn fra omr\u00e5det kommer til \u00e5 g\u00e5 p\u00e5 Lyshovden oppveksttun skole sammen med barn fra Br\u00e5tet Terrasse. Dette er et boligomr\u00e5de de ikke har noe tilh\u00f8righet til. H\u00f8ringsinnspillet fra styret i Nordre B\u00f8nes Sameie mener videre at de har lagt til rette for et godt og felles oppvekstmilj\u00f8 i sameie med felles aktiviteter og lekeplass for barna. Dette for at barna i sameiet skal f\u00e5 et n\u00e6rt og godt forhold til oppveksten. Det er derfor \u00f8nskelig at barna som vokser opp i Nordre B\u00f8nes Sameie er tilknyttet samme barneskole. H\u00f8ringsinnspill fra FAU Fjellsdalen skole: Fjellsdalen skole er i sitt h\u00f8ringsinnspill opptatt av at skolen m\u00e5 ha plass til elever som har skoleplass der og som sokner til skolen. FAU ved Fjellsdalen skole skriver at de tidligere har \u00f8nsket en h\u00f8ring p\u00e5 flytting av skolekretsgrensen mot Lyshoven oppveksttun skole velkommen da det ikke er noe som tyder p\u00e5 at elevgrunnlaget til Fjellsdalen skole kommer til \u00e5 bli mindre de kommende \u00e5r. FAU ved Fjellsdalen anerkjenner imidlertid at \u00e5 flytte skolegrenser med jevne mellomrom gir uforutsigbarhet for familier som i dag sokner til Fjellsdalen skole, samt for familier som flytter til omr\u00e5det. FAU ved Fjellsdalen skole anser flytting av skolekretsgrenser som er kortsiktig l\u00f8sning p\u00e5 en vedvarende kapasitetsutfordring for skolen gjennom flere \u00e5r. FAU ved Fjellsdalen skole skriver videre at de har forst\u00e5tt det slik at Bergen kommune ikke ser behov for \u00e5 \u00f8ke skolens areal. Denne tilbakemeldingen ble gitt da B\u00f8nes idrettslag foreslo mulig utvidelse av lokaler. De refererer i denne sammenheng til brev fra Byr\u00e5dsavdeling for barnehage, skole og idrett, Seksjon for strategi, utvikling og utredning, avdeling barnehage- og skoleutbygging i juni 2023 som skriver at det ikke er et reelt behov for ytterligere arealer p\u00e5 skolen. Flytting av skolekretsgrenser for andre \u00e5ret p\u00e5 rad grunnet kapasitetsutfordringer tyder p\u00e5 det motsatte. FAU ved Fjellsdalen skole vil derfor be om at utvidelse av skolen blir vurdert p\u00e5 nytt fordi dette p\u00e5 sikt vil v\u00e6re en bedre og mer forutsigbar l\u00f8sning p\u00e5 kapasitetsutfordringen ved skolen enn flytting av skolegrenser. De foresl\u00e5r videre at det innarbeides en bestemmelse om at nye boligutbygginger innenfor gjeldene skolekretsgrenser mot Fjellsdalen skole ikke m\u00e5 vedtas uten at det samtidig dokumenteres tilstrekkelig skolekapasitet. FAU ved Fjellsdalen skole forst\u00e5r det ogs\u00e5 slik at den foresl\u00e5tte endring av skolekretsgrensen resulterer i at ett av sameiene p\u00e5 B\u00f8nes splittes, noe som igjen vil f\u00f8re til at barn i samme sameie splittes mellom Lyshovden oppveksttun skole og Fjellsdalen skole. FAU ved Fjellsdalen skole mener det er sv\u00e6rt uheldig at sameier splittes, og vil p\u00e5 generelt grunnlag oppfordre til at skolegrensene legges uten \u00e5 splitte sameier eller borettslag, da dette vil kunne gi uheldige utslag for enkeltbarn i skolesammenheng. H\u00f8ringsinnspill fra Utdanningsforbundet Bergen: Skolekretsgrensen mellom Lyshovden Oppveksttun skole og Fjellsdalen skole foresl\u00e5s endret for elever med adresse Br\u00e5tet Terasse nr. 4,6,8,10,12,14-32 og Br\u00e5tet nr. 120,122,124,126,128,130,132,134,136 og 138. Disse h\u00f8rer i dag til Fjellsdalen skole, men foresl\u00e5s flyttet til Lyshovden Oppveksttun. Lyshovden Oppveksttun har god kapasitet, og 15 denne endringen er i tr\u00e5d med n\u00e6rskoleprinsippet. Utdanningsforbundet Bergen st\u00f8tter denne endringen. 6.1.3 Byr\u00e5dens vurdering Beboere i Br\u00e5tet 122 og 126 samt styret i Nordre B\u00f8nes Sameie mener i sine h\u00f8ringsinnspill at en eventuell endring av skolekretsgrensen vil f\u00f8re til at barna med ber\u00f8rte adresser vil bli skilt ut fra resten av sameiet/boligomr\u00e5det og milj\u00f8et sitt n\u00e5r de begynner p\u00e5 skolen. En eventuell endring gjelder fire barn, fra fire ulike \u00e5rskull. Dette medf\u00f8rer at hvert barn vil starte p\u00e5 Lyshovden oppveksttun skole alene, som eneste barn fra sameie. Beboere i Br\u00e5tet 122 og 126 skriver videre at for mange av barna i Nordre B\u00f8nes Sameie g\u00e5r skoleveien til Fjellsdalen skole rett utenfor husrekken (Br\u00e5tet 120-138) som er foresl\u00e5tt flyttet til Lyshovden skole. Dette gj\u00f8r endringen ekstra s\u00e5rbar for barna, da de barna som omfattes av endringen vil se sine venner g\u00e5r forbi huset dere hver morgen og ettermiddag, til og fra Fjellsdalen skole. Beboere i Br\u00e5tet 122 og 126 samt styret i Nordre B\u00f8nes Sameie utrykker videre bekymring for forslaget om \u00e5 flytte skolekretsgrensen da dette vil p\u00e5virke barns trivsel, vennskap og tilpasningsevne negativt, og at Nordre B\u00f8nes Sameie har lagt til rette for et godt og felles oppvekstmilj\u00f8 med felles aktiviteter og lekeplass for barna. P\u00e5 bakgrunn av dette, presiseres det i h\u00f8ringsinnspillene at barna som vokser opp i Nordre B\u00f8nes Sameie m\u00e5 v\u00e6re tilknyttet samme skole. FAU ved Fjellsdalen skole er i sitt h\u00f8ringsinnspillet opptatt av at skolen m\u00e5 ha plass til elever som har skoleplass der og som sokner til skolen. De anser flytting av skolekretsgrenser som er kortsiktig l\u00f8sning p\u00e5 en vedvarende kapasitetsutfordring for skolen gjennom flere \u00e5r. FAU ved Fjellsdalen skole ber videre i h\u00f8ringsinnspillet om at en utvidelse av skolen blir vurdert p\u00e5 nytt fordi dette p\u00e5 sikt vil v\u00e6re en bedre og mer forutsigbar l\u00f8sning p\u00e5 kapasitetsutfordringen ved skolen enn flytting av skolekretsgrenser. Til slutt mener de det er sv\u00e6rt uheldig at sameier splittes, og de vil p\u00e5 generelt grunnlag oppfordre til at skolegrensene legges uten \u00e5 splitte sameier eller borettslag, da dette vil kunne gi uheldige utslag for enkeltbarn i skolesammenheng. Fjellsdalen skole har if\u00f8lge Bergen kommune sine elevtallsprognoser et stabilt h\u00f8yt elevtall de kommende skole\u00e5r. Byr\u00e5den har derfor forst\u00e5else for at FAU ved Fjellsdalen skole \u00f8nsker at en utvidelse av skolen blir vurdert p\u00e5 nytt. Prognosen viser imidlertid at elevtallet er p\u00e5 vei ned frem mot 2030. I h\u00f8ringsinnspillene fra Lyshovden oppveksttun skole og fra Utdanningsforbundet fremkommer det ingen innsigelser mot en eventuell endring av skolekretsgrensen mellom Lyshovden oppveksttun skole og Fjellsdalen skole. Forskrift om skolekretsgrenser og rett til skoleplass i Bergen kommune har blant annet som form\u00e5l \u00e5 ivareta elevenes rett til \u00e5 g\u00e5 p\u00e5 n\u00e6rskolen og sikre forutsigbarhet og likebehandling ved tildeling av skoleplass i Bergen kommune. Dette skal bidra til \u00e5 skape trygghet og gode nettverk b\u00e5de for elever og foreldre, samt sikre at alle elever f\u00e5r et trygt og godt oppvekstmilj\u00f8. Ved vurdering av n\u00e6rskoleretten skal det legges vekt p\u00e5 forhold som topografi, trafikksikkerhet, s\u00f8skentilh\u00f8righet og skolenes fysiske kapasitet. Forskrift om skolekretsgrenser presiserer videre at n\u00e6rmilj\u00f8tilh\u00f8righet, blant annet at det tilstrebes at barn fra samme grend/boligomr\u00e5de b\u00f8r sokne til samme skole b\u00f8r vektlegges ved fastsetting og endring av skolekretsgrensene. 16 Forskrift om skolekretsgrenser fastsetter videre kriterier for opptaksomr\u00e5der etter n\u00e6rskoleretten, jf, oppl\u00e6ringsloven \u00a7 8-1. Kriteriene som blir vurdert i forbindelse med fastsettelse av et opptaksomr\u00e5de/skolekrets er geografisk avstand mellom skolekretsene, topografi, trafikale forhold, skolevei, historisk tilh\u00f8righet og skolenes kapasitet. Med bakgrunn i Oppl\u00e6ringsloven \u00a7 8-1 og Bergen kommunes forskrift om skolekretsgrenser mener byr\u00e5den det kan v\u00e6re utfordrende \u00e5 endre dagens skolekretsgrense mellom Lyshovden oppveksttun skole og Fjellsdalen skole. Byr\u00e5den har forst\u00e5else for innspillene til beboere i Bra\u00e5tet 122 og 126 og til styret i Nordre B\u00f8nes Sameie og \u00f8nsker \u00e5 im\u00f8tekomme innspill som omhandler n\u00e6rmilj\u00f8tilh\u00f8righet, barns trivsel og trygghet, vennskap og sosialt nettverk, stabilitet og kontinuitet for barna i omr\u00e5det. Det er videre naturlig at barn fra samme boligomr\u00e5de sokner til samme skole, noe som kan bidra til et helhetlig og godt oppvekstmilj\u00f8. P\u00e5 denne bakgrunn anbefaler byr\u00e5den \u00e5 ikke endre skolekretsgrensen mellom Lyshovden oppveksttun skole og Fjellsdalen skole. 7.1 Forslag til eventuell endring av skolekretsgrense mellom Ortun skole og Storetveit skole 7.1.1 Vurdering av eventuell endring av skolekretsgrense mellom Ortun skole og Storetveit skole I h\u00f8ring til revidert forskrift om skolekretsgrenser i Bergen kommune fra og med skole\u00e5ret 2024-2025 ble det vurdert en endring i skolekretsgrensen mellom Ortun skole og Storetveit skole. Dette med bakgrunn i innspill fra FAU ved B\u00f8nes skole i forbindelse med h\u00f8ring p\u00e5 forslag til ny lokal forskrift om skolekretsgrenser og rett til skoleplass i Bergen kommune v\u00e5ren 2023. Byr\u00e5dsavdeling for barnehage og skole har i h\u00f8ringsutkast til revidert forskrift om skolekretsgrenser fra og med skole\u00e5ret 2024-2025 foresl\u00e5tt at det for denne skolekretsen ikke blir foretatt en endring, men at det blir gjennomf\u00f8rt en helhetlig gjennomgang og vurdering av skolekretsgrensene tilh\u00f8rende omr\u00e5det etter at Ortun skole og Storetveit skole er ferdig rehabilitert. Det forventes da at elevkapasiteten vil forbedres og at n\u00e6rskoleretten blir ivaretatt for alle elever i omr\u00e5det. Oversiktskart over omr\u00e5det: 17 7.1.2 H\u00f8ringsinnspill til eventuell endring av skolekretsgrense mellom Ortun skole og Storetveit skole Fra Utdanningsforbundet Bergen: Utdanningsforbundet ser at det vil v\u00e6re hensiktsmessig \u00e5 avvente en helhetlig vurdering av endring av skolekretsgrensene i og med at begge skolene enten er inne i en rehabiliteringsprosess eller skal i gang med en rehabilitering i n\u00e6rmeste fremtid. 7.1.3 Byr\u00e5dens vurdering Byr\u00e5dsavdeling for barnehage og skole har ikke mottatt innsigelser i forbindelse med vurdering av eventuell endring av skolekretsgrense p\u00e5 mellom Ortun skole og Storetveit skole. Byr\u00e5den viser til at blir foretatt en helhetlig gjennomgang og vurdering av skolekretsgrensene for tilh\u00f8rende omr\u00e5de etter at Ortun skole og Storetveit skole er ferdig rehabilitert. P\u00e5 dette grunnlag anbefaler byr\u00e5den \u00e5 ikke endre skolekretsgrensen mellom Ortun skole og Storetveit skole, dette i tr\u00e5d med saksfremstillingen. 8.1 Forslag til eventuell endring av skolekretsgrense mellom R\u00e5 skole og Ortun skole 8.1.1 Vurdering av eventuell endring av skolekretsgrense mellom R\u00e5 skole og Ortun skole I h\u00f8ring til revidert forskrift om skolekretsgrenser i Bergen kommune fra og med skole\u00e5ret 2024-2025 ble det vurdert en endring i skolekretsgrensen mellom R\u00e5 skole og Ortun skole. Dette med bakgrunn i henvendelse som byr\u00e5dsavdeling for barnehage, skole og idrett mottok fra boligadresse i Straums\u00e5sen 06.01.2023. Byr\u00e5dsavdeling for barnehage og skole har i h\u00f8ringsutkast til revidert forskrift om skolekretsgrenser i Bergen kommune fra og med skole\u00e5ret 2024-2025 foresl\u00e5tt at det for denne skolekretsen ikke blir foretatt en endring, men at det blir gjennomf\u00f8rt en helhetlig gjennomgang og vurdering av skolekretsgrensene for dette omr\u00e5det n\u00e5r rehabilitering av Ortun skole, ombygging av Varden skole og bygging av ny ungdomsskole p\u00e5 S\u00f8reide er ferdigstilt. Det forventes da at elevkapasiteten vil forbedres og at n\u00e6rskoleretten blir ivaretatt for alle elever i omr\u00e5det. 18 Kart over aktuelt omr\u00e5de: Oversiktskart over omr\u00e5det: 19 8.1.2 H\u00f8ringsinnspill til eventuell endring av skolekretsgrense mellom R\u00e5 skole og Ortun skole Fra Utdanningsforbundet Bergen: Skolekretsgrensene i omr\u00e5det rundt Straums\u00e5sen er komplekse og utfordrende. Dagens skolekretsgrenser er ikke godt nok ivaretatt og avklart i forhold til elevenes rett til \u00e5 g\u00e5 p\u00e5 sin n\u00e6rskole. B\u00e5de R\u00e5 skole og Ortun skole har i dag kapasitetsutfordringer, men dette forventes forbedret n\u00e5r ny ungdomsskole p\u00e5 S\u00f8reide blir bygget. Utdanningsforbundet ser frem til en helhetlig gjennomgang og vurdering av skolekretsgrensene for ungdomsskole mellom S\u00f8reide ungdomsskole og Ortun skole og for barneskolekretsene mellom S\u00f8reide skole og Varden skole. Disse b\u00f8r vurderes samtidig. I h\u00f8ringsutkastet, blir det p\u00e5pekt at det er mulig \u00e5 s\u00f8ke om opptak p\u00e5 en annen skole enn n\u00e6rskolen, og at det kan vises til vennskap og tilknytning til elever som har R\u00e5 som n\u00e6rskole. Dette mener Utdanningsforbundet er en uheldig presisering, da R\u00e5 skole allerede har kapasitetsutfordringer. En slik oppfordring kan f\u00f8re til merarbeid for R\u00e5 skole, samt ytterligere misn\u00f8ye blant beboerne i Straums\u00e5sen. 8.1.3 Byr\u00e5dens vurdering Utdanningsforbundet bemerker i sitt h\u00f8ringsinnspill at det er en uheldig presisering at det er mulig \u00e5 s\u00f8ke om opptak p\u00e5 en annen skole enn n\u00e6rskolen, da R\u00e5 skole allerede har kapasitetsutfordringer. Byr\u00e5den ser at dette kan v\u00e6re en utfordring for de kommende skole\u00e5r, men ser samtidig at dette er den beste l\u00f8sningen frem til ny ungdomsskole p\u00e5 S\u00f8reide er ferdigstilt. Byr\u00e5den viser til at det blir foretatt en helhetlig gjennomgang og vurdering av skolekretsgrensene for dette omr\u00e5det n\u00e5r rehabilitering av Ortun skole, ombygging av Varden skole og bygging av ny ungdomsskole p\u00e5 S\u00f8reide er ferdigstilt. P\u00e5 dette grunnlag anbefaler byr\u00e5den \u00e5 ikke endre skolekretsgrensen mellom R\u00e5 skole og Ortun skole, dette i tr\u00e5d med saksfremstillingen. 20 "
}