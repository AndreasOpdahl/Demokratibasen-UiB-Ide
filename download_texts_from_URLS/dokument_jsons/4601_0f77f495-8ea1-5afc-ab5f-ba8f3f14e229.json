{
  "dokument_id": "0f77f495-8ea1-5afc-ab5f-ba8f3f14e229",
  "doc_type": "case_minutes",
  "kommune": 4601,
  "tittel": "Saksprotokoll UMBY, 22082024, Sak 259/24, Fyllingsdalen, gnr. 19 bnr. 293, \u00d8vre Kr\u00e5kenes 51. Klage over avslag p\u00e5 s\u00f8knad om dispensasjon fra plankrav og tomteutnyttelse",
  "url": "https://bergen.kommune.no/politikere-utvalg/api/fil/bk360/11035208/Innstilling-vedtak-Fyllingsdalen-gnr-19-bnr-293-Ovre-Krakenes-51-Klage-over-avslag-pa-soknad-om-dispensasjon-fra-plankrav-og-tomteutnyttelse",
  "tekst": "Fyllingsdalen, gnr. 19 bnr. 293, \u00d8vre Kr\u00e5kenes 51. Klage over avslag p\u00e5 s\u00f8knad om dispensasjon fra plankrav og tomteutnyttelse Utvalg for milj\u00f8 og byutvikling behandlet saken i m\u00f8tet 22.08.2024 sak 259/24 og fattet f\u00f8lgende vedtak: 1. Fagetatens vedtak av 20.10.2023 oppheves. 2. Det innfris dispensasjon i henhold til s\u00f8knad fra KPA 2018 \u00a7 3.1 plankrav og KPA 2018 \u00a7 26.5.3 tomteutnyttelsesgrad, med tanke p\u00e5 transformasjon av eksisterende bygningsmasse til et n\u00e6rmilj\u00f8senter. Senteret skal ha funksjoner som f.eks. dagligvarebutikk, kafe, fris\u00f8r, lege og treningssenter. Det skal ogs\u00e5 etableres utearealer med park- og gr\u00f8ntstrukturer. 3. Forslagstillers intensjon om \u00e5 endre n\u00e5v\u00e6rende parkeringsflater i front av byggene til mykere strukturer og redusert parkering er vesentlig for utvalg for milj\u00f8 og byutviklings vurdering. Ved dispensasjon skal fordelsovervekten v\u00e6re vesentlig i forhold til ulemper, og en skal s\u00e6rlig vektlegge den offentlige og allmenhetens interesser. Utvalg for Milj\u00f8 og Byutvikling vektlegger f\u00f8lgende fordeler: A \u2013 Dispensasjonen gir en \u00f8nsket og hurtig omdanning av store parkeringsflater i et bolig og n\u00e6ringsstr\u00f8k, til en mye mykere visuelt og praktisk l\u00f8sning, mer i tr\u00e5d med en moderne tiln\u00e6rming til et slikt str\u00f8k. B \u2013 Dispensasjonen gir en hurtig realisering av KPS for Bergen \u2013 g\u00e5 og sykkelbyen. Det etableres med dette en myk langsg\u00e5ende akse gjennom det som er store flateparkeringsomr\u00e5der i dag. C- Dispensasjonen gir en hurtig realisering av en oppmykning av arealene mot de viktige gr\u00f8ntomr\u00e5dene Langeskogen og fjellpartiene s\u00f8r p\u00e5 L\u00f8vstakken. D \u2013 Dispensasjonen utnytter et tidsvindu i leiekontrakter til \u00e5 f\u00e5 til en \u00f8nsket relokalisering av bilsalg og bilverksteder fra Kr\u00e5kenes. P\u00e5 Kr\u00e5kenes ligger disse virksomhetene i en randsoneomr\u00e5de for n\u00e6ring, med sterkt innslag av bolig og friluftsform\u00e5l. Liknende form\u00e5l er re lokalisert til egnede n\u00e6ringsklynger med bedre tilgang fra overordnet veinett. E \u2013 Dispensasjonen gir en mulighet til at bygningsmassen omdannes til form\u00e5l som betjener bolig og mykere n\u00e6ringsomr\u00e5dene p\u00e5 Kr\u00e5kenes og B\u00f8nes (g\u00e5 og sykkelavstand) til erstatning fra et bilbasert inn og utpendlende byomfattende tiltak innen bilhandel og verksted. Dersom ikke dette kan finne sted n\u00e5, kan det v\u00e6re lenge til neste vindu for et slikt \u00f8nsket skifte. 4. Utvalget finner at dispensasjonene ikke setter hensikt bak overordnete planer til side. Kommunens overordnete planer vektlegger at omr\u00e5der som det her er snakk om har bolig og lettere n\u00e6ring som sine form\u00e5l og at en i st\u00f8rst mulig grad har lokalt brukt n\u00e6ringsliv og bedrifter som betjener sitt gang og sykkelomr\u00e5de med arbeidsplasser og tilbud. Det vises her til fordelene vist til i vedtaket punktene fra og med 3A til og med 3E. Utvalg for milj\u00f8 og byutviklings behandling Lars Selmar Alsaker (H) ble kjent inhabil da saken skulle til behandling i utvalget 25. juni. Da som sak 226/24. Saken ble i stedet utsatt for befaring. Bakgrunnen er at hans firma, Sands Advokatfirma, har bist\u00e5tt parter i disse sakene. Alsaker mener selv dette medf\u00f8rer at han b\u00f8r kjennes inhabil ved behandling av saken. En offentlig tjenestemann er etter forvaltningsloven \u00a7 6 andre ledd inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak \u00abn\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet; blant annet skal legges vekt p\u00e5 om avgj\u00f8relsen i saken kan inneb\u00e6re s\u00e6rlig fordel, tap eller ulempe for ham selv eller noen som han har n\u00e6r personlig tilknytning til.\u00bb. Den sentrale problemstillingen er om det foreligger \u00abs\u00e6regne forhold\u00bb som er egnet til \u00e5 svekke tilliten til Alsaker sin upartiskhet ved behandling av saken. Utvalget er enig med Alsaker i hans vurdering om at det foreligger \u00abs\u00e6regne forhold\u00bb som nevnt over. Det er ikke kommet nye opplysninger etter dette m\u00f8tet som tilsier en annen konklusjon. Utvalget opprettholdt derfor sin vurdering fra m\u00f8tet 25. juni og kjente Lars Selmar Alsaker (H) inhabil til \u00e5 behandle sak 259/24. Lise Wergeland Str\u00f8mmen (H) m\u00f8tte. F\u00f8lgende representanter tok ordet: Trond Tystad (BL), Andreas Madsen Berg (SV), Reidar Staalesen (A), Kjartan Moi Andreassen (Sp), Ingrid Nergaard Fjeldstad (V), Rebekka Helle Stensb\u00f8 (H). Forslag fremsatt i utvalget: Trond Tystad (BL) fremsatte p\u00e5 vegne av H, A, FrP, BL, INP og Sp f\u00f8lgende alternative forslag i 4 punkt: 1. Fagetatens vedtak av 20.10.2023 oppheves. 2. Det innfris dispensasjon i henhold til s\u00f8knad fra KPA 2018 \u00a7 3.1 plankrav og KPA 2018 \u00a7 26.5.3 tomteutnyttelsesgrad, med tanke p\u00e5 transformasjon av eksisterende bygningsmasse til et n\u00e6rmilj\u00f8senter. Senteret skal ha funksjoner som f.eks. dagligvarebutikk, kafe, fris\u00f8r, lege og treningssenter. Det skal ogs\u00e5 etableres utearealer med park- og gr\u00f8ntstrukturer. 3. Forslagstillers intensjon om \u00e5 endre n\u00e5v\u00e6rende parkeringsflater i front av byggene til mykere strukturer og redusert parkering er vesentlig for utvalg for milj\u00f8 og byutviklings vurdering. Ved dispensasjon skal fordelsovervekten v\u00e6re vesentlig i forhold til ulemper, og en skal s\u00e6rlig vektlegge den offentlige og allmenhetens interesser. Utvalg for Milj\u00f8 og Byutvikling vektlegger f\u00f8lgende fordeler: A \u2013 Dispensasjonen gir en \u00f8nsket og hurtig omdanning av store parkeringsflater i et bolig og n\u00e6ringsstr\u00f8k, til en mye mykere visuelt og praktisk l\u00f8sning, mer i tr\u00e5d med en moderne tiln\u00e6rming til et slikt str\u00f8k. B \u2013 Dispensasjonen gir en hurtig realisering av KPS for Bergen \u2013 g\u00e5 og sykkelbyen. Det etableres med dette en myk langsg\u00e5ende akse gjennom det som er store flateparkeringsomr\u00e5der i dag. C- Dispensasjonen gir en hurtig realisering av en oppmykning av arealene mot de viktige gr\u00f8ntomr\u00e5dene Langeskogen og fjellpartiene s\u00f8r p\u00e5 L\u00f8vstakken. D \u2013 Dispensasjonen utnytter et tidsvindu i leiekontrakter til \u00e5 f\u00e5 til en \u00f8nsket relokalisering av bilsalg og bilverksteder fra Kr\u00e5kenes. P\u00e5 Kr\u00e5kenes ligger disse virksomhetene i en randsoneomr\u00e5de for n\u00e6ring, med sterkt innslag av bolig og friluftsform\u00e5l. Liknende form\u00e5l er re lokalisert til egnede n\u00e6ringsklynger med bedre tilgang fra overordnet veinett. E \u2013 Dispensasjonen gir en mulighet til at bygningsmassen omdannes til form\u00e5l som betjener bolig og mykere n\u00e6ringsomr\u00e5dene p\u00e5 Kr\u00e5kenes og B\u00f8nes (g\u00e5 og sykkelavstand) til erstatning fra et bilbasert inn og utpendlende byomfattende tiltak innen bilhandel og verksted. Dersom ikke dette kan finne sted n\u00e5, kan det v\u00e6re lenge til neste vindu for et slikt \u00f8nsket skifte. 4. Utvalget finner at dispensasjonene ikke setter hensikt bak overordnete planer til side. Kommunens overordnete planer vektlegger at omr\u00e5der som det her er snakk om har bolig og lettere n\u00e6ring som sine form\u00e5l og at en i st\u00f8rst mulig grad har lokalt brukt n\u00e6ringsliv og bedrifter som betjener sitt gang og sykkelomr\u00e5de med arbeidsplasser og tilbud. Det vises her til fordelene vist til i vedtaket punktene fra og med 3A til og med 3E. 2 Votering: Alternativt forslag i 4 punkt fra H, A, FrP, BL, INP og Sp, fremsatt av Trond Tystad (BL), ble vedtatt med 12 stemmer (H, A, FrP, BL, INP, Sp). Innstillingen fikk 5 stemmer (SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 25.06.2024 sak 226/24 og fattet f\u00f8lgende vedtak: Saken utsettes for felles befaring. Utvalg for milj\u00f8 og byutviklings behandling Lars Alsaker (H) har bedt om habilitetsvurdering til saken. Bakgrunnen er at Sands Advokatfirma har bist\u00e5tt parter i saken. Alsaker mener selv dette medf\u00f8rer at han b\u00f8r kjennes inhabil ved behandling av sakene. Vurdering er foretatt etter forvaltningsloven \u00a7 6 annet ledd. Bystyredirekt\u00f8ren er enig med Lars Alsaker i hans vurdering og at det foreligger \u00abs\u00e6regne forhold\u00bb etter forvaltningsloven \u00a7 6 annet ledd. Det anbefales derfor at utvalg for milj\u00f8 og byutvikling kjenner Alsaker inhabil til \u00e5 delta i behandlingen av sak 226/24. Utvalg for milj\u00f8 og byutvikling kjente Lars Alsaker inhabil til \u00e5 behandle sak 226/24. Sara Berge \u00d8kland (H) m\u00f8tte. Utvalg for milj\u00f8 og byutvikling behandlet saken i m\u00f8tet 06.06.2024 sak 197/24 og fattet f\u00f8lgende vedtak: Saken utsettes til utvalg for milj\u00f8 og byutvikling sitt ekstram\u00f8te 25.06.24. Byr\u00e5det behandlet saken i m\u00f8tet 16.05.2024 sak 153/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 20.10.2023 opprettholdes. Klagen tas ikke til f\u00f8lge. 3 "
}