{
  "dokument_id": "ddc6684f-ab88-52e5-992d-4924bb9c8d45",
  "doc_type": "case_attachment",
  "kommune": 4601,
  "tittel": "Innstilling-vedtak-Retningslinjer-for-ferietilbud-for-voksne-personer-med-utviklingshemming-og-individbasert-tilskuddsordning-for-voksne-personer-med-store-bistandsbehov",
  "url": "https://bergen.kommune.no/politikere-utvalg/api/fil/bk360/12557611/Innstilling-vedtak-Retningslinjer-for-ferietilbud-for-voksne-personer-med-utviklingshemming-og-individbasert-tilskuddsordning-for-voksne-personer-med-store-bistandsbehov",
  "tekst": "Retningslinjer for ferietilbud for voksne personer med utviklingshemming og individbasert tilskuddsordning for voksne personer med store bistandsbehov Utvalg for finans, kultur og n\u00e6ring behandlet saken i m\u00f8tet 12.03.2025 sak 38/25 og avga f\u00f8lgende innstilling: 1. Bystyret vedtar retningslinjer for ferieopphold for voksne personer med utviklingshemming, slik de kommer frem i saken. 2. Bystyret vedtar retningslinjer for ferietilskuddsordning for voksne personer med store hjelpebehov, slik de kommer frem i saken. 3. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for b\u00e5de ferieoppholdet og tilskuddsordningen. Merknad 1 Bystyrets viser til vedtak fra januar 2024 om at byr\u00e5det skal sikre en videref\u00f8ring av det eksisterende ferietilbudet, og ber om at dette f\u00f8lges opp. Merknad 2 Det er viktig at informasjon ut mot mulige s\u00f8kere er god. Utvalg for finans, kultur og n\u00e6rings behandling F\u00f8lgende representanter tok ordet: Rune Bakervik (A), Pauline Tomren (MDG), Eivind Haldor Hermansen (H). Forslag fremsatt i utvalget: Rune Bakervik (A) fremsatte p\u00e5 vegne av A f\u00f8lgende tilleggsforslag: Bystyret ber om en evaluering av det samlede ferietilbudet h\u00f8sten 2025. Merknader fremsatt i utvalget: Utvalgsleder Rune Bakervik (A) fremsatte merknad fra KRPF: Det er viktig at informasjon ut mot mulige s\u00f8kere er god. Rune Bakervik (A) fremsatte p\u00e5 vegne av A f\u00f8lgende merknad: Bystyrets viser til vedtak fra januar 2024 om at byr\u00e5det skal sikre en videref\u00f8ring av det eksisterende ferietilbudet, og ber om at dette f\u00f8lges opp. Votering: Innstillingen punkt 1-3 ble tiltr\u00e5dt enstemmig. Tilleggsforslag fra A fremsatt av Rune Bakervik (A) fikk 7 stemmer (A, SV, MDG, V, INP). Merknad fra KRPF, fremsatt av utvalgsleder Rune Bakervik (A) ble tiltr\u00e5dt med 14 stemmer (H, A, FrP, SV, MDG, BL, V, INP). Merknad fra A fremsatt av Rune Bakervik (A) ble tiltr\u00e5dt med 9 stemmer (A, FrP, SV, MDG, V, INP). Byr\u00e5det behandlet saken i m\u00f8tet 27.02.2025 sak 42/25 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknadene er byr\u00e5dets og utvalgets innstilling likelydende 2 "
}