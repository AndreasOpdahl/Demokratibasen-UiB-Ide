{
  "dokument_id": "f79580cd-078e-5ab5-b682-2f7d143a4bf7",
  "doc_type": "case_presentation",
  "kommune": 5501,
  "tittel": "S\u00f8knad om st\u00f8tte - Nordomr\u00e5devegen AS og 8. mars komiteen",
  "url": "https://innsyn.tromso.kommune.no/application/getMoteDokument?dokid=2001616874",
  "tekst": "Arkivsaksnr. 24/02922-1 Saksbehandler Jonas Torgersen Saksgang M\u00f8tedato Formannskapet 20.02.2024 35/24 S\u00f8knad om st\u00f8tte - Nordomr\u00e5devegen AS og 8. mars komiteen Kommunedirekt\u00f8rens innstilling til vedtak: Saken legges frem uten innstilling til vedtak Mari Enoksen Hult Gry Dons Konstituert kommunedirekt\u00f8r Konstituert direkt\u00f8r for organisasjon 1 Hva saken gjelder Troms\u00f8 kommune har mottatt s\u00f8knad fra Nordomr\u00e5devegen AS om st\u00f8tte til drift, utredninger og kommunikasjon med kr 60 000 for 2023 og 60 000 for 2024. I tillegg har 8. mars komiteen s\u00f8kt kommunen om kr 40 000 i st\u00f8tte til markering av den internasjonale kvinnedagen. Saksutredning Nordomr\u00e5devegen AS Innledning Vi henviser til mange \u00e5rs samarbeid med form\u00e5l \u00e5 realisere Nordomr\u00e5devegen (tidl. Ullsfjordforbindelsen as / UFB). Styret i NOV as mener arbeidet med saken m\u00e5 fortsette med uforminsket styrke. Vi har redusert selskapets kostnader og driver n\u00e5 selskapet p\u00e5 rimeligste m\u00e5te. Vi m\u00e5 imidlertid foreta mindre utredninger, inneha en viss drift og \u00f8ke informasjonsgraden om Norges beste vegprosjekt. Aktiviteten i 2022 og 2023 NOV as har hatt omfattende virksomhet i 2022 og 2023 med siktem\u00e5l \u00e5 bringe NOV/UFB p\u00e5 banen igjen etter flere \u00e5r med lite progresjon. NOV as har hatt flere m\u00f8ter med Fylkestinget og representanter fra administrasjon og politisk ledelse i 2022 og 2023. N\u00e5 opplever vi fornyet tro p\u00e5 prosjektet etter at Troms har blitt egen fylkeskommune igjen. NOV er sementert p\u00e5 politisk plattform, og det n\u00e6rmer seg konkretisering gjennom reguleringsplan arbeid. I 2022 og 2023 har v\u00e5r strategi g\u00e5tt p\u00e5 \u00e5 spisse v\u00e5rt budskap og s\u00f8rge for mer offentlig tilstedev\u00e6relse, spesielt i sosiale medier. Vi har som nevnt hatt h\u00f8y aktivitet de siste \u00e5rene som har gitt ny bevissthet n\u00e5r det gjelder trafikktall, korrekt finansiering og at investeringsprosjekt ogs\u00e5 bidrar til \u00e5 lukke vedlikeholdsetterslepet. Betydning for Troms\u00f8 kommune Troms\u00f8 kommune er st\u00f8rste eier i NOV as. For kommunen er dette prosjektet s\u00e6rdeles viktig da det l\u00f8ser ras \u2013 utfordringer i Ullsfjorden (Holmbuktura, Breivikeidet og Reiarvika), forbedrer tilgjengeligheten til regionsenteret for alle innbyggerne i nordomr\u00e5dene (Sykehus, n\u00e6ringsliv, kultur, mv), fasiliterer for en smidigere trafikkl\u00f8sning for viktige n\u00e6ringer som sj\u00f8mat og reiseliv, samt forbedrer samfunnssikkerhet og beredskap i regionen. Planlagt aktivitet i 2024 i UFBAS. \u00c5ret 2023 har v\u00e6rt meget arbeidskrevende for UFBAS. Vi regner med at ogs\u00e5 2024 vil bli krevende. Aktivitetene vil i hovedsak best\u00e5 av f\u00f8lgende aktiviteter: - Kontinuere aktivitetene overfor Troms Fylkeskommune - Koordinere aktiviteter med samarbeidspartnere som Troms\u00f8 kommune, Lyngen kommune, Nord Troms Regionr\u00e5d, Troms\u00f8 og Omegn regionr\u00e5d, n\u00e6ringsliv og n\u00e6ringsorganisasjoner. - \u00d8kt tilstedev\u00e6relse i det offentlige rom, inkl. Avis/media, web og sosiale medier - Mindre utredninger innen finansiering og samfunns\u00f8konomi m.m. - Opprettholde aktivitetsniv\u00e5et overfor statlig niv\u00e5 (Storting og SD). Styret tillater seg med dette \u00e5 s\u00f8ke Troms\u00f8 kommune om st\u00f8tte med kr 60.000 for 2023 (siden vi ikke mottok noen st\u00f8tte da) og 60.000 for 2024, til sammen kr. 120.000. 8. mars komiteen 8.mars blir markert i Troms\u00f8 med tog og appeller med fokus p\u00e5 aktuelle krav b\u00e5de nasjonalt og internasjonalt og som viser bredden i arbeidet for kvinners rettigheter. Her hjemme st\u00e5r kampen for \u00e5 sikre kvinners liv og rettssikkerhet sentralt. Vi vil ogs\u00e5 l\u00f8fte fram kampen mot trange kj\u00f8nnsroller og kampen for frihet og mangfold. Voldtekter, spesielt i ungdomsmilj\u00f8er er et stort samfunnsproblem 2 Etter toget blir det fest og festm\u00f8te p\u00e5 Storgata camping med kultur og tale for dagen. Vi skal feire seirene kvinnebevegelsen har f\u00e5tt til b\u00e5de nasjonalt og internasjonalt. 8.mars er det alltid fokus p\u00e5 internasjonal solidaritet. Alle skal ha mulighet \u00e5 delta p\u00e5 v\u00e5re arrangementer og derfor er de gratis. Men vi skal sj\u00f8lsagt betale alle kulturarbeiderne og lydteknikere slik at dette blir en flott opplevelse for alle. 8.mars markeres med brei st\u00f8tte fra kvinneorganisasjoner, fagforeninger, politiske partier og interesse- og solidaritetsorganisasjoner. Tilsluttede organisasjoner arrangerer filmkveld, internasjonalt seminar med fokus p\u00e5 internasjonale konvensjoner som skal beskytte kvinner og afrikansk feminisme og kvinnekamp. 8. mars er en viktig kampdag som samler stor oppslutning i Troms\u00f8. Det blir laget plakat og brosjyre med program for dagen, oversikt over organisasjoner som st\u00f8tter og oversikt over aktuelle og relevante arrangementer i Troms\u00f8 i tilknytning til kvinnedagen. \u00c5rets budsjett er p\u00e5 kr. 125 000 og de viktigste utgiftspostene er honorarer til \u00e5rets artister, leie av lydanlegg og lydteknikere, annonsering, design og trykking av plakater og program \u2013 se vedlegg. Det er viktig for oss at v\u00e5re arrangementer er \u00e5pne og gratis. Tilsluttede organisasjoner st\u00f8tter arrangementet \u00f8konomisk etter evne. 8.marskomiteens arbeid er basert p\u00e5 frivillig og ubetalt arbeid. 8.marskomiteen har s\u00f8kt om kr. 60 000 i st\u00f8tte fra Samfunnsl\u00f8ftet til Sparebank 1 Nord-Norge. Vi er ogs\u00e5 avhengig av st\u00f8tten fra Troms\u00f8 kommune for \u00e5 kunne markere den internasjonale kvinnedagen p\u00e5 en kraftfull m\u00e5te. Vi s\u00f8ker med dette om kr. 40 000 i \u00f8konomisk st\u00f8tte fra Troms\u00f8 kommune. Formannskapets disposisjonskonto S\u00f8knadene er ikke rettet mot noen av kommunens etablerte tilskuddsordninger. Ut over de ordin\u00e6re tilskuddsordningene har det tidligere \u00e5r v\u00e6rt utbetalt tilskudd fra formannskapets disposisjonskonto i tilknytning til ulike s\u00f8knader. Kommunedirekt\u00f8ren har avklart med politisk ledelse at de vedlagte s\u00f8knadene fremmes for formannskapet slik at formannskapets medlemmer kan ta stilling til hvorvidt s\u00f8knadene skal innvilges med dekning fra disposisjonskontoen. Det er satt av kr 3 000 000 i \u00e5rsbudsjett 2024 til formannskapets disposisjonskonto, jf. punkt 11 i handlingsprogram 2024-2027. Konklusjon Kommunedirekt\u00f8ren har ingen innstilling i saken og lar det v\u00e6re opp til formannskapet \u00e5 selvstendig vurdere om det skal gis st\u00f8tte fra formannskapets disposisjonskonto. Vedtakskompetanse Formannskapet. 3 Vedlegg 24_02217-1 S\u00f8knad til T\u00f8 kommune, 8mars 2024 1604216_1_1 24_02217-1 Budsjettregnskap for 8.mars -24 1604217_1_1 Soeknad_NordomraadevegenAS 4 "
}