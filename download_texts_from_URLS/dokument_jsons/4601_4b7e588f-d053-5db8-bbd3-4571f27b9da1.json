{
  "dokument_id": "4b7e588f-d053-5db8-bbd3-4571f27b9da1",
  "doc_type": "case_attachment",
  "kommune": 4601,
  "tittel": "Klage p\u00e5 byr\u00e5dens vedtak",
  "url": "https://bergen.kommune.no/politikere-utvalg/api/fil/bk360/10885927/Klage-pa-byradens-vedtak",
  "tekst": " Avdeling for Infrastruktur og veg (INV) Dato 05.07.2024 V\u00e5r referanse 2023/87378-10 Deres referanse KLAGE-2024/12292-12 BERGEN KOMMUNE PLAN- OG BYGNINGSETATEN Saksbehandler Mathias Vallestad Postboks 7700 E-post Mathias.Vallestad@vlfk.no 5020 BERGEN Telefon Klage p\u00e5 vedtak - dispensasjon - bruksendring dagligvarebutikk m.m. - Kanalveien 54 - fv.5328 - gnr. 159 bnr. 131 - Bergen kommune Vestland fylkeskommune, ved infrastruktur og veg, klager p\u00e5 vedtak av 28.06.2024. Bergen kommune sitt vedtak 1. Med hjemmel i forvaltningsloven \u00a733 andre ledd oppheves Plan- og bygningsetatens vedtak datert 13.03.2024. 2. Med hjemmel i plan- og bygningsloven \u00a719-2 innvilges dispensasjon fra KPA 2018 \u00a73.1 og reguleringsplan nr. 61140000 \u00a72.1.1 om plankrav, samt reguleringsplanen \u00a75.4.8 om arealform\u00e5let torg T8 med f\u00f8lgende avgrensning. a. Dispensasjonene som nevnt i pkt. 2 gis i utgangspunktet en tidsavgrensning p\u00e5 5 \u00e5r fra vedtaksdato. b. Dersom reguleringsplanen som er under arbeid (plannr. 66200000) vedtas f\u00f8r det er g\u00e5tt 5 \u00e5r, settes dispensasjonens varighet til vedtakelsestidspunkt for planen. 3. Med hjemmel i plan- og bygningsloven \u00a7\u00a720-1 og 21-4 gis det rammetillatelse til etablering av rampe til nytt plan 2 i eksisterende fjellhall, bruksendring av nordlig del av 1.etasje fra lager/bilverksted/dekkverksted til dagligvarebutikk med tilh\u00f8rende parkering, ny gjennomgang for g\u00e5ende fra Kanalveien til fjellhallen og fasadeendring i forbindelse med ny butikk. 4. Det overlates Plan- og bygningsetaten \u00e5 utferdige den endelige rammetillatelsen, med en vurdering av ytterligere n\u00f8dvendige vilk\u00e5r. 5. Klagen tas til f\u00f8lge p\u00e5 vilk\u00e5r. Saken gjelder Den 28.08.2024 godkjente Byr\u00e5d for byutvikling i Bergen kommune s\u00f8knad om dispensasjon fra kommuneplanens bestemmelser pkt. 3.1. Det gis ogs\u00e5 dispensasjon fra plannr. 61140000 \u00a72.1.1 om plankrav, samt reguleringsplanen \u00a75.4.8 om arealform\u00e5let torg T8. Byr\u00e5det tar klagen om bruksendring av bilverksted for \u00e5 etablere en dagligvarebutikk til f\u00f8lge. Vestland fylkeskommune har uttalt oss i brev datert 08.01.2024, 16.02.2024 og 29.05.2024 (V\u00e5r ref: 2023/87378). Vi har v\u00e6rt negative til dispensasjon i alle ledd med bakgrunn i plankrav, trafikksikkerhet og fremkommelighet til myke trafikanter. Det er av v\u00e5r oppfatning at trafikkanalysen er mangelfull og ikke viser den reelle virkningen av tiltakene. Et annet moment er at trafikkanalysen ikke vurderer trafikkp\u00e5f\u00f8ringen til dagligvare/parkering sammen med tiltakene som reguleringsplan 61140000 planlegger. Klagers begrunnelse Klager viser til at de overordnede forholdene i plankravet allerede er l\u00f8st. Det vises til at det eneste som gjenst\u00e5r er trafikk. Planbestemmelsene i punkt 4.1 skal delomr\u00e5det brukes til \u00abforretning [...] og infrastruktur til bebyggelsen\u00bb, m.m. Etableringen av en dagligvarebutikk med tilh\u00f8rende parkering er i Postadresse Telefon E-post Hjemmeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2023/87378-10 Side 2 av 4 tr\u00e5d med arealform\u00e5let innenfor S13. Videre viser de til punkt 2.1.3 som \u00e5pner for tidsbegrensende, mindre tilpasninger i eksisterende bygningsmasse innenfor samme virksomhet og form\u00e5l fra plankravet. Dette viser at tiltaket ikke var ment \u00e5 utl\u00f8se plankrav. Det blir ogs\u00e5 argumentert med bakgrunn i omr\u00e5deplanen pkt. 1.12.1 at \u00abBilparkering skal etableres i parkeringskjellere under terreng. Fjellhall under Leaparken vil v\u00e6re godt egnet til parkeringsanlegg\u00bb. Tiltaket er dermed i tr\u00e5d med omr\u00e5deplanens ordlyd og intensjon. Uavhengig av bruksendringen, gj\u00f8res det gjeldende at en b\u00f8r tillatte etablering av rampe med hensyn til service av renovasjonsterminalen, samt at det trolig vil v\u00e6re vanskelig \u00e5 etablere rampen i ettertid. Trafikksituasjonen vil ikke bli forverret som f\u00f8lge av bruksendringen. BIR legger til grunn at det vil v\u00e6re rundt 1-2 t\u00f8mminger i uken. Dagligvareforretningen vil ha 10 vareleveringer. Det vil samlet v\u00e6re 12 t\u00f8mminger i uken. Videre argumenteres det for at trafikkforutsetningene, n\u00e6rmere bestemt frekvensen av varelevering med tunge kj\u00f8ret\u00f8y i avkj\u00f8rselen, vil bli bedre dersom oms\u00f8kt dispensasjon innvilges. Til slutt viser klager til at det kun er om lag 48 m2 som ligger innenfor arealform\u00e5let torg T8. Det skal ikke gj\u00f8res noen konstruksjonsmessige inngrep i arealet p\u00e5 48 kvm som vanskeliggj\u00f8r fremtidig utnyttelse av bygget, eller hindrer at det etableres en gangforbindelse innenfor omr\u00e5det. N\u00e5r det gjelder mulig ny tilkomst fra Kanalveien til Svaneviksveien vises det til to eksisterende tilkomstveier mellom Kanalveien og Svaneviksveien i mobilitetsanalysen. Siden dispensasjonen er midlertidig, vil det ikke v\u00e6re n\u00f8dvendig \u00e5 foresl\u00e5 en midlertidig tilh\u00f8rende gangforbindelse. Dagligvarebutikken er heller ikke prosjektert med inngang i retning av torget. Hensikten er at man ikke skal legge f\u00f8ringer for fremtidig planarbeid. Fordelene med \u00e5 dispensere er \u00e5 sikre en positiv utvikling av eiendommen i en midlertidig fase i p\u00e5vente av detaljregulering. Bruksendringen vil bedre trafikksituasjonen til og fra eiendommen, og redusere trafikkfaren for myke trafikanter sammenlignet med dagens godkjente l\u00f8sning. Tiltaket legger til rette for god stedsutvikling i tr\u00e5d med overordnende politiske f\u00f8ringer, i p\u00e5vente av en endelig avklaring p\u00e5 hvilke behov bygningsmassen og tiltakseiendommen skal betjene. Hjemmel til \u00e5 klage Vestland fylkeskommune fikk melding om vedtaket 02.07.2024. Klagen er rettidig. Vedtaket ber\u00f8rer v\u00e5rt saksomr\u00e5de, og vi har derfor klagerett etter plan- og bygningsloven \u00a71-9. Begrunnelse for klagen Vestland fylkeskommune ved avdeling for infrastruktur og veg uttalte i brev av 08.01.2024, 16.02.2024 og 29.05.2024 at vi er negative til at det gis dispensasjon fra oms\u00f8kt tiltak. Vi mener fortsatt at parkeringsdekningen for dagligvarebutikk og andre bedrifter m\u00e5 vurderes i planarbeidet uavhengig av hva som blir gitt l\u00f8yve til i byggesaken. Trafikkanalysen som er vedlagt i klagen tar bare for seg det oms\u00f8kte tiltaket. Klager viser til ulike planbestemmelser som \u00abforretning\u00bb, \u00abinfrastruktur\u00bb og at tiltaket vil f\u00f8re til bedre trafikkforhold enn dagens l\u00f8sning. Argumentasjonen som fremstilles i klagen synliggj\u00f8r tiltakets n\u00e6re tilknytning reguleringsplan 61140000. Vi mener derfor at saken ikke har tilstrekkelige opplysninger i relasjon til trafikksikkerhet og hvilken effekt tiltaket vil ha i omr\u00e5det som helhet. Vi viser til v\u00e5r uttale, datert 29.05.2024: \u00abTrafikkanalysen som ligg ved klagen har manglar. Analysen tar berre for seg det oms\u00f8kte tiltaket. Medan Vestland fylkeskommune meiner at arealbruken og trafikkbiletet m\u00e5 sj\u00e5ast i samanheng p\u00e5 staden, og viser til at det er ein p\u00e5g\u00e5ande planprosess p\u00e5 staden. Vi kan ikkje godta forskottering av daglegvarebutikk, fordi vi m\u00e5 sj\u00e5 p\u00e5 den samla arealbruken i omr\u00e5det knytt opp mot trafikk, trafikktryggleik og mobilitet. Det er uheldig \u00e5 opne for enkelf\u00f8rem\u00e5l kor det f\u00f8religg ein p\u00e5g\u00e5ande planprosess. Vi understrekar viktigheita av \u00e5 sj\u00e5 utviklinga i omr\u00e5det i samanheng.\u00bb Klager har motsatt seg v\u00e5re synspunkt i sine vurderinger. Vi siterer fra klagers argumentasjon: \u00abBruksendringen vil bedre trafikksituasjonen til og fra eiendommen, og redusere trafikkfaren for myke trafikanter sammenlignet med dagens godkjente l\u00f8sning.\u00bb Saksnr: 2023/87378-10 Side 3 av 4 Vestland fylkeskommune er uenige i denne fremstillingen siden tiltaket ikke kan ses p\u00e5 som ett enkelt tiltak. Det er fremdeles flere usikre momenter knyttet til fremtidig aktivitet. En midlertidig dispensasjon for \u00e5 omgj\u00f8re bilverkstedet til en dagligvare vil undergrave planprosessen som styringsverkt\u00f8y og vil heller ikke v\u00e6re n\u00f8dvendig f\u00f8r planen er vedtatt. Vi begrunner dette ved at tiltaket er ment til \u00e5 bidra som \u00abforretning\u00bb og \u00abinfrastruktur\u00bb i planen jf. Reguleringsplan pkt. 4-1. Etter v\u00e5r vurdering vil ikke dagligvare v\u00e6re et n\u00f8dvendig tiltak f\u00f8r boligprosjektene har f\u00e5tt rammetillatelse. Det er dermed ikke et tidskritisk tiltak. Videre viser vi til en h\u00f8yesterettsdom som i utgangspunktet er brukt i saker der s\u00f8knadsplikten til bruksendring er under tvil. \u00abN\u00e5r man \u00e5pner et matsenter, vil dette medf\u00f8rer en helt annen trafikksituasjon og s\u00e5ledes sette sitt preg p\u00e5 str\u00f8ket. Man vil her nettopp st\u00e5 overfor en virksomhet av en annen karakter enn den som tidligere har v\u00e6rt drevet i lokalene, og endringene som omleggingen medf\u00f8rer, har adresse til de hensyn myndighetene etter loven skal ivareta\u00bb jf. Rt-1983-1067.\u00bb Dommen understreker at det er sentrale forskjeller mellom ulike forretninger, og at trafikkbilde endres som f\u00f8lge av det. Det er derfor vanskelig for oss \u00e5 anse bruksendringen til \u00e5 forbedre trafikksituasjonen til og fra eiendommen, samt redusere trafikkfaren for myke trafikanter sammenlignet med dagens godkjente l\u00f8sning. Videre b\u00f8r dispensasjonsvilk\u00e5rene ogs\u00e5 dr\u00f8ftes. \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler\u00bb. Vi viser til uttalen v\u00e5r, datert 19.05.2024: \u00ab\u00a7 3.3.1 i KPA viser til tilh\u00f8ve som m\u00e5 vere ivaretatt for at det kan verte gitt dispensasjon fr\u00e5 plankravet. \u00a7 3.3.1 a. seier at tiltaket ikkje skal gi vesentlege negative konsekvensar for blant anna trafikk. Trafikkanalysen opplyser ikkje tilstrekkeleg konsekvensane av tiltaket, og vi kan ikkje sj\u00e5 at det er grunnlag for \u00e5 gi dispensasjon. \u00a73.3.1 e. viser til at unntak fr\u00e5 plankravet f\u00f8reset at statlege og regionale myndigheiter har hatt saka til uttale og ikkje fremma krav om reguleringsplan. Slik saka ligg no krev Vestland fylkeskommune reguleringsplan, med omsyn til trafikktryggleik, mobilitet for mjuke trafikantar og eit \u00f8nskje om \u00e5 ikkje forskottera daglegvarebutikk f\u00f8r vi har sett samanhengen av arealbruken knytt til trafikk.\u00bb Med bakgrunn i uttalen, anser vi de regionale interessene til \u00e5 v\u00e6re tilsidesatt. Videre skal fordelene ved bruksendringen skal v\u00e6re klart st\u00f8rre enn ulempene. Det er viktig \u00e5 poengtere at fordelene skal v\u00e6re av samfunnsmessig betydning. Tiltakshaver har gitt antydning til at det er en \u00f8konomisk bakgrunn for \u00e5 gjennomf\u00f8re bruksendringen i sammenheng med renovasjonsterminalen. Vi viser til referat fra arbeidsm\u00f8tet i relasjon til plan 66200000 (v\u00e5r ref: 2022/16233-7): \u00abPBE viser til at det enda ikke er gitt geh\u00f8r for forslagsstillers argument for at renovasjonsterminalen er avhengig av dagligvarebutikken (finansielt). Kostnad er ikke relevant for dispensasjon. N\u00e5r det gjelder anf\u00f8rselen om at en reguleringsprosess er kostbar, s\u00e5 har Sivilombudsmannen i sak av 14.11.2019 -2018/4760 - sl\u00e5tt fast at kostnadene for tiltakshaver med utarbeiding av reguleringsplan, ikke er et relevant moment i vurdering av dispensasjonss\u00f8knad. Den \u00f8konomiske delen av et tiltak er ikke av samfunnsmessigbetydning, og oppfyller dermed ikke vilk\u00e5ret for dispensasjon. Videre skal fordelene v\u00e6re klart st\u00f8rre enn ulempene. Vi tolker opplysningene i saken til \u00e5 v\u00e6re ufullstendige ovenfor planen som helhet. I verste fall vil en dispensasjon g\u00e5 ut over flere samfunnsnyttige tiltak som idrettshall, tjenester og boliger som omfattes av plankravet. En slik tvil vil v\u00e6re sterk nok til \u00e5 anse dispensasjonsvedtaket ugyldig. Til slutt stiller vi sp\u00f8rsm\u00e5l til begrunnelsen for omgj\u00f8ringen av vedtaket. Omgj\u00f8ring av administrasjonens vedtak stiller s\u00e6rlige krav til begrunnelse n\u00e5r utvalget kommer til annet resultat enn fagmyndighetene. (v\u00e5r ref: 2022/40428-12). Saksnr: 2023/87378-10 Side 4 av 4 Kravene til begrunnelse skjerpes n\u00e5r utvalg for teknikk og milj\u00f8 kommer til et annet resultat enn administrasjonen i kommunen, som har gitt en grundig redegj\u00f8relse for sitt syn i saken knyttet opp mot lovens vilk\u00e5r. Dette synspunktet kan bl.a. utledes av Sivilombudsmannens sak 2012/640, sak om ny 420 kV kraftledning gjennom Bremanger kommune. Der uttales det bl.a. f\u00f8lgende: \u00abMen n\u00e5r departementet velger et trasevalg som ikke f\u00f8lger fagutredningene, stiller det s\u00e6rlige krav til begrunnelsen. I tillegg til en klar beskrivelse av faktum og de vurderinger som er foretatt, m\u00e5 det kreves at avgj\u00f8relsen fremst\u00e5r som konsistent i den forstand at resultatet f\u00f8lger som en naturlig konsekvens av premissene.\u00bb. Etter v\u00e5r vurdering har ikke byr\u00e5det oppfylt kravet til begrunnelse. Konklusjon Det er flere som skal bygge og bo i omr\u00e5det. Der er derfor viktig at flere moment blir avklart i planprosessen. P\u00e5 den m\u00e5ten vil planen kunne sikre god og fremtidig vekst i omr\u00e5de. Dagligvare er ikke kritisk eller vesentlig i omr\u00e5de f\u00f8r boligene kommer. Dermed vil det v\u00e6re sannsynlig at de tidlige brukerne av butikken kommer til \u00e5 kj\u00f8re. Dette \u00f8ker trafikken, noe som kan skape en trafikkfarlig situasjon. Vi mener at dispensasjonen undergraver planprosessen og reguleringsplan som styringsverkt\u00f8y, og ber om at vedtaket omgj\u00f8res. Med hilsen Ann Kristin Nes Eva Sundal Fungerende avdelingsleder Fungerende for seksjonsleder INV - Vegforvaltning INV - Vegforvaltning bergensomr\u00e5det Brevet er elektronisk godkjent og har derfor ingen h\u00e5ndskrevet underskrift "
}