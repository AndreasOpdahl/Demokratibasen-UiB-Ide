{
  "dokument_id": "feda7a75-fa6b-5e84-9a59-18b4baed2a40",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 127 fra Katrine N\u00f8dtvedt (MDG) til byutviklingsbyr\u00e5den om inntekter til bybanen til \u00c5sane - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11042665/Svar-pa-skriftlig-sporsmal-nr-127-fra-Katrine-Nodtvedt-MDG-til-byutviklingsbyraden-om-inntekter-til-bybanen-til-Asane-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/123310-3 Saksbehandler: Malene Nesse Gr\u00f8nningen Fra Dato: 2. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 127 fra Katrine N\u00f8dtvedt (MDG) til byutviklingsbyr\u00e5den om inntekter til bybanen til \u00c5sane - Utvalg for milj\u00f8 og byutvikling Kostnaden for \u00e5 kj\u00f8re gjennom bompengeringen g\u00e5r ned for hver m\u00e5ned. Ved \u00e5 ikke justere bompengene til det niv\u00e5et Bergen, Vestland og Stortinget har sagt det skal v\u00e6re (14,77 kroner i gjennomsnitt per passering per 1. januar 2024), s\u00e5 taper fellesskapet titalls millioner per m\u00e5ned. I mai var gjennomsnittsinntekten per passering p\u00e5 11,64, mer enn 3 kroner for lite, ref. Milj\u00f8l\u00f8ftet. Om kort tid vil vi Bergen, Vestland og Staten ha tapt over 200 millioner siden Meyer-byr\u00e5det gikk p\u00e5, fordi byr\u00e5det ikke vil justere takstene slik b\u00e5de Vestland fylke og Staten \u00f8nsker. Skal bybanen til \u00c5sane realiseres, innenfor KS2, m\u00e5 bompengene opp. Dette gjelder uavhengig om det blir en tunnell\u00f8sning eller man bygger p\u00e5 vedtatt plan. Sp\u00f8rsm\u00e5l til byr\u00e5den: 1. Hvorfor foresl\u00e5r ikke byr\u00e5det \u00e5 justere bompengene slik at bybanen til \u00c5sane kan finansieres og realiseres? 2. Hvordan vil byr\u00e5det hente inn de tapte inntektene? Kilder: BA 20. februar: https://www.ba.no/kjorer-mot-flere-hundre-millioner-kroner-i-minus-ma- okebompengene-mer/s/5-8-2536868 Fra Milj\u00f8l\u00f8ftet: Svar fra byr\u00e5den: 1. Byr\u00e5det \u00f8nsker ikke \u00e5 justere bompengene til et h\u00f8yere niv\u00e5 enn n\u00f8dvendig. Resultatene av forhandlinger med Staten om tilleggsavtale vil v\u00e6re f\u00f8rende for hvor stor andel av prosjektet som skal finansieres av bompenger. Byr\u00e5det vil arbeide for at dette blir avklart s\u00e5 raskt som mulig. 2. Man kan ikke hente inn inntektene p\u00e5 et senere tidspunkt. Byr\u00e5det \u00f8nsker ogs\u00e5 i det videre \u00e5 holde det samlede bompengetrykket s\u00e5 lavt som mulig. Christine Kahrs \u2013 Byr\u00e5d for byutvikling Dokumentet er godkjent elektronisk. "
}