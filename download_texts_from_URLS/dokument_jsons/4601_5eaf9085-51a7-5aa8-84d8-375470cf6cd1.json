{
  "dokument_id": "5eaf9085-51a7-5aa8-84d8-375470cf6cd1",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten datert 14.12.2022 og 21.12.2023",
  "url": "https://bergen.kommune.no/politikere-utvalg/api/fil/bk360/11294396/Uttalelse-fra-Bymiljoetaten-datert-14-12-2022-og-21-12-2023",
  "tekst": " Bymilj\u00f8etaten PBE Byggesak S\u00f8r (Arbeidssted) V\u00e5r referanse: 2022/60639-6 Postboks 7700 Saksbehandler: Ida Vendela Lilletvedt 5020 BERGEN Dato: 14. desember 2022 Deres ref.: Intern h\u00f8ring. Fana. Gnr 7 bnr 38, \u00d8vre S\u00e6dalsvegen. S\u00f8knad om dispensasjon fra bestemmelse. Svar fra Bymilj\u00f8etaten Bymilj\u00f8etaten viser til henvendelse datert 14.11.2022 vedr\u00f8rende dispensasjon fra reguleringsplan. Omr\u00e5det er regulert med planid: 16870000 og det s\u00f8kes om permanent dispensasjon fra reguleringsbestemmelse \u00a71.2.3 om opparbeidelse av veier og gangveier/turveier inn til og i feltet. Hensikten med reguleringsplanen er \u00e5 sikre at alle vegomr\u00e5der, gs-veg, fortau, turvei etc. som er regulert med offentlig status opparbeides og overleveres til Bymilj\u00f8etaten. Bymilj\u00f8etaten legger til grunn at henvendelsen fra Plan- og bygningsetaten kun gjelder det som i dag er privat veg; \u00d8vre S\u00e6dalsvegen. I utgangspunktet blir det gjort en konkret vurdering i reguleringsplanen n\u00e5r det gjelder de ulike bestemmelsene. Dersom Bymilj\u00f8etaten skal vurdere \u00e5 gi en dispensasjon m\u00e5 vi vite konkret hva som skal gis dispensasjon fra og med hvilken begrunnelse. Saken er ikke tilstrekkelig opplyst til at vi kan vurdere en permanent dispensasjon. Det m\u00e5 opplyses om hva og hvilke omr\u00e5der som avviker fra reguleringsplan og krav til offentlig veg. Samt hvilke omr\u00e5der det er mulig \u00e5 opparbeide iht. reguleringsplan. Bymilj\u00f8etaten er negativ til at det gis permanent dispensasjon fra reguleringsbestemmelse \u00a71.2.3 ved at vegen i sin helhet ikke blir opparbeidet. Med hilsen Bymilj\u00f8etaten Anne Grethe Fosse Selseng - Seksjonsleder Ida Vendela Lilletvedt - Saksbehandler Dokumentet er godkjent elektronisk. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Bymilj\u00f8etaten PBE Byggesak S\u00f8r (Arbeidssted) V\u00e5r referanse: 2022/60639-12 Postboks 7700 Saksbehandler: Simon Kartevold Pettit 5020 BERGEN Dato: 21. desember 2023 Deres ref.: Fana. Gnr 7 Bnr 38, \u00d8vre S\u00e6dalsvegen. Intern h\u00f8ring, oppf\u00f8lging. Svar fra Bymilj\u00f8etaten Vi viser til intern henvendelse vedr\u00f8rende dispensasjon fra reguleringsbestemmelse. Saken gjelder s\u00f8knad om permanent dispensasjon fra reguleringsbestemmelse \u00a7 1.2.3 for privat veg \u00d8vre S\u00e6dalsvegen. Planstatus Eiendommen omfattes av reguleringsplan nummer 16870000, Fana/\u00c5rstad...\u00d8vre S\u00e6dal, datert 20.06.2005. Uttale Vi viser til tidligere svar p\u00e5 henvendelse fra Bymilj\u00f8etaten i 2022/60639-6 datert 14.12.2022. I henhold til Vegnormer for Bergen kommune vil vegarealer bli overtatt til kommunal forvaltnings-, drifts- og vedlikeholdsansvar n\u00e5r: \u2022 Vegarealene er regulert som offentlig veg \u2022 Detaljerte tekniske planer er godkjent av Bymilj\u00f8etaten \u2022 Vegarealene er ferdig opparbeidet i henhold til godkjente tekniske planer \u2022 Veggrunnen er vederlagsfritt overskj\u00f8tet til kommunen \u2022 FDV-dokumentasjon er godkjent av Bymilj\u00f8etaten \u2022 Overleveringsbefaring er gjennomf\u00f8rt uten anmerkninger, alternativt at anmerkninger ved overleveringsbefaring utbedres i tr\u00e5d med avtale med Bymilj\u00f8etaten I dette tilfelle kan vi ikke se at annet enn f\u00f8rste kulepunkt er oppfylt, og vi vil ikke overta veg \u00d8vre S\u00e6dal f\u00f8r v\u00e5re vilk\u00e5r er tilfredsstilt. Dersom permanent dispensasjon innvilges, vil det i praksis medf\u00f8re at vegen forblir i privat eie. Vi mener det derfor ogs\u00e5 m\u00e5 tas stilling til endring av regulert eierform. Det offentlige vil ikke overta vegen f\u00f8r v\u00e5re vilk\u00e5r er tilfredsstilt. Med hilsen Bymilj\u00f8etaten Anne Grethe Fosse Selseng - seksjonsleder Simon Kartevold Pettit - saksbehandler Dokumentet er godkjent elektronisk. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 "
}