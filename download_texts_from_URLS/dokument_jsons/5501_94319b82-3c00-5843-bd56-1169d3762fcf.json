{
  "dokument_id": "94319b82-3c00-5843-bd56-1169d3762fcf",
  "doc_type": "case_presentation",
  "kommune": 5501,
  "tittel": "Revidering av vedtekter - kommunale barnehager",
  "url": "https://innsyn.tromso.kommune.no/application/getMoteDokument?dokid=2001469028",
  "tekst": "Arkivsaksnr. 23/14870-1 Saksbehandler May-Wenche Jensen Saksgang M\u00f8tedato Oppvekst- og utdanningsutvalget Kommunestyret 1 Revidering vedtekter - kommunale barnehager 1.1 Kommunedirekt\u00f8rens innstilling til vedtak: 1.Reviderte vedtekter for Troms\u00f8 kommunes barnehager vedtas. 2. Vedtektene er gjeldende fra og med 01.03.2024 Mari Enoksen Hult Kari Hendriksen Konst. kommunedirekt\u00f8r Direkt\u00f8r for avdeling oppvekst, utdanning og kultur 1 1.2 Hva saken gjelder Saken gjelder revisjon av kommunens vedtekter for kommunale barnehager. Det er behov for \u00e5 endre tekst i enkelte paragrafer for \u00e5 tydeliggj\u00f8re hensikt og \u00e5 ta bort paragrafer som ikke er n\u00f8dvendig \u00e5 ha med i vedtektene, da disse reguleres av lov om barnehage. Videre er det \u00f8nskelig \u00e5 endre p\u00e5 enkelte bestemmelser. Saksutredning er delt inn i 5 ulike deler. Del 1 - Paragrafer som slettes og tas bort fra vedtektene Del 2 - Endring av tekst for \u00e5 tydeliggj\u00f8re paragrafer Del 3 - Endring av bestemmelser Del 4 - Endring i tilleggsbestemmelser 1.3 Saksutredning Del 1 - Paragrafer som slettes og tas bort fra vedtektene Oppdatering skyldes behov for \u00e5 ta bort punkter som er \u00e5 anse som overfl\u00f8dig informasjon i vedtekter og/eller fordi at punktene reguleres av lov om barnehage med tilh\u00f8rende forskrifter. Det er derfor ikke n\u00f8dvendig med gjengivelse i vedtektene. F\u00f8lgende tekst foresl\u00e5s derfor fjernet fra vedtektene. \u00a7 3 Eierforhold og forvaltning, pkt.3.4 Barnehagene har felles pedagogisk- psykologisk r\u00e5dgivingstjenester med grunnskolen. \u00a7 4 Bemanning, pkt 4.2 Barnehagens grunnbemanning Barnehagens grunnbemanning skal til enhver tid tilpasses bestemmelsene i barnehagelovens \u00a7 26. Barn regnes for \u00e5 v\u00e6re 3 \u00e5r fra og med august det \u00e5ret de fyller tre 3 \u00e5r. \u00a7 4 Bemanning, pkt 4.3 Norm for pedagogisk bemanning: Barnehagens pedagogiske bemanning skal til enhver tid tilpasses bestemmelsene i Forskrift om pedagogisk bemanning og dispensasjon i barnehage, \u00a71. Barn regnes for \u00e5 v\u00e6re over tre \u00e5r fra og med august det \u00e5ret de fyller tre \u00e5r. Barnegruppene organiseres etter barnehagens godkjente leke- og oppholdsareal, barnas alder og oppholdstid. \u00a7 7 Opptak, punkt 7.2 Barnehagene er \u00e5pne for barn under oppl\u00e6ringspliktig alder. \u00a77 Opptak, punkt 7.12 Ventelisteoppdatering: S\u00f8kere som ikke har f\u00e5tt tilbud om barnehageplass eller ikke har f\u00e5tt tilbud om overflytting m\u00e5 bekrefte at de fortsatt \u00f8nsker \u00e5 st\u00e5 som s\u00f8ker n\u00e5r de mottar melding om ventelisteoppdatering. Melding om oppdateringen sendes ut elektronisk i begynnelsen av januar hvert \u00e5r. 2 Del 2 \u2013 Endring av tekst for \u00e5 tydeliggj\u00f8re paragrafer \u00a77 Opptak, punkt 7.5 Oppdateringen skyldes behov for definering av barnehagenes opptakskrets etter lov om barnehage. Som f\u00f8lge av sletting av punkt 7.2 i del 2, endres ogs\u00e5 punktet fra 7.5 til 7.4. N\u00e5v\u00e6rende ordlyd: Barnehagen foretar opptaket i samarbeid med opptakskontoret, og plassene fordeles til barn som er bosatt i Troms\u00f8 kommune ved oppstartdato. Hovedopptaket skjer i samordnet opptak, med samtlige godkjente barnehager i kommunen, inndelt etter geografiske omr\u00e5der. Ny ordlyd: Barnehagen foretar opptaket i samarbeid med opptakskontoret. Opptakskrets er Troms\u00f8 kommune for barn bosatt i kommunen ved oppstartsdato. Hovedopptaket skjer i samordnet opptak, med samtlige godkjente barnehager i kommunen, inndelt etter geografiske omr\u00e5der. \u00a77 Opptak, pkt 7.6 Oppdateringen skyldes at s\u00f8knadsfrist publiseres p\u00e5 nett og i lokalavis. Kriteriet med oppstart senest 30.november samme \u00e5r, kan oppleves som en begrensning p\u00e5 rett til plass for rettighetsbarn etter barnehageloven. Derfor fjernes dette. Det er ogs\u00e5 behov for \u00e5 tydeliggj\u00f8re kommunens prioriteringsrekkef\u00f8lge ved opptak. Vedtekter skal kun omhandle kommunale barnehager, da private barnehager utformer egne vedtekter. Det er derfor ikke n\u00f8dvendig i vedtektene og fremheve hvilke \u00a7\u00a7 som gjelder alle barnehager. Dette m\u00e5 de private barnehagene likevel ta med i sine vedtekter. Som f\u00f8lge av sletting av punkt 7.2 i del 2, endres ogs\u00e5 punktet fra 7.6 til 7.5. N\u00e5v\u00e6rende ordlyd: 7.6 Opptakskriterier: For alle Troms\u00f8barnehagene tildeles barnehageplass etter f\u00f8lgende opptakskriterier i prioritert rekkef\u00f8lge: \u2022 Barn med nedsatt funksjonsevne har rett til prioritet ved opptak, etter sakkyndig vurdering. Jfr. Lov om barnehager \u00a7 18 Barn som det er fattet vedtak om etter lov om barneverntjeneste \u00a7\u00a7 4-12 og 4-4 annet og fjerde ledd. Jfr. Lov om barnehager \u00a7 18. Antall barn med funksjonsnedsettelse i den enkelte barnehage kan begrenses, dette for \u00e5 sikre at barna f\u00e5r et tilfredsstillende pedagogisk tilbud. \u2022 Barn som i henhold til Lov om barnehage \u00a7 16 har rett til barnehageplass og som st\u00e5r uten barnehageplass. Det m\u00e5 s\u00f8kes innen fristen 1. mars og \u00f8nsket oppstartdato m\u00e5 v\u00e6re senest 30. november samme \u00e5r. 7.6.3 I kommunale barnehager skjer \u00f8vrig prioritering i f\u00f8lgende rekkef\u00f8lge: 7.6.3.1 Barn skal prioriteres n\u00e5r de mister plassen: \u2022 fordi barnehagen legges ned \u2022 i flyktningebasen/-avdelingen ved Kvamstykket barnehage grunnet s\u00e6rskilte opptakskriterier. Jfr. vedtektenes tilleggsbestemmelser. 7.6.3.2 Barn i familie med alvorlig sykdom/funksjonsnedsettelse. Med sykdom i familie forst\u00e5s i denne forbindelse alvorlig eller varig sykdom/funksjonsnedsettelse hos foresatte eller s\u00f8sken i samme husstand. Det m\u00e5 fremlegges dokumentasjon fra lege eller spesialist. 3 Ved innbyrdes prioritering etter dette kriteriet, skjer tildeling etter en konkret vurdering av familiens totale omsorgssituasjon. 7.6.3.3 Barn som har s\u00f8sken i samme barnehage. 7.6.3.4 Barnegruppens sammensetning. Med barnegruppens sammensetning forst\u00e5s i denne sammenheng en rimelig fordeling: \u2022 av barn mellom de ulike \u00e5rskullene \u2022 mellom kj\u00f8nn for barn over tre \u00e5r 7.6.3.5 Minoritetsspr\u00e5klige barn. Med minoritetsspr\u00e5klig forst\u00e5s barn hvor b\u00e5de barnet og barnets foresatte har et annet morsm\u00e5l enn norsk, samisk, svensk, dansk og engelsk. 7.6.3.6 Barn bosatt i barnehagens opptaksomr\u00e5de. Jfr. til enhver tid gjeldende definerte omr\u00e5der i s\u00f8knadsportalen. 7.6.3.7 Under ellers like forhold og n\u00e5r s\u00f8kere stiller likt foretas loddtrekning. Ny ordlyd: 7.5 Opptakskriterier i prioritert rekkef\u00f8lge: 1. Barn med nedsatt funksjonsevne har rett til prioritet ved opptak, etter sakkyndig vurdering. Jfr. Lov om barnehager \u00a7 18 Barn som det er fattet vedtak om etter barnevernsloven \u00a7 5-1 f\u00f8rste ledd bokstav a til d, \u00a7 3-1 og \u00a7 3-4 f\u00f8rste ledd bokstav b, har rett til prioritet ved opptak i barnehage. Jfr. Lov om barnehager \u00a7 18. Antall barn med funksjonsnedsettelse i den enkelte barnehage kan begrenses, dette for \u00e5 sikre at barna f\u00e5r et tilfredsstillende pedagogisk tilbud. 2. Barn som i henhold til Lov om barnehage \u00a7 16 har rett til barnehageplass og som st\u00e5r uten barnehageplass. Det m\u00e5 s\u00f8kes innen publisert frist. 3. Barn skal prioriteres n\u00e5r de mister plassen: \u2022 fordi barnehagen legges ned \u2022 i flyktningebasen/-avdelingen ved Kvamstykket barnehage grunnet s\u00e6rskilte opptakskriterier. Jfr. vedtektenes tilleggsbestemmelser. 4. Barn i familie med alvorlig sykdom/funksjonsnedsettelse. Med sykdom i familie forst\u00e5s i denne forbindelse alvorlig eller varig sykdom/funksjonsnedsettelse hos foresatte eller s\u00f8sken i samme husstand. Det m\u00e5 fremlegges dokumentasjon fra lege eller spesialist. Ved innbyrdes prioritering etter dette kriteriet, skjer tildeling etter en konkret vurdering av familiens totale omsorgssituasjon. 5. Barn som har s\u00f8sken i samme barnehage. 6. Barnegruppens sammensetning. Med barnegruppens sammensetning forst\u00e5s i denne sammenheng en rimelig fordeling: -av barn mellom de ulike \u00e5rskullene -mellom kj\u00f8nn for barn over tre \u00e5r 7. Minoritetsspr\u00e5klige barn. Med minoritetsspr\u00e5klig forst\u00e5s barn hvor b\u00e5de barnet og barnets foresatte har et annet morsm\u00e5l enn norsk, samisk, svensk, dansk og engelsk. 8. Barn bosatt i barnehagens opptaksomr\u00e5de. Jfr. til enhver tid gjeldende definerte omr\u00e5der i s\u00f8knadsportalen. 9. Under ellers like forhold og n\u00e5r s\u00f8kere stiller likt foretas loddtrekning. \u00a77 Opptak, punkt 7.10 Tekst om enhetsleder fjernes da det er uvesentlig for bruker hvem som er saksbehandler. S\u00f8knad om endring av plass skal leveres i foreldreportalen. N\u00e5v\u00e6rende ordlyd: 4 S\u00f8knad om endring av type plass skal registreres under \u00abMine plasseringer\u00bb i foreldreportalen med minimum 1 m\u00e5neds varsel f\u00f8r \u00f8nsket endring. Enhetsleder avgj\u00f8r s\u00f8knaden. Ny ordlyd: S\u00f8knad om endring av type plass skal registreres under \u00abMine plasseringer\u00bb i foreldreportalen med minimum 1 m\u00e5neds varsel f\u00f8r \u00f8nsket endring. \u00a79 Betaling, punkt 9.8 Oppdateringen skyldes behov for sletting av tekst og presisering for hvor s\u00f8knad om fratrekk for kostpenger skal sendes. N\u00e5v\u00e6rende ordlyd: Ved lengre frav\u00e6r kan det s\u00f8kes fratrekk for faktiske reduserte kostpenger for barnehagen. Med lengre frav\u00e6r menes 1 m\u00e5ned og mer. Langvarig frav\u00e6r varsles minst 1 m\u00e5ned i forkant av f\u00f8rste frav\u00e6rsdag. Enhetsleder avgj\u00f8r s\u00f8knaden Ny ordlyd: Ved lengre frav\u00e6r kan det s\u00f8kes til barnehagen om fratrekk for faktiske reduserte kostpenger for barnehagen. Med lengre frav\u00e6r menes 1 m\u00e5ned og mer. Langvarig frav\u00e6r varsles minst 1 m\u00e5ned i forkant av f\u00f8rste frav\u00e6rsdag. \u00a710 \u00c5pningstider, punkt 10.1 Oppdateringen skyldes behov for \u00e5 presisere at det skal v\u00e6re reelle behov for utvidet \u00e5pningstid, samt \u00e5 gi enhetslederne st\u00f8rre handlingsrom ang\u00e5ende tidsrommet utvidet \u00e5pningstid vedtas for. N\u00e5v\u00e6rende ordlyd: Barnehagene skal ha minimum 9 timers \u00e5pningstid pr. dag 5 dager i uken. Samarbeidsutvalget kan foresl\u00e5 utvidelse av \u00e5pningstiden i inntil 5 timer pr. uke etter foresp\u00f8rsel fra foreldrer\u00e5det og etter gjennomf\u00f8rt kartlegging som dokumenterer dette behovet. Enhetsleder tillegges avgj\u00f8relsesmyndighet. Utvidet \u00e5pningstid vil gjelde fra vedtaksdato og ut september \u00e5ret etter at vedtaket er innvilget av enhetsleder. Ny ordlyd: Barnehagene skal ha minimum 9 timers \u00e5pningstid pr. dag 5 dager i uken. Samarbeidsutvalget kan foresl\u00e5 utvidelse av \u00e5pningstiden i inntil 5 timer pr. uke etter foresp\u00f8rsel fra foreldrer\u00e5det og etter gjennomf\u00f8rt kartlegging som dokumenterer det reelle behovet. Enhetsleder tillegges avgj\u00f8relsesmyndighet. Vedtaket skal v\u00e6re tidsavgrenset og gjelde minimum ut innev\u00e6rende barnehage\u00e5r. \u00a710 \u00c5pningstider, punkt 10.6 Endring skyldes sletting av tekst med bekgrunn i behov \u00e5 bedre sikre at alle barn f\u00e5r ferie fra barnehagen. N\u00e5v\u00e6rende ordlyd: Barn som tar i bruk barnehageplassen etter 1. mai m\u00e5 ogs\u00e5 avvikle ferie etter \u00a7 10.5, eventuelt betale ogs\u00e5 for juli m\u00e5ned. Ny ordlyd: Barn som tar i bruk barnehageplassen etter 1. mai, m\u00e5 avvikle ferie etter bestemmelsene i vedtektene. \u00a7 11 Helsebestemmelser Oppdateringen skyldes nye punker som tas inn i vedtektene. Dette er en synliggj\u00f8ring og presisering av dagens allerede praksis. 5 \u2022 Dersom et barn har behov for legemidler i barnehagen, benyttes skjema i henhold til retningslinjer og rutiner for legemiddelh\u00e5ndtering i barnehage, skole og skolefritidsordning. \u2022 Dersom barnet har matintoleranse eller allergier skal dette dokumenteres av lege. Del 3 \u2013 Endring av bestemmelser Oppdateringen skyldes at det er \u00f8nskelig med endring i avvikling av barnas ferie og ferieperiode slik at barnas ferie og personalets ferie blir mer samkj\u00f8rt. Det er \u00f8nskelig \u00e5 endre perioden for n\u00e5r barnas ferie skal avvikles til \u00e5 f\u00f8lge skolenes sommerferieperiode. Det er ogs\u00e5 \u00f8nskelig at barnehagene holder stengt i uke 28 og 29 som er en del av den offentlige fellesferieperiode i to av de fire ukene SFO er stengt p\u00e5 sommeren. Bakgrunnen for forslaget er blant annet bemanningsutfordringer i ferieavviklingsperioden, vikarutfordringer og at barns ferieperiode ikke samsvarer med n\u00e5r ansatte p\u00e5legges \u00e5 ta ut ferie (nytt barnehage\u00e5r starter 1.august og mange ansatte kan ikke ta ferie i oppstartsperiode nye barn), forsvarlig drift og trygghet for barna. Sektoren har \u00e5rlig utfordringer med \u00e5 ha kjent personale til stede i sommersammensl\u00e5tte barnehager. Jmf. Punkt 10.3 i n\u00e5v\u00e6rende vedtekter. Disse endringene vil v\u00e6re endring som er \u00e5 anse som sak av viktighet for foresatte i barnehagene og forslaget har av den \u00e5rsak og i tr\u00e5d med barnehageloven \u00a74, v\u00e6rt sendt p\u00e5 h\u00f8ring til alle kommunale barnehagenes samarbeidsutvalg (SU). I barnehagenes SU er foresatte og ansatte lik representert jmf. \u00a76 i n\u00e5v\u00e6rende vedtekter og barnehageloven \u00a74. Su skal v\u00e6re et r\u00e5dgivende, kontaktskapende og samordnende organ som sikrer medvirkning. Foresatte melder om b\u00e5de fordeler og ulemper med dagens ordning med sammensl\u00e5tte barnehager p\u00e5 sommeren. S\u00e6rlig for de minste barna kan det oppleves det som utrygt \u00e5 bli levert i en fremmed barnehage og mange foresatte m\u00e5 da finne en annen l\u00f8sning i de tre ukene barnehagen er flyttet til en annen barnehage i enheten hvis de ikke har ferie akkurat disse ukene. For andre byr det p\u00e5 logistikkutfordringer dersom familien ikke har bil. For disse foresatte oppleves det som tryggere for barna at barnehagen er stengt i 2 uker og at kjent personale er p\u00e5 jobb n\u00e5r barna kommer fra ferie. Noen samarbeidsutvalg gir ogs\u00e5 tilbakemelding om andre momenter som kan skape utfordringer: som ferieavvikling for foresatte som arbeider turnus og at 3 uker m\u00e5 avvikles p\u00e5 en av de tidene av \u00e5ret hvor det er dyrest \u00e5 reise. Ved stenging 2 uker i juli, vil dagens ordning med sammensl\u00e5tte barnehager i \u00f8vrige uker p\u00e5 sommeren utg\u00e5. Det vil si at ingen m\u00e5 benytte andre barnehager i sommerbarnehage. Innspill fra de ulike SU ligger vedlagt. Endringene vil direkte ber\u00f8re ansattes ferieavvikling ved at de m\u00e5 ta ut sin hovedferie, tre eller fire uker, i forbindelse med uke 28 og 29 n\u00e5r barnehagen er stengt. Saken har derfor v\u00e6rt dr\u00f8ftet med hovedtillitsvalgt og referat ligger vedlagt. Det er foretatt en sammenligning med hvilke ordninger andre bykommuner har i sine vedtekter knyttet til feriebestemmelser for barn. Av de 12 kommuner i ASSS \u2013 nettverket har 9 kommuner vedtektsfestet stenging p\u00e5 sommeren. I Oslo har noen bydeler sommerstengt. I Troms\u00f8 er det til sammen 89 barnehager.34 kommunale barnehager og 53 privateide barnehager. Av de 53 privateide barnehagene har 27 stk. sommerstengt i en variasjon mellom 2,3 og 4 uker,13 stk. f\u00f8lger skoleruten som ferieperiode og noen av de \u00f8vrige kan stenge etter styrevedtak det enkelte \u00e5r. Med bakgrunn i sammenligning, h\u00f8ring og dr\u00f8fting foresl\u00e5s f\u00f8lgende endringer: 6 \u00a710 \u00c5pningstider, punkt 10.5 Endring i punktet inneholder ny ferieperiode. Tekst som gir mulighet for \u00e5 fravike ferie etter s\u00f8knad til enhetsleder slettes. Det er ogs\u00e5 behov for \u00e5 presisere at barn som slutter i barnehagen innen 31.07 m\u00e5 avvikle ferie f\u00f8r de slutter. N\u00e5v\u00e6rende ordlyd: Barna skal ha minst 4 ukers ferie i l\u00f8pet av barnehage\u00e5ret. Minimum 3 uker m\u00e5 tas sammenhengende innenfor perioden 01.06 \u2013 30.09. Foresatte skal innen 25. april gi skriftlig melding til barnehagen om n\u00e5r barna skal ha ferie. Enhetsleder kan gi dispensasjon fra bestemmelsene om ferieperiodene dersom det foreligger s\u00e6rlig grunner. Det m\u00e5 sendes begrunnet s\u00f8knad innen 25. april det aktuelle \u00e5ret. Ny ordlyd: Barna skal ha minst 4 ukers ferie i l\u00f8pet av barnehage\u00e5ret. Minimum 3 uker m\u00e5 tas sammenhengende innenfor skoleferieperioden. Foresatte skal innen 25. april gi skriftlig melding til barnehagen om n\u00e5r barna skal ha ferie. Barn som slutter innen 31.07 m\u00e5 avvikle ferie innen 31.07. \u00a710 \u00c5pningstider, punkt 10.7 Endring i punktet inneholder sommerstenging. N\u00e5v\u00e6rende ordlyd: Barnehagene skal v\u00e6re stengt i lavdriftsperioder (jf.\u00a7 10.3) hvor det er f\u00e6rre enn 3 barn eller f\u00e6rre til stede samtidig i barnehagen. For brukere av distriktsbarnehagene: Kommunale barnehager i distriktet kan stenge tre uker i l\u00f8pet av fellesferien. Barnehagens leder skal i samr\u00e5d med barnehagens samarbeidsutvalg vedta hvilke uker barnehagen skal ha stengt. Foreldre/foresatte skal f\u00e5 informasjon om hvilke uker barnehagene skal ha sommerstengt ved kalender\u00e5rets begynnelse. Ny ordlyd: Barnehagene skal v\u00e6re stengt i uke 28 og 29 og i lavdriftsperioder (jf.\u00a7 10.3) hvor det er f\u00e6rre enn 3 barn eller f\u00e6rre til stede samtidig i barnehagen. For brukere av distriktsbarnehagene: Kommunale barnehager i distriktet kan stenge tre uker i l\u00f8pet av fellesferien. Barnehagens leder skal i samr\u00e5d med barnehagens samarbeidsutvalg vedta hvilken uke barnehagen skal ha stengt i sammenheng med uke 28 og 29. Foreldre/foresatte skal f\u00e5 informasjon om hvilke uker barnehagene skal ha sommerstengt ved kalender\u00e5rets begynnelse. \u00a710 \u00c5pningstider, punkt 10.3 Som f\u00f8lge av vedtak om endring i \u00a710.7, til sommerstengte barnehager uke 28 og 29, slettes mulighet for \u00e5 sl\u00e5 sammen barnehager p\u00e5 sommeren. N\u00e5v\u00e6rende ordlyd: I lavdriftsperioder, dvs. sommer, jul og p\u00e5ske, vil barnehager som befinner seg i samme omr\u00e5de eller enhet kunne sl\u00e5s sammen. Dette for \u00e5 kunne tilby full forsvarlig drift. Barn og personal fra barnehagene som stenger flytter til den barnehagen som holdes \u00e5pen. Barnehagen er stengt jul- og nytt\u00e5rsaften. Onsdag f\u00f8r skj\u00e6rtorsdag stenger barnehagene 7 kl. 12.30. I tiden mellom jul og nytt\u00e5r og i p\u00e5skeuka, kan enhetsleder redusere \u00e5pningstiden. Dette gjelder likevel kun dersom samtlige brukere er forespurt, og det ikke er meldt behov for full \u00e5pningstid. Ny ordlyd: I lavdriftsperioder, som jul og p\u00e5ske, vil barnehager som befinner seg i samme omr\u00e5de eller enhet kunne sl\u00e5s sammen. Dette for \u00e5 kunne tilby full forsvarlig drift. Barn og personal fra barnehagene som stenger flytter til den barnehagen som holdes \u00e5pen. Barnehagen er stengt jul- og nytt\u00e5rsaften. Onsdag f\u00f8r skj\u00e6rtorsdag stenger barnehagene kl. 12.30. I tiden mellom jul og nytt\u00e5r og i p\u00e5skeuka, kan enhetsleder redusere \u00e5pningstiden. Dette gjelder likevel kun dersom samtlige brukere er forespurt, og det ikke er meldt behov for full \u00e5pningstid. Del 4 \u2013 Endring i tilleggsbestemmelser Oppdateringen skyldes vedtak i kommunestyret 21.06.23 sak 74/23. Tilleggsbestemmelser til vedtektene for Gouvsaahas m\u00e0n\u00e0idgardi/Samisk barnehage og Merran\u00e1sti/Sj\u00f8stjerne base i Sj\u00f8mannsbyen barnehage Nytt punkt: Til \u00a7 10 \u00c5pningstider \u2022 Det gis en ekstra fagdag for \u00e5 styrke og videreutvikle det fremtidige samiskspr\u00e5klige barnehagetilbudet. Fagdagen tilpasses skoleruten. \u00d8vrige endring i tilleggsbestemmelser Ulike plasser i tilleggsbestemmelsene, henvises det til \u00a74.4 i vedtektene. Som f\u00f8lge av sletting av tekst i del 2 i saksfremlegget endres alle henvisninger til \u00a7 4.2. 1.4 Konklusjon Foresl\u00e5tte endringer av vedtekter for kommunale barnehager medf\u00f8rer ingen \u00f8konomiske konsekvenser. 1.5 Vedtakskompetanse Kommunestyret 1.6 Vedlegg Vedlegg 1 - Vedtekter for Troms\u00f8 kommunes barnehager gjeldende fra 01.03.24 Vedlegg 2 - H\u00f8ring ferie SU - kommunale barnehager Vedlegg 3 - Dr\u00f8fting hovedtillitsvalgte referat 29.11.23 Vedlegg 4 - Vedtekter for Troms\u00f8 kommunes barnehager gjeldende fom 01.08.2022 8 "
}