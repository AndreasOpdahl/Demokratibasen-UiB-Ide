{
  "dokument_id": "438d54c3-c5b4-5635-a9a8-7804ed8af505",
  "doc_type": "case_presentation",
  "kommune": 5501,
  "tittel": "H\u00f8ringssvar fra Troms\u00f8 kommune p\u00e5 NOU 2024: 18 \u00abEn universell tannhelsetjeneste \u2013 Harmonisering, styring og utvidet offentlig ansvar\u00bb",
  "url": "https://innsyn.tromso.kommune.no/application/getMoteDokument?dokid=2001960832",
  "tekst": "Arkivsaksnr. 24/16967-2 Saksbehandler Kathrine Kristoffersen Saksgang M\u00f8tedato Helse- og velferdsutvalget H\u00f8ringssvar fra Troms\u00f8 kommune p\u00e5 NOU 2024: 18 \u00abEn universell tannhelsetjeneste \u2013 Harmonisering, styring og utvidet offentlig ansvar\u00bb Kommunedirekt\u00f8rens innstilling til vedtak: H\u00f8ringsuttalelse til NOU 2024:18 gis til Helse- og omsorgsdepartementet slik den framkommer i saksutredningen og med vedlagte rapport fra UiT Norges arktiske universitet \u00abTannhelse i Troms\u00f8 kommune. Den sjuende Troms\u00f8unders\u00f8kelsen 2015-16\u00bb. Stig Tore Johnsen Magne Nicolaisen Kommunedirekt\u00f8r Avdelingsdirekt\u00f8r, helse og omsorg 1 Hva saken gjelder Saken gjelder h\u00f8ringsinnspill til NOU 2024:18 \u00abEn universell tannhelsetjeneste \u2013 Harmonisering, styring og utvidet offentlig ansvar\u00bb. Tannhelseutvalget ble oppnevnt den 12. august 2022. Helse- og omsorgsdepartementet har sendt utredningen p\u00e5 h\u00f8ring med h\u00f8ringsfrist 15. mars 2025. Tannhelseutvalget ble i mandatet bedt om \u00e5 foreta en helhetlig gjennomgang av tannhelsetjenesten, herunder organisering, finansiering og lovverket, inkludert regulering og rettigheter. Form\u00e5let er \u00e5 legge frem ulike modeller for en tannhelsetjeneste som kan bidra til bedre tilgjengelighet i hele landet. Professor Lena Bendiksen fra UiT Norges arktiske universitet- Det juridiske fakultet, er med i tannhelseutvalget. Saksutredning Troms\u00f8 kommune har som ett av fokusomr\u00e5dene \u00abFolkehelse og fremtidens velferdstjenester\u00bb, jf. Planstrategi 2024-2027 som ble vedtatt i kommunestyresak 94/2024. En god tannhelse er viktig for innbyggernes totale helsesituasjon og kommunen vil derfor gi h\u00f8ringsuttalelse til NOU 2024:18. I NOUen p\u00e5pekes det i punkt 1.1.3.7. utfordringer med at det ikke finnens en samlet oversikt over befolkningens tannhelse. Troms\u00f8unders\u00f8kelsen har data som kan gi et viktig bidrag til videre arbeid. UiT Norges arktiske universitet har i en rapport belyst noen tannhelseutfordringer p\u00e5 lavere geografisk niv\u00e5 enn kommune for befolkningen over 40 \u00e5r. Rapporten heter \u00abTannhelse i Troms\u00f8 kommune. Den sjuende Troms\u00f8unders\u00f8kelsen 2015-16\u00bb. Jf. vedlegg 2. Troms\u00f8 kommune har i \u00abFolkehelseoversikt 2023\u00bb jf. kommunestyresak 84/2023, vist til en folkehelserapport etter den sjuende Troms\u00f8unders\u00f8kelsen 2015-2016. (Hopstock, L\u00f8vsletten m.fl. \u00abFolkehelserapport: Den sjuende Troms\u00f8unders\u00f8kelsen\u00bb. 2019.) Den dokumenterer forskjeller i helse- og risikofaktorer i ulike geografiske soner i Troms\u00f8 kommune. Gjennom den geografiske inndelingen i fire sosio\u00f8konomiske niv\u00e5 fremkommer det en sammenheng mellom lav sosio\u00f8konomisk status og atferd som gir \u00f8kt risiko for tidlig sykdom/d\u00f8d. Inndelingen bruker levek\u00e5rssonene som grunnlag. Soneinndelingen vises i vedlegg 1. Forskning fra Troms\u00f8unders\u00f8kelsen finner at regelmessig bruk av tannhelsetjenester er forbundet med bedre tannhelse, m\u00e5lt klinisk som forekomst av sykdom (karies/hull i tenner og periodontitt/tannhelsel\u00f8sningssykdom) og som selvopplevd tannhelse. (Jf. vedlagte rapport side 1.) Siden voksne i de fleste tilfeller m\u00e5 betale for tannhelsetjenester selv, er tilgangen til disse s\u00e5rbar for \u00f8konomiske ulikheter. Forekomst av karies og periodontitt varierer ogs\u00e5 med sosio\u00f8konomisk status, noe som ofte medf\u00f8rer at tannhelsetjenester er minst tilgjengelige for de som trenger dem mest. Rapporten fra Troms\u00f8unders\u00f8kelsen omtaler at voksne som har en krevende \u00f8konomisk situasjon i mindre grad enn andre g\u00e5r regelmessig til tannhelseunders\u00f8kelser, og oftere opps\u00f8ker tannhelsetjenester kun for akutte problemer. (Jf. rapport kapittel 3.2) I rapportens kapittel 4 oppsummeres f\u00f8lgende: - Menn rapporterte d\u00e5rligere tannhelse og lavere bruk av tannhelsetjenester enn kvinner. - Selvrapportert tannhelse var bedre og bruk av tannhelsetjenester h\u00f8yere i sentrale omr\u00e5der av Troms\u00f8 kommune enn i distriktene. - Eldre rapporterte d\u00e5rligere tannhelse enn middelaldrende, men det var flere middelaldrene som rapporterer at problemer med tenner negativt p\u00e5virker daglige gj\u00f8rem\u00e5l 2 - Selvrapportert tannhelse og bruk av tannhelsetjenester varierte med sosio\u00f8konomisk niv\u00e5, tydeligere blant de eldre enn blant middelaldrende. Troms\u00f8 kommune takker Elin Synn\u00f8ve Hadler-Olsen (Tannhelsetjenestens kompetansesenter for Nord-Norge), Sameline Grimskard, Ola L\u00f8vsletten, Siv Eli Vuolab og Sweta Tiwari (Troms\u00f8unders\u00f8kelsen) for arbeidet med rapporten om bruk av tannhelsetjenester og tannhelse i Troms\u00f8 kommune, jf. vedlegg 2. Konklusjon Troms\u00f8 kommune har mye lokale data om befolkningens tannhelse og bruk av tannhelsetjenester, gjennom kartlegging i Troms\u00f8unders\u00f8kelsen. Troms\u00f8 kommune st\u00f8tter de overordnede vurderinger i NOU 2024:18 om at det offentlige ansvaret for tannhelsetjenester m\u00e5 utvides (jf. utvalgets punkt 1.1.1) og at det m\u00e5 sikres likeverdig tilgang til tannhelsetjenester for alle (jf. utvalgets punkt 1.1.3.2). Videre p\u00e5peker utvalget i punkt 1.1.3.5 at det er behov for at tannhelsetjenesten \u00f8ker samhandlingen og samordningen med \u00f8vrige helse-, omsorgs- og sosialtjenester. Siden Troms\u00f8 kommunene yter sentrale velferds- og helsetjenester, ser ogs\u00e5 kommunen det som viktig \u00e5 f\u00e5 til bedre samarbeid rundt den enkelte tjenestemottaker og utsatte grupper. At tannhelsetjenestens arbeid tydeliggj\u00f8res som en del av folkehelsearbeidet er viktig (jf. punkt 11.3.7, forslag 40). I NOU 2024:18 punkt 1.1.4 omtales forslag om en trinnvis utvidelse av det offentlige ansvaret og at det som et annet trinn bl.a. innf\u00f8res en utvidelse av dagens frikort for tannhelsetjenester. Troms\u00f8 kommune synes det er et viktig steg p\u00e5 veien for \u00e5 kunne utjevne levek\u00e5rsulikhet i befolkningen. Vedtakskompetanse Helse- og velferdsutvalget Vedlegg Kart over levek\u00e5rssoner i Troms\u00f8 kommunes byomr\u00e5de og inndeling i sosio\u00f8konomiske soner Tannhelse i Troms\u00f8 kommune_rapport_22.01.25 NOU 2024 18 En universell tannhelsetjeneste \u2013 Harmonisering, styring og utvidet offentlig ansvar 3 "
}