{
  "dokument_id": "75bb0940-74a8-53dd-a4a8-4f2b6e738ea3",
  "doc_type": "case_presentation",
  "kommune": 4601,
  "tittel": "Interpellasjon nr. 8 fra Sunniva Andresdottir Vik (R) om gratistilbud for fattige familier Bergen bystyre 26.03.2025",
  "url": "https://bergen.kommune.no/politikere-utvalg/api/fil/bk360/12271715/Framstilling-Interpellasjon-nr-8-fra-Sunniva-Andresdottir-Vik-R-om-gratistilbud-for-fattige-familier-Bergen-bystyre-26-03-2025",
  "tekst": " Bystyrets kontor Til Intern korrespondanse BNKI - stab V\u00e5r referanse: 2025/132832-3 Saksbehandler: Anette Hatlemark Drabl\u00f8s Fra Dato: 10. mars 2025 Bystyrets kontor Interpellasjon nr. 8 fra Sunniva Andresdottir Vik (R) om gratistilbud for fattige familier Bergen bystyre 26.03.2025 I februar kunne vi lese i Summetonen i BA at en fattig familie mener at: \u00abdet er s\u00e5 kjedelig \u00e5 bo i Bergen - fordi alt koster penger\u201d. Kulturetaten svarer med \u00e5 vise til de mange gratis tilbudene som allerede finnes, som for eksempel p\u00e5 byens mange bibliotek. Det stemmer at det finnes mange gratis tilbud i Bergen kommune, men det er ikke sikkert at disse er godt kjent for byens innbyggere. Interpellanten mener derfor at det er behov for \u00e5 synliggj\u00f8re tilbudene og gj\u00f8re dem mer tilgjengelig. Mange sliter \u00f8konomisk og gratis tilbud vil v\u00e6re med p\u00e5 \u00e5 motvirke ensomhet og utenforskap som fattigdom skaper. Samtidig er det viktig \u00e5 understreke at til tross for at gratis tilbud er viktig, l\u00f8ser ikke disse det underliggende problemet alene. I tillegg til kommunens gratis tilbud kan barn og unge som vokser opp i fattigdom, eller p\u00e5 andre m\u00e5ter er i faresonen for \u00e5 falle utenfor, s\u00f8ke om aktivitetskort som gir gratis inngang og deltakelse p\u00e5 en rekke aktiviteter. Dessverre vet vi fra tidligere \u00e5r at antall kort ikke samsvarer med behovet. Interpellanten mener derfor at bevilgningene til aktivitetskort m\u00e5 styrkes. Sp\u00f8rsm\u00e5l til byr\u00e5den: Hvordan vil byr\u00e5den sikre at kommunens eksisterende gratistilbud blir bedre kjent? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}