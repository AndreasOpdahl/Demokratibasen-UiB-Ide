{
  "dokument_id": "22bf1e33-c178-5810-93a0-fef278e321fa",
  "doc_type": "case_attachment",
  "kommune": 4601,
  "tittel": "Notat 26.11.24 UMBY",
  "url": "https://bergen.kommune.no/politikere-utvalg/api/fil/bk360/11609582/Notat-26-11-24-UMBY",
  "tekst": "NOTAT Til.: Bergen kommune - UMBY Bergen, 26.11.24, Fra: Bryggengruppen, nedsatt av St\u00e5le Eeg Nielsen Stiftelsen Bryggen/Bryggens Venner Org.nr.914 817 188 stale.eeg@gmail.com Tlf. 92261296 __________________________________________________________________________ DELSTREKNING 1 (DS1), KAIGATEN - SANDBROGATEN. PLANID 65800000, DETALJ- REGULERING. TILLEGGSUTTALELSE FRA STIFTELSEN BRYGGEN/ BRYGGENS VENNER. \u00abBryggengruppen\u00bb er et tverrfaglig handlingsorgan som ivaretar interessene til Stiftelsen Bryggen og Bryggens Venner i sak om reguleringsplan for bybane fra Bergen sentrum over Bryggen til \u00c5sane. Bryggengruppen avgir uttalelser knyttet til den forest\u00e5ende behandling av klagesakene samt til den forest\u00e5ende tilleggsutredning om en tunnel l\u00f8sning bak som alter- nativ til trase i dagen gjennom sentrum. Notatet her gjelder konkret saksbehandlingen av innkomne klager over reguleringsvedtaket av 31.mai 2023 og hvilke avb\u00f8tende tiltak som foresl\u00e5s over mangler som etter Bryggengruppens syn foreligger i saksbehandlingen s\u00e5 langt. 1. UMBY \u2013 BEHANDLING AV KLAGER \u2013 SAKSBEHANDLING OG BEGRUNNELSE. Av forvaltningslovens \u00a7 17 f\u00f8rste ledd f\u00f8lger at: \u00abForvaltningsorganet skal p\u00e5se at saken er s\u00e5 godt opplyst som mulig f\u00f8r vedtak treffes\u00bb.(min understrekning) Dette gjelder ogs\u00e5 for vedtak i klagesaker, se forvaltningsloven \u00a7 33 andre ledd: \u00abUnderinstansen skal foreta de unders\u00f8kelser klagen gir grunn til. Den kan oppheve eller endre vedtaket dersom den finner klagen begrunnet\u00bb. (min understrekning) Dette er ikke en \u00abkan\u00bb-bestemmelse, det er en \u00abskal\u00bb bestemmelse. Dersom underin- stansen finner at det er grunner for en n\u00e6rmere klargj\u00f8ring i de oppgitte begrunnelser for vedtaket, skal saken sendes tilbake for utfyllende utredninger/begrunnelser. Kravet til \u00abs\u00e5 god opplysning som mulig\u00bb er til overm\u00e5l spesifisert i Plan- og bygningslo- ven Kap. 4 om konsekvensutredninger samt Konsekvensutredningsforskriften \u00a7 27 om tilleggsutredninger hvor behov for slike har oppst\u00e5tt. Av dette f\u00f8lger at nye opplysninger / fakta som foreligger p\u00e5 tidspunktet for behandlingen av klager skal disse hensyn/fakta iakttas, eventuelt legges til grunn for videre unders\u00f8kel- ser. Da UMBY og/eller Bystyret ikke selv kan iverksette disse tilleggsutredninger, m\u00e5 admini- strasjonen p\u00e5legges ut utf\u00f8re disse. Vi tar med henvisning til fvl. \u00a7 33 femte ledd som omhandler klageinstansens plikter: \u00abKlageinstansen skal p\u00e5se at saken er s\u00e5 godt opplyst som mulig f\u00f8r vedtak treffes. Den kan p\u00e5legge underinstansen \u00e5 foreta n\u00e6rmere unders\u00f8kelser m.m.\u00bb(min under- strekning) 1 Det sier seg selv at det m\u00e5 v\u00e6re et m\u00e5l for underinstansen (her bystyret) \u00e5 unng\u00e5 risi- koen for \u00e5 bli p\u00e5lagt \u00e5 foreta n\u00e6rmere unders\u00f8kelser. Fra en avhandling ved UiO 25.04.16 om \u00abKommunal klagebehandling Intern klagebe- handling av kommunale enkeltvedtakside\u00bb side 38 hitsettes: \u00abEn direkte f\u00f8lge av at utredningsplikten i klageomgangen er klageinstansens ansvar, m\u00e5 v\u00e6re at klageinstansen i det minste har plikt til \u00e5 vurdere om saken er tilstrekkelig godt utredet av underinstansen. Klageinstansen kan alts\u00e5 ikke utelukkende forholde seg til underinstansens fremstilling av saken for s\u00e5 uten videre \u00e5 legge den til grunn for klagevedtaket. Tilsvarende fremg\u00e5r av juridisk teori: Woxholth skriver at \u00abklagein- stansen i det minste m\u00e5 kontrollere underinstansens opplysninger om faktum og bringe p\u00e5 det rene om det er n\u00f8dvendig \u00e5 supplere dem\u00bb. (min understrekning) Fra NOU 2019:5 Ny forvaltningslov hitsettes fra kap. 24.11.2.2: \u00abSkal underinstansen kunne treffe avgj\u00f8relse i klagesaken, m\u00e5 den ogs\u00e5 kunne for- berede den. Klageinstansen har et selvstendig ansvar for \u00e5 sikre grunnlaget for sin avgj\u00f8relse, og den m\u00e5 i n\u00f8dvendig utstrekning s\u00f8rge for at saken er forsvarlig opplyst f\u00f8r vedtak treffes.\u00bb Konklusjonen er at underorganet (her Bystyret) ikke bare har en klar hjemmel til \u00e5 sende klagesaken/e tilbake til administrasjonen for supplerende utredninger. 2. HVILKE NYE FAKTA FORELIGGER I SAKEN? Som presisert i pkt. 1 over skal beslutningsgrunnlaget for vedtak i klageprosesser p\u00e5 alle trinn v\u00e6re tuftet p\u00e5 et oppdatert kunnskapsgrunnlag og f\u00f8lgelig m\u00e5 nye fakta og informa- sjon i saken tas hensyn til. F\u00f8lgende fakta/informasjoner er helt nye for bystyret: 2.1. Ny rapport om havniv\u00e5stigning. (NCSS Report 1/2024.) Den 08.04.24 publiserte Milj\u00f8direktoratet en ny \u00abNCSS Report 1/2024\u00bb som doku- menterer og bekrefter og muligens forsterker de mest pessimistiske anslag gitt i kil- dematerialet inntatt i tidligere uttalelser. Ihht. rapporten stiger havniv\u00e5et raskest langs kysten p\u00e5 S\u00f8rlandet og Vestlandet samt utenfor Nord-Norge fordi landmassen i disse omr\u00e5dene hever seg langsom- mere enn i \u00d8stlandet og Midt- Norge. Av rapporten leser bl.a. Kartverket at gitt ingen endring i dagens globale oppvar- mingstakt vil middel vannstand i Bergen stige med 0,7m innen 2100. Bl.a. uttales i en kommentar fra Norce Norwegian Research Centre AS at \u00ab..selv med det laveste p\u00e5regnelige oppvarming kommer havet i Bergen til \u00e5 stige mellom 20-30 centimeter frem mot \u00e5r 2100. Vi kommer til \u00e5 f\u00e5 flere over- sv\u00f8mmelser. Vi m\u00e5 gj\u00f8re tiltak for \u00e5 beskytte oss, i alle fall i de s\u00e5rbare omr\u00e5- dene, sier Richter.\u00bb Norce Norwegian Research Centre As uttaler videre at selv med en stigning p\u00e5 10 centimeter vil f\u00f8re til en tredobling av flomrisiko mange steder. 2 Kommunen har i \u00e5r innhentet en egen utredning om havniv\u00e5stigning i Bergen sen- trum, en utredning COWI AS) som forel\u00e5 i august 2024 og med f\u00f8lgende oppsumme- ring: Side 14: \u00abDirektoratet for Samfunnssikkerhet og Beredskap (DSB) anbefaler scenarioet SSP 3-7.0 i kommunal planlegging i Norge (DSB, 2024). Videre anbefaler DSB \u00e5 bruke den \u00f8vre 83% usikkerhetsintervall i planleggingen som f\u00f8re-var prinsippet. For Bergen betyr dette at en havniv\u00e5stigning p\u00e5 81 cm m\u00e5 tas i betraktning ved kommunal planlegging for 2100 (Tabell 1-2). Dette scenarioet er ogs\u00e5 ho- vedalternativet og vil ha hovedfokuset i denne rapporten. De andre scenario- ene blir vurdert for \u00e5 se p\u00e5 usikkerhet.\u00bb Kommunen har p\u00e5 sin side lagt til grunn en rapport fra Norconsult/Asplan Viak fra 28.11.2019, m.a.o. for fem \u00e5r siden. Denne og tidligere rapporter er f\u00f8lgelig utdatert. Det er vil derfor vilk\u00e5rlig saksbehandling ved \u00e5 \u00absl\u00e5 seg til ro\u00bb med gamle og utda- terte utredninger og prognoser n\u00e5r fakta presentert i 2024 til de grader har \u00abkansel- lert\u00bb disse eldre utredninger. Dette forhold alene gir grunnlag for \u00e5 kreve en oppdatert evaluering av det n\u00e5 gjel- dende scenario med havniv\u00e5stigning og stormflo. Dessuten; Hvis en mot formodning og tross ovennevnte nye fakta skulle mene at en havni- v\u00e5stigning p\u00e5 0,7m er problemfritt, er det et faktum at det I gjennomsnitt holdes \u00e5rlig 20-22 store sentrumsarrangement med stengning av trafikk over Bryggen. Det foreligger ingen analyse over hvilke kostnader dette antallet stengninger vil ha for bybanen og n\u00e6ringslivet for \u00f8vrig, eller kostnader som m\u00e5tte f\u00f8lge av alternative l\u00f8sninger for disse arrangement. Videre; Bystyret har lagt til grunn at bybanen med sin milliardinvestering ikke representerer en \u00abinfrastruktur av stor samfunnsmessig betydning\u00bb og derved unntatt fra Teknisk Forskrift (TEK17) \u00a7 7-2 om sikkerhet mot stormflo. Dette til tross for at samtlige Riks- og Europaveier i landet er plassert i Sikkerhets- klasse 3 \u00abinfrastruktur av stor samfunnsmessig betydning.\u00bb og derved med krav om minsteh\u00f8yde over middelvann p\u00e5 2,13m. Det er all grunn til \u00e5 forvente at det i en tilleggsutredning gj\u00f8res en seri\u00f8s fortolking av lovverket ved at bybanen ikke fritas for lovverket i TEK17, s\u00e6rlig \u00a7 7-2 om sikker- het mot stormflo. Der foreligger inhabilitetsinnsigelse mot Statsforvalteren hva ang\u00e5r behandling av sp\u00f8rsm\u00e5let rundt TEK17. Det beste kommunen kan gj\u00f8re er \u00e5 f\u00e5 en avklaring p\u00e5 tolkningssp\u00f8rsm\u00e5let hos DSB (Direktoratet for samfunnssikkerhet og beredskap). 3 Til slutt; det faktum at Bryggen synker er i hele prosessen p\u00e5talt fra Stiftelsens Bryggen men ikke kommentert/vurdert fra kommunens side, verken i kommunens utredninger i re- guleringsprosessen eller i klageprosessen. F\u00f8lgelig er ogs\u00e5 dette faktum \u00e5 anse \u00absom nytt\u00bb i forhold til bystyret hvilket begrun- ner kravet om en fornyet/komplementert utredning fra kommunens side. 2.2. Sikringsforskriften (FOR-2022-01-19-100) gitt med hjemmel i jernbaneloven \u00a7 6a er n\u00e5 gjort gjeldende for bybanen og som \u00f8konomisk rammer bybanen hardt. Ikke bare hensynet til sikkerhet for fotgjengere og andre trafikanter er et omr\u00e5de som p\u00e5kaller den aller st\u00f8rste oppmerksomhet. Den senere tids d\u00f8dsulykker med Byba- nen underbygger dette. Ogs\u00e5 behovet for sikring av kollektivtransport mot tilsiktede u\u00f8nskede handlinger har \u00f8kt. Disse hensyn er s\u00f8kt ivaretatt gjennom Forskrift 19.januar 2022 nr. om sikring p\u00e5 jernbane (sikringsforskriften). Den 09.06.22 stadfestet Samferdselsdepartementet Jernbanetilsynets vedtak om at denne sikringsforskriften skulle gjelde ogs\u00e5 for Bybanen AS og Sporveien Trikken AS. (eiet 100% av hhv. Vestland fylkeskommune og Oslo kommune). Selskapene tok ut s\u00f8ksm\u00e5l mot Staten ved Samferdselsdepartementet med krav om at vedtaket skulle kjennes ugyldig. Selskapene gjorde bl.a. gjeldende jfr. dom i Oslo Tingrett 22.03.2023 side 4 (nederst): \u00abForskriften rammer saks\u00f8kerne hardt, bl.a. \u00f8konomisk.\u00bb Oslo tingrett frifant Staten. Bybanen AS og Sporveien Trikken AS anket avgj\u00f8relsen til Borgarting Lagmannsrett som ved dom av 08.02.24 forkastet anken. Bybanen AS og Sporveien Trikken AS anket avgj\u00f8relsen videre til H\u00f8yesterett som ved beslutning den 11.04.2024 nektet anket fremmet til behandling. Som fremg\u00e5r over hevdet Bybanen AS overfor domstolene at forskriften ville f\u00e5 bety- delige negative konsekvenser, \u00f8konomisk og p\u00e5 annen m\u00e5te. Da Bystyret behandlet reguleringsplanen den 31.mai 2023 var dommen i tingretten allerede 2 mnd. gammel. Bystyret ble ikke informert om den p\u00e5g\u00e5ende rettssak og utfallet i Oslo byrett. At forskriften har betydelig negative) virkninger for anlegg og drift av bybanen har By- banen AS selv understreket i retten. At innf\u00f8ring av denne sikringsforskriften utl\u00f8ser behov for en nyvurdering av vedtatte ROS- og RAMS analyser er p\u00e5 det rene. 4 At ROS analysen (Vedlegg C2 i reguleringssaken) p\u00e5 121 sider kun nevner trafikan- ten \u00abfotgjenger\u00bb kun en eneste gang, sier sitt. Den foreliggende RAMS analyse (Vedlegg F2 i reguleringssaken) viser heller ingen konkrete vurderinger eller forslag til l\u00f8sninger som ivaretar fotgjengernes sikkerhet ved etablering og drift av 50 tonn store sporvogner gjennom byens mest fotgjenger- tette str\u00f8k. I sommerhalv\u00e5ret kan vi snakke om landets mest fotgjengertette str\u00f8k. Den nye sikringsforskriften og hvilken innvirkning denne n\u00f8dvendigvis vil ha for gjeldende ROS og RAMS analyser ved dagalternativet og derved hvilke konsekvenser dette har for planvedtaket m\u00e5 derfor utredes. 3. HVILKE FAKTA I SAKEN HAR IKKE V\u00c6RT UTREDET/TILSTREKKELIG OPPLYST? 3.1. Fl\u00e5te til Torget. I Planbeskrivelsen Vedlegg C til reguleringsplanen er forholdene for Torget i an- leggstiden (5 \u00e5r) omtalt. F\u00f8r vi g\u00e5r inn i dokumentet er det grunn til \u00e5 plassere en \u00abPlanbeskrivelse\u00bb sin plass i planprosessen: Fra Reguleringsveilederen September 2022 side 66 siteres f\u00f8lgende: \u00abFordi planbeskrivelsen skal v\u00e6re et grunnlag for senere tolkning av vedtatt plan, er det viktig at den gir en dekkende beskrivelse av selve planl\u00f8sningen som ligger til grunn for det endelige planvedtaket. Planbeskrivelsen m\u00e5 ogs\u00e5 gj\u00f8re rede for hensynene bak planbestemmelser og plangrep, for \u00e5 kunne v\u00e6re tolkningsgrunnlag ved s\u00f8knad om dispensasjon. Det inneb\u00e6rer at plan- beskrivelsen m\u00e5 oppdateres etter h\u00f8ring og offentlig ettersyn og etterf\u00f8lgende planbehandling slik at den beskriver den vedtatte planl\u00f8sningen. ........................... Mangler ved planbeskrivelsen vil kunne v\u00e6re en saksbehandlingsfeil. Sitatet understreker planbeskrivelsen som et sentralt plandokument med strenge presisjonskrav til innholdet. Hva st\u00e5r s\u00e5 i v\u00e5r Planbeskrivelse om Torget? Fra dokumentet (Vedlegg c) hitsettes: Planbeskrivelsen til reguleringsplanen f\u00f8lger som Vedlegg C hvorfra hitsettes fra side 182: \u00abOver Torget vil det tidvis bli behov for \u00e5 legge gjennomgangstrafikk ut p\u00e5 ek- sisterende torgareal. Det legges derfor opp til at det kan etableres et midlerti- dig torgareal p\u00e5 sj\u00f8siden i form av en fl\u00e5te eller lekter, som kan fungere som alternativt torgareal i byggetiden.\u00bb (v\u00e5r understrekning) Her f\u00f8lger at etablering av en \u00abfl\u00e5tel\u00f8sning\u00bb inng\u00e5r som et sannsynlig tiltak, uten at kostnadene for tiltaket er medtatt i kalkylen jfr. vedlegg C. Det er ikke mulig \u00e5 definere dette tiltaket som \u00abneglisjerbart\u00bb og f\u00f8lgelig m\u00e5 tiltaket synliggj\u00f8res kostnadsmessig. Etablering og \u00abdrift\u00bb av en fl\u00e5te i 5 \u00e5r kan ikke v\u00e6re gratis. Eksempelvis kan nevnes tilfellet med betaling for en lekter p\u00e5 20x70m som ble leid inn for steindumping med tungt utstyr for Boliden i Odda (200 000 kr pr uke). Med anleggstid p\u00e5 5 \u00e5r og AMU kostnader mv. vil en kostnad kunne andra til >NOK 100 mill. 5 Hvorledes en skal etablere en midlertidig fl\u00e5te i 5 \u00e5r og hva dette vil koste m\u00e5 imidler- tid n\u00e6rmere utredes. 3.2. Vendesl\u00f8yfe i sentrum p\u00e5 bakgrunn av bystyrets nye vedtak i planprosessen rundt kollektiv Vest \u2013 \u00f8konomiske konsekvenser. Det foreligger n\u00e5 et nytt faktagrunnlag sml. med det grunnlag som forel\u00e5 p\u00e5 tidspunk- tet for reguleringsvedtaket. Allerede i brev av 10.12.2021 skrev Fylkeskommunen til Bergen kommune at batteri- drift av bybanen langs Bryggen utl\u00f8ste behov for vendespor i sentrum: \"Me tilr\u00e5r ogs\u00e5 at arbeidet med vending i sentrum vert starta opp no slik at planforslaget kan ferdigstillast samstundes med reguleringsplan for Bybanen til \u00c5sane\". I uttalelse som Fylkestinget vedtok 14.12.2022 til framlegg til reguleringsplan for Bybanen Byggetrinn 5 til \u00c5sane, ble det gjentatt at planlegging av vendespor m\u00e5tte komme i gang snarest mulig: \"Vestland fylkeskommune ber om at arbeid med \u00e5 planlegge og bygge vendespor i sentrum vert sett i gang snarast\". Den 23.02.23 la dav\u00e6rende Byr\u00e5d ut til h\u00f8ring \"Kommunedelplan for kollektiv- systemet mellom Bergen sentrum og Bergen Vest.\u00bb Planen l\u00e5 ute til offentlig ettersyn fra 4. mars til 18. april 2023. I fagnotatet knyttet til bystyrets behandling av forslaget refereres p\u00e5 side 26 fylkeskommunen sin uttalelse slik: \u00abSpesielt ber Vestland om at det utf\u00f8res en avviklingsanalyse for veinettet og at det settes i gang detaljert planarbeid for vendespor i sentrum.\u00bb Den gang ble s\u00e5 lagt til grunn at problemene med vendesl\u00f8yfe ville \u00abl\u00f8se seg\u00bb gjen- nom en oppstartet planbehandling av en bybanetrase gjennom sentrum mot vest via N\u00f8stet. I fagnotat datert 06.10.2023 ble f\u00f8lgende forslag til vedtak fremmet: 1. I medhold av plan- og bygningsloven 11-15, godkjennes tematisk kommu- nedelplan for kollektivsystemet mellom Bergen sentrum og Bergen vest, datert 15.11.2022. 2. Arealdelen av kommunedelplanen for kollektivsystemet mellom Bergen sentrum og Bergen vest sluttf\u00f8res sammen med konsekvensutredning for bybane i korridor 5, fra sentrum til Loddefjord, over Laksev\u00e5g..... Den 10.04.24 behandlet Bystyret planforslaget (Kommunedelplan for kollektiv-syste- met mellom Bergen sentrum og Bergen vest. Arealplan-ID: 64090000.) og vedtok bl.a. f\u00f8lgene: \u00ab...... 2. Det skal utarbeides arealdel for kommunedelplanen med konsekvens- utredning for korridor 5: a) F\u00f8rste fase avgrenses fra Dokken s\u00f8r til Laksev\u00e5g og Lyngb\u00f8 ............\u00bb 6 Plan- og bygningsetatens forslag om at traseen gjennom sentrum (Sj\u00f8fartsmonu- mentet) til Laksev\u00e5g skulle inng\u00e5 i den fortsatte arealplanlegging fikk etter dette ikke tilslutning. Da hjelper det lite at det i Planbeskrivelsen til reguleringsplanen til \u00c5sane vedtatt 31.05.23 st\u00e5r f\u00f8lgende p\u00e5 side 83: \u00abEn vending fra s\u00f8r m\u00e5 sees sammen med det p\u00e5g\u00e5ende arbeidet med kom- munedelplan for kollektivsystemet mot vest, og driftsopplegg for hele det frem- tidige bybanenettet. Videre arbeid med vending av bane fra s\u00f8r er ikke inklu- dert i dette planarbeidet.\u00bb Problemet med vendespor er etter dette ikke l\u00f8st. Om en tenkte seg at fagetatens innstilling hadde f\u00e5tt tilslutning vil realisering av en bane mot vest likevel v\u00e6re s\u00e5 langt frem i tid at en mest kan tale om en hypotese. I tillegg kommer det faktum at en banetrase gjennom sentrum fra Sj\u00f8fartsmonumen- tet til N\u00f8stet vil v\u00e6re s\u00e5 kontroversielt at det er n\u00e6rmest lite sannsynlig den vil bli vedtatt. For ikke \u00e5 snakke om kostnader; graving i traseer fylt av nyanlagte boss sug system samt \u00f8vrige kabler inkl. h\u00f8yspentkabler og behov for tunnel til Nordnes osv., osv. Hypoteser kan ikke bringes inn som \u00abl\u00f8sninger\u00bb p\u00e5 problemene med dagens plan- l\u00f8sning for bane til \u00c5sane. I overskuelig fremtid vil derfor dagalternativet med batteridrift over Bryggen v\u00e6re et banesystem med togbytte b\u00e5de p\u00e5 strekningene \u00c5sane \u2013 Flesland og \u00c5sane \u2013 Fyl- lingsdalen. Dette er en l\u00f8sning som er forkastelig b\u00e5de ut fra et brukersynspunkt og som ogs\u00e5 strider mot alle f\u00f8ringer gitt i en rekke rapporter fra T\u00d8I. I tillegg utl\u00f8ser vedtaket om batteridrift \u2013 uten vendespor \u2013 en betydelig merkostnad. Iht. bybanedirekt\u00f8r Adhelheid Nes1 ville kostnaden med \u00e5 utstyre linje 2 med batteri- vogner gi en merkostnad p\u00e5 NOK 320 mill. Og dette er alts\u00e5 eksklusiv kostnadene med en vendesl\u00f8yfe, ihht. BS2060 NOK 651 mill. pr. K3 2022 (basert p\u00e5 samme meterkost som \u00f8vrige sentrumslinjer) Det sier seg selv at b\u00e5de de praktiske og \u00f8konomiske forhold m\u00e5 gj\u00f8res til gjenstand for forsvarlig utredning slik at bystyret f\u00e5r seg forelagt et forsvarlig beslutningsgrunnlag. 3.3 Omfanget av arkeologiske utgravninger ved Torget. Marinarkeolog Tord Karlsen ved Bergens Sj\u00f8fartsmuseum uttalte den 02.09.24 f\u00f8lgende til Bergens Tidende: \u00abJeg tror vi kan sl\u00e5 fast at V\u00e5gen er stedet st\u00f8rst tetthet av marine kulturmin- ner samlet p\u00e5 hele den nordlige halvkule,\u00bb Av en \u00abHovedrapport Marinarkeologisk forunders\u00f8kelse i V\u00e5gen, Bergen 2009- 2010\u00bb fremg\u00e5r bl.a. f\u00f8lgende p\u00e5 side 44: 1 Uttalelser til BT 01.12.21 7 Samlet har disse metodene gitt et kunnskapsgrunnlag om kulturminneom- fanget i V\u00e5gen. Den indre del av V\u00e5gen har et sv\u00e6rt h\u00f8yt kulturminneomfang ....................... \u00abSamlet sett har hele V\u00e5gen et stort potensial for funn av marine kulturminner, men med indre variasjon hvor indre del har et sv\u00e6rt h\u00f8yt potensial, og ytre del har et lavt potensial sammenstilt med indre og midte del\u00bb Riksantikvaren skrev den 26.05.23 bl.a. f\u00f8lgende: \u00abEtter den store Bryggen-utgravinga har det blitt utf\u00f8rt arkeologiske unders\u00f8- kinger i Bergen sentrum, men ingen har hatt s\u00e5 stort omfang som Bybanepro- sjektet. Det vil v\u00e6re den st\u00f8rste arkeologiske unders\u00f8kinga i Bergen siden Bryggen-utgravinga\u00bb (som tok 16 \u00e5r). I VEDLEGG 9 og 9A til Notat av 17.12.23 fra Bryggengruppen til Vestland fylkeskom- mune g\u00e5r Professor of Medieval History Geir Atle Ersland ved UiB i detalj inn p\u00e5 sta- tus for kulturlagene under Torget, som tidligere var del av middelalder havnen, den st\u00f8rste i Nord Europa og konkluderer at ikke bare er sannsynligheten stor for funn av enest\u00e5ende kulturminner, det er rimelig sikkert at dette ville blitt tilfelle. I VEDLEGG 7 til Bryggengruppens notat av 17.12.23 har Dr.ing. i Geoteknikk Arne Instanes p\u00e5 basis av kommunens kart plottet inn gravdybder og som viser at hele Torget blir gjenstand for utgraving og masseutskiftning og med dybder som g\u00e5r ned til 5-6 meter. At kommunen gjennom sin Planbeskrivelse peker p\u00e5 behovet for \u00e5 flytte Torg-aktivi- teten ut p\u00e5 en fl\u00e5te, sier ogs\u00e5 sitt om omfanget av anleggsarbeidene over Torget. Selv uten peling vil det v\u00e6re utenkelig at dette arbeid kan gj\u00f8res uten skade p\u00e5 kul- turlagene, f\u00f8lgelig vil Riksantikvaren m\u00e5tte foreta sine utgravinger og sikring av kul- turminner, og som vil kunne ta \u00e5r. De \u00f8konomiske konsekvenser vil bli av betydelig st\u00f8rrelse men m\u00e5 gj\u00f8res til gjenstand for en videre utredning. 4 Avsluttende kommentarer. Gjennomgangen i pkt. 2 og 3 over gjelder ny informasjon og nye fakta kommet til etter bysty- rets vedtak av reguleringsplanen den 31.mai 2023. Det er tale om nye fakta som ikke kan rubriseres som neglisjerbare, m.a.o. at en bare kan se bort fra dem. F\u00f8lgelig m\u00e5 bystyret sende saken tilbake for supplerende utredninger og/eller endringer i det utredningsmateriealet som l\u00e5 til grunn for reguleringsvedtaket. Det er naturlig og antakelig ogs\u00e5 p\u00e5krevet at det samtidig foretas en evaluering av de gamle utredninger p\u00e5 f\u00f8lgende omr\u00e5der: \u2022 Om det er helt sikkert at peling av traseen over Torget og Bryggen kan unng\u00e5s og hvilke kostnader som vil p\u00e5l\u00f8pe ved en peling i traseen \u2022 Hvilke \u00f8konomiske konsekvenser bystyrets vedtak av 15.12.21 om objektivt erstat- ningsansvar vil medf\u00f8re \u2022 Omfanget (spesifikt) som vil p\u00e5f\u00f8res kommunen for omlegging av tilst\u00f8tende infra- struktur i bakken langs hele traseen \u2022 Omfanget av konsekvenskostnadene for n\u00e6ringslivet ved 5 \u00e5rs anleggstid for byg- ging av traseen gjennom sentrum 8 \u2022 Omfanget av konsekvenskostnadene som f\u00f8lge av forlenget reisetid Sentrum \u2013 \u00c5sane sammenlignet med reisetiden med tunnel-alternativet. Ikke p\u00e5 noen av disse punkt finnes det adekvat informasjon i det utredningsgrunnlag som fo- religger p.t. Det regulerings- og prosjekteringsarbeid med det vedtatte kompromiss-alternativ som n\u00e5 er startet opp vil m\u00e5tte omfatte de fleste av de tema som er listet opp her. Bergen, 26.11.24 Bryggengruppen, (sign) nedsatt av Stiftelsen Bryggen/Bryggens Venner 9 "
}