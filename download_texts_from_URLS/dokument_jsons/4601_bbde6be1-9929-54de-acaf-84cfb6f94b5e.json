{
  "dokument_id": "bbde6be1-9929-54de-acaf-84cfb6f94b5e",
  "doc_type": "case_presentation",
  "kommune": 4601,
  "tittel": "\u00c5sane gnr 191 bnr 138 Heiane 103. Klage p\u00e5 avslag p\u00e5 s\u00f8knad om dispensasjon for oppf\u00f8ring av fire tomannsbustadar ",
  "url": "https://bergen.kommune.no/politikere-utvalg/api/fil/bk360/11682318/Framstilling-Asane-gnr-191-bnr-138-Heiane-103-Klage-pa-avslag-pa-soknad-om-dispensasjon-for-oppforing-av-fire-tomannsbustadar-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/156542-10 \u00c5sane gnr 191 bnr 138 Heiane 103. Klage p\u00e5 avslag p\u00e5 s\u00f8knad om dispensasjon for oppf\u00f8ring av fire tomannsbustadar Kva saka gjeld: Saka gjeld klage p\u00e5 avslag datert 20.09.2024 p\u00e5 s\u00f8knad om dispensasjon fr\u00e5 plankravet i arealdelen til kommuneplanen (KPA 2018) \u00a7 3.1 og fr\u00e5 Kommunedelplan for \u00c5sane sentrale deler (KDP) \u00a7 3. Dispensasjonen gjaldt oppf\u00f8ring av fire tomannsbustadar p\u00e5 Heiane i \u00c5sane. Vedtaket er klaga p\u00e5 av ansvarleg s\u00f8kjar Bergen Byggplan i klage datert 10.10.2024 p\u00e5 vegner av tiltakshavar Sijoni Invest As. Eigedomen er ikkje regulert. Den er i KDP vist som bustadomr\u00e5de. KPA 2018 viser eigedomen som \u00f8vrig byggesone. Det er s\u00f8kt om naudsynte dispensasjonar fr\u00e5 plankravet. Det er ikkje s\u00f8kt om dispensasjon fr\u00e5 KPA 2018 \u00a7 26.5.1 om vesentleg nybygging. Det er opplyst at tiltaket er nabovarsla, jf. pbl. \u00a7 21-3 og at det er motteke merknadar fr\u00e5 eigar av gnr 191 bnr 116 (St\u00e5le Andre Jensen), gnr 181 bnr 121 (Raed Qadar Jasim Al- Hamadani), gnr 191 bnr 105 (Kenneth Angeltveit) og gnr 191 bnr 55 (Per John Helle). Merknadane g\u00e5r i hovudsak p\u00e5 trafikktryggleik ved at tilkomstveg er smal, har ingen m\u00f8teplassar eller avk\u00f8yrsler, det er ein veg som born nyttar som skuleveg, bekymring for anleggstrafikk/arbeid med tanke p\u00e5 st\u00f8y, at byggevolumet er for stort til \u00e5 kunne verte unnateke krav om regulering samt lite opplysningar knytt til h\u00f8gde med tanke p\u00e5 korleis det p\u00e5verke soltilh\u00f8va p\u00e5 naboeigedomar. Ansvarleg s\u00f8kjar har kommentert merknadane ved at det kun gjeld s\u00f8knad om dispensasjon, og det vert nabovarsla p\u00e5 nytt n\u00e5r den konkrete byggesaka skal s\u00f8kjast om. Bymilj\u00f8etaten har kome med uttale datert 08.05.2024 om at dei har gjeve avk\u00f8yrslel\u00f8yve til 8 bustadeiningar. Det vert likevel kommentert at det ikkje er eit godt tilbod til mjuke trafikantar i omr\u00e5det og ved auka bruk av vegen vert det meir trafikk for born som nyttar vegen som skuleveg. Vestland fylkeskommune har i uttale 05.09.2024 vore negativ til dispensasjon fr\u00e5 plankravet. Det vert vist til at omfanget av tiltaket tilseie at det b\u00f8r f\u00f8religge ein reguleringsplan. 8 bustadeiningar kan ha vesentlege verknadar for milj\u00f8 og samfunn, det vil generere meir trafikk og p\u00e5verke infrastrukturen i omr\u00e5det. Krysset mellom fylkesveg og kommunal veg er ikkje tilfredsstillande for dagens trafikkmengde, b\u00e5de n\u00e5r det gjeld k\u00f8yret\u00f8y og mjuke trafikantar. Det b\u00f8r derfor vurderast utbetring av kryss f\u00f8r ein kan tilf\u00f8re ny trafikk. Fylkeskommunen meiner difor at det m\u00e5 stillast krav til reguleringsplan for \u00e5 kartlegge omr\u00e5det og for \u00e5 sj\u00e5 om eventuelle rekkjef\u00f8lgjekrav er naudsynt. 1 Statsforvaltar i Vestland har i uttale datert 02.09.2024 vore negativ til dispensasjonss\u00f8knaden. Det vert vist til at tomten ligg i utkanten av busetnaden ved Langavatnet og avsides i h\u00f8ve hovud\u00e5ra for kollektivtransport og senteromr\u00e5det. Utbygginga vil verte bilbasert. Tiltaket er klart i strid med KPA n\u00e5r det gjeld vesentleg nybygging. Det vert ogs\u00e5 vist til utbygginga vil bygge ned delar av eit gr\u00f8ntomr\u00e5de ved Langavatnet og kommunen sitt vedteken prinsipp om arealn\u00f8ytralitet. Klagen: Klagar meiner som utgangspunkt at tiltaket ikkje er avhengig av dispensasjon fr\u00e5 plankravet verken i KPA 2018 eller KDP, men subsidi\u00e6rt at vilk\u00e5ra for \u00e5 gje dispensasjon er oppfylt. Klagar meiner at det er ein mangel ved vedtaket at kommunen ikkje har vurdert argumentasjon knytt til at tiltaket ikkje utl\u00f8yser plankravet. Arealet er avsett som \u00f8vrig byggesone i KPA og bustadomr\u00e5det i KDP, og er difor i samsvar med gjeldande arealplan for omr\u00e5det. Det vert vidare argumentert med at kommunen ikkje kan la ikkje-rettslege retningslinjer om arealn\u00f8ytralitet trumfe bindande arealplanar. Tiltaket er i tr\u00e5d med KPA 2018 og det b\u00f8r kunne gjevast fritak fr\u00e5 plankravet. Det er gitt avk\u00f8yrslel\u00f8yve til 8 einingar, og det er eventuell ytterlegare utbygging som vil kunne utl\u00f8yse andre krav. Klagar meiner vidare at vilk\u00e5ra for \u00e5 gje dispensasjon er oppfylt. Det er planlagt \u00e5 legge opp til etablering av 8 gode familiebustadar, noko kommunen treng. Dette vil hindre milj\u00f8skadeleg pendling til omegnskommunar, gje fleire bustadar i familievennleg omr\u00e5de, gje oppdrag til ei pressa byggebransje, samt at bustadane ligg i relasjon til framtidig banetras\u00e9. Det vert vist til klagen i sin heilskap. Fagetaten si vurdering og tilr\u00e5ding: Plan- og bygningsetaten som fagetat opprettheld avslaget og st\u00e5r fast p\u00e5 at tiltaket er avhengig av dispensasjon fr\u00e5 plankravet og vesentleg nybygging. Det vert vist til plankravet i KPA 2018, til formuleringa i KDP samt det overordna plankravet i pbl. \u00a7 12-1. N\u00e5r det gjeld vilk\u00e5ra for dispensasjon, kan ikkje fagetaten sj\u00e5 at disse er oppfylt. Kor omfattande utbygging b\u00f8r vere noko som m\u00e5 takast stilling til i ein reguleringsplan, ikkje i enkeltvise dispensasjonar. Det vert vidare vist til at tilh\u00f8va for born og unge ikkje er gjort greie for, heller ikkje skuleveg. Omsynet til infrastruktur talar for reguleringsplan. Det vert ogs\u00e5 vist til at b\u00e5de Statsforvaltar og fylkeskommunen har uttalt seg negativ til dispensasjonen p\u00e5 grunn av omfanget av utbygginga, samt at utbygginga vert bilbasert. Det vert vist til fagnotatet i sin heilskap. \u00d8konomiske konsekvensar: Ikkje aktuelt Byr\u00e5det si vurdering og tilr\u00e5ding: Byr\u00e5det har vurdert klagen og resten av dokumentasjonen i saka, og kan ikkje sj\u00e5 at det er grunnlag for \u00e5 ta klagen til f\u00f8lgje. Byr\u00e5det er samd med fagetaten at tiltaket er avhengig av dispensasjon fr\u00e5 plankravet b\u00e5de i KPA 2018 og Kommunedelplanen for \u00c5sane sentrale deler. Sj\u00f8lv om arealet er avsett til bustadomr\u00e5de, vil det likevel vere tilh\u00f8ve som gjer at plankravet sl\u00e5r inn. \u00c5 etablere fire tomannsbustadar i dette omr\u00e5det vil legge ei st\u00f8rre belastning p\u00e5 infrastruktur enn det ei mindre utbygging vil. At det er gjeve avk\u00f8yrslel\u00f8yve er eit moment \u00e5 vektlegge, men likevel berre ein del av vurderinga. Det er nabomerknadar som s\u00e6rleg trekk fram den smale vegen. Meir trafikk er her ikkje n\u00f8dvendigvis heldig f\u00f8r det mellom anna kjem fortau. 2 For byr\u00e5det sin del er det viktig \u00e5 understreke at ein ikkje er negativ til utbygging, men omfang, plassering og eventuelle krav for utbetring av veg er viktige omsyn som m\u00e5 og b\u00f8r vurderast i ein reguleringsplan. Dei negative fr\u00e5segnene fr\u00e5 regionale og statlege myndigheiter som Vestland fylkeskommune og Statsforvaltar er ogs\u00e5 teke med i vurderinga. Etter byr\u00e5det si meining er tiltaket ogs\u00e5 avhengig av dispensasjon fr\u00e5 KPA 2018 \u00a7 26.5.1 om vesentleg nybygging. I \u00f8vrig byggesone er det opna for enkelte eine- og tomannsbustadar. Fire tomannsbustadar er etter byr\u00e5det si meining i strid med f\u00f8resegna, og tiltaket vil vere avhengig av dispensasjon. Dette er i tr\u00e5d med slik andre saker er blitt vurdert. Slik dispensasjon er ikkje oms\u00f8kt, og kan f\u00f8lgjeleg ikkje vurderast, jf. pbl. \u00a7 19-1. Med bakgrunn i vurderinga ovanfor er byr\u00e5det kome til at klagen ikkje kan takast til f\u00f8lgje. Vedtakskompetanse: Det g\u00e5r fram av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, at mynde til \u00e5 behandle klagesaker etter plan- og bygningslova, med n\u00e6rare gitte unntak, er delegert til Utval for milj\u00f8 og byutvikling. Dersom klaga ikkje blir tatt til f\u00f8lgje, skal saka sendast til Statsforvaltaren i Vestland for endeleg avgjerd. Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Avslag datert 20.09.2024 vert oppretthalde. Klagen vert ikkje teken til f\u00f8lgje. Dato: 18. desember 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Notat fr\u00e5 fagetaten datert 25.11.2024 med vedlegg: 1. Oversiktskart 2. Flyfoto 3. Situasjonsplan 4. Klage 5. Vedtak 6. Tegninger 7. Uttalelse fra Statsforvalteren 8. Uttalelse fra Vestland fylkeskommune 9. Svar fra Bymilj\u00f8etaten 10. S\u00f8knad 11. Svar p\u00e5 nabovarsel 3 "
}