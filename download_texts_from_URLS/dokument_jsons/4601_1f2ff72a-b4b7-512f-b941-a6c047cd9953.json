{
  "dokument_id": "1f2ff72a-b4b7-512f-b941-a6c047cd9953",
  "doc_type": "case_minutes",
  "kommune": 4601,
  "tittel": "Saksprotokoll UMBY, 18012024, Sak 28/24, \u00c5rstad, gnr. 158, bnr. 400, S\u00f8ndre Skogveien 35 A. Klage over avslag p\u00e5 s\u00f8knad om dispensasjon for oppf\u00f8ring av bod",
  "url": "https://bergen.kommune.no/politikere-utvalg/api/fil/bk360/9746541/Innstilling-vedtak-Arstad-gnr-158-bnr-400-Sondre-Skogveien-35-A-Klage-over-avslag-pa-soknad-om-dispensasjon-for-oppforing-av-bod",
  "tekst": "\u00c5rstad, gnr. 158, bnr. 400, S\u00f8ndre Skogveien 35 A. Klage over avslag p\u00e5 s\u00f8knad om dispensasjon for oppf\u00f8ring av bod Utvalg for milj\u00f8 og byutvikling behandlet saken i m\u00f8tet 18.01.2024 sak 28/24 og fattet f\u00f8lgende vedtak: Saken utsettes for at tiltakshaver kan nabovarsle tiltaket. Utvalg for milj\u00f8 og byutviklings behandling Reidar Staalesen (A) ba om habilitetsvurdering i sak 28/24. Staalesen har v\u00e6rt kollega med tiltakshaver tidligere, og har tiltakshaver i sin omgangskrets. Han oppgir selv at han vurderer forholdet som et vennskap. Relasjonen faller etter Utvalg for milj\u00f8 og byutviklings vurdering klart utenfor de tilknytningsforhold som rammes av forvaltningsloven \u00a7 6 f\u00f8rste ledd. Problemstillingen blir da om relasjonen utgj\u00f8r et s\u00e6regent forhold som er egnet til \u00e5 svekke tilliten til hans upartiskhet, jf. \u00a76 andre ledd. Slik saken er opplyst, er vurderingen til Utvalg for milj\u00f8 og byutvikling at dette vennskapsforholdet faller innenfor dette, og kjente p\u00e5 bakgrunn av dette Staalesen inhabil til \u00e5 delta i behandlingen av sak 28/24. Helena Haldorsen (A) m\u00f8tte. F\u00f8lgende representanter tok ordet: Geir Steinar Dale (A), Andreas Madsen Berg (SV), Lars Selmar Alsaker (H), Trond Tystad (BL). Forslag fremsatt i utvalget: Geir Steinar Dale (A) fremsatte p\u00e5 vegne av H, A, FrP, BL, INP og Sp f\u00f8lgende utsettelsesforslag: Saken utsettes for at tiltakshaver kan nabovarsle tiltaket. Utsettelsesforslag fra H, A, FrP, BL, INP og Sp, fremsatt av Geir Steinar Dale (A), ble vedtatt med 13 stemmer (H, A, FrP, BL, V, INP, Sp). Byr\u00e5det behandlet saken i m\u00f8tet 21.12.2023 sak 459/23 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 30.06.2023 opprettholdes. Klagen tas ikke til f\u00f8lge. "
}