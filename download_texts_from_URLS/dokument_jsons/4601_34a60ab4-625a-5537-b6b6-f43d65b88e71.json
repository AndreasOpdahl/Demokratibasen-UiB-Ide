{
  "dokument_id": "34a60ab4-625a-5537-b6b6-f43d65b88e71",
  "doc_type": "case_presentation",
  "kommune": 4601,
  "tittel": "Ny praksis for anmeldelser av vold og trusler i skolen",
  "url": "https://bergen.kommune.no/politikere-utvalg/api/fil/bk360/10898533/Framstilling-Ny-praksis-for-anmeldelser-av-vold-og-trusler-i-skolen",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-69 Saksbehandler: Ragnhild Hvoslef Kr\u00fcger Ny praksis for anmeldelser av vold og trusler i skolen Hva saken gjelder: Utvalg for barnehage, skole og idrett vedtok 19.03.2024 at byr\u00e5det skal legge frem en sak for bystyret om ny praksis for anmeldelser av vold og trusler i skolen og rutinemessig rapportering om slike anmeldelser. Som oppf\u00f8lging av Klosterhagenerkl\u00e6ringen har rektorer n\u00e5 fullmakt til \u00e5 anmelde straffbare forhold beg\u00e5tt av elever, foreldre eller utenforst\u00e5ende. Den nye prosedyren for anmeldelser sikrer korrekt vurdering og arkivering av slike saker, og inkluderer en veileder for hvilke lovbrudd som er aktuelle \u00e5 anmelde. Anmeldelsesterskelen for elever skal v\u00e6re h\u00f8y, med fokus p\u00e5 alvorlige tilfeller. Rektorer skal orientere Etat for skole f\u00f8r anmeldelse, og prosedyrene skal hjelpe rektorer \u00e5 h\u00e5ndtere saker korrekt. Byr\u00e5det mener at dette vil bidra til \u00e5 h\u00e5ndtere alvorlige saker effektivt og anbefaler at Etat for skole rapporterer om anmeldelser \u00e5rlig. Saken skal videre til politisk behandling og KRPF kan velge \u00e5 komme med forslag til vedtak og/eller merknader f\u00f8r saken g\u00e5r videre til behandling i utvalg og bystyre. Forslag til vedtak: Ny praksis for anmeldelser av vold og trusler i skolen tas til orientering. Dato: 7. august 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Veileder for hvilke lovbrudd som vil v\u00e6re aktuelle \u00e5 politianmelde i skolesektoren Prosedyre for politianmeldelse av straffbare handlinger beg\u00e5tt mot skolen, dens ansatte eller elever 1 "
}