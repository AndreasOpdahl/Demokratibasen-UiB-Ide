{
  "dokument_id": "08f2c96a-dfb8-5c1a-9536-8e0238c5c336",
  "doc_type": "case_attachment",
  "kommune": 4601,
  "tittel": "Oppdrag - H\u00f8ring av forslag om forbud mot nye torvuttak",
  "url": "https://bergen.kommune.no/politikere-utvalg/api/fil/bk360/11744525/Oppdrag-Horing-av-forslag-om-forbud-mot-nye-torvuttak",
  "tekst": "Milj\u00f8direktoratet Postboks 5672 Torgarden 7485 TRONDHEIM Deres ref V\u00e5r ref Dato 23/2542- 19. desember 2024 H\u00f8ring av forslag om forbud mot nye torvuttak Klima- og milj\u00f8departementet viser til Milj\u00f8direktoratets svar p\u00e5 oppdrag om \u00e5 utarbeide h\u00f8ringsnotat om forbud mot nye torvuttak, levert 1. oktober 2024. Vi viser ogs\u00e5 til Forel\u00f8pig tildelingsbrev for 2025 der ett av oppdragene for 2025 er \u00abSende forslag om forbud mot nye torvuttak p\u00e5 h\u00f8ring, oppsummere h\u00f8ringsuttalelsene og levere tilr\u00e5dning til KLD\u00bb med frist 2. april 2025. Bakgrunnen er anmodningsvedtak fra Stortinget \u00abStortinget ber regjeringen i l\u00f8pet av 2024 sende p\u00e5 h\u00f8ring forslag om forbud mot nye torvuttak, med ikrafttredelse av forbudet s\u00e5 raskt som mulig og f\u00f8r 1. oktober 2025.\u00bb. Klima- og milj\u00f8departementet ber Milj\u00f8direktoratet gjennomf\u00f8re h\u00f8ringen p\u00e5 vegne av departementet. H\u00f8ringen skal v\u00e6re basert p\u00e5 vedlagte h\u00f8ringsnotat. H\u00f8ringsnotatet er bearbeidet i forhold til det notatet direktoratet oversendte 1. oktober 2024. Det b\u00f8r framg\u00e5 av h\u00f8ringsbrevet at dette er Klima- og milj\u00f8departementets h\u00f8ringsnotat. Samtidig ber vi direktoratet gj\u00f8re n\u00f8dvendige oppdateringer av referanselisten f\u00f8r utsendelse, dersom dere finner det n\u00f8dvendig. Det b\u00f8r ogs\u00e5 framg\u00e5 av selve h\u00f8ringsbrevet hvor store arealer som aktivt benyttes til torvuttak i dag (avsnitt 3.4.3. - 10 000 til nesten 15 000 dekar). Det framg\u00e5r av anmodningsvedtaket at Stortinget \u00f8nsker forslaget sendt p\u00e5 h\u00f8ring innen utgangen av 2024. Klima- og milj\u00f8departementet ber derfor direktoratet sende forslaget p\u00e5 h\u00f8ring s\u00e5 fort som overhodet mulig slik at vi kan rekke denne fristen fra Stortinget. Postadresse Kontoradresse Telefon* Avdeling Saksbehandler Postboks 8013 Dep Kongens gate 20 22 24 90 90 Naturforvaltningsavdelingen Irene Lindblad 0030 Oslo Org.nr. 22 24 79 22 postmottak@kld.dep.no www.kld.dep.no 972 417 882 Med hilsen \u00d8ivind Dannevig (e.f.) avdelingsdirekt\u00f8r Irene Lindblad seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}