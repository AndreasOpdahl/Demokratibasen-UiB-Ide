{
  "dokument_id": "d6130cf4-cb52-58a9-8575-3c8ac14d8d8f",
  "doc_type": "case_attachment",
  "kommune": 4601,
  "tittel": "Bymilj\u00f8etatens innspill -                                                                  Fanafjorden - Vedr. h\u00f8ring s\u00f8knad om tillatelse etter forurensningsloven for mudring i sj\u00f8.",
  "url": "https://bergen.kommune.no/politikere-utvalg/api/fil/bk360/11106451/Bymiljoetatens-innspill-Fanafjorden-Vedr-horing-soknad-om-tillatelse-etter-forurensningsloven-for-mudring-i-sjo-",
  "tekst": " Bymilj\u00f8etaten BBU - Seksjon klima, milj\u00f8 og samfunn V\u00e5r referanse: 2024/126535-9 (Arbeidssted) Saksbehandler: Tine Beate Myklebust Neverdal Postboks 7700 Dato: 10. september 2024 5020 BERGEN Deres ref.: 2024/126535-4 Bymilj\u00f8etatens innspill - Fanafjorden - Vedr. h\u00f8ring s\u00f8knad om tillatelse etter forurensningsloven for mudring i sj\u00f8. Saken gjelder Statsforvalteren i Vestland har sendt p\u00e5 h\u00f8ring s\u00f8knad fra Statnett om tillatelse etter forurensningsloven til mudring i sj\u00f8 i Fanafjorden. Bymilj\u00f8etaten viser til Byr\u00e5dsavdeling for byutvikling sin overendelse av h\u00f8ringsforslaget, datert 30.08.2024. Statnett skal tilrettelegge for at fart\u00f8y som stikker dypt i sj\u00f8en skal kunne operere i Fanafjorden, og s\u00f8ker om tillatelse til mudringstiltak ved eksisterende kaihakk ved Breivika. Et areal p\u00e5 600 m2 skal mudres. Massene skal tas p\u00e5 land med gravemaskin, avvannes i \u00e5pne containerl\u00f8sninger og deretter sendes til deponi. I s\u00f8knaden har Statnett risikovurdert arbeidet og foresl\u00e5tt avb\u00f8tende tiltak for \u00e5 redusere faren for forurensning fra anleggs- arbeidet. Det er planlagt oppstart september/oktober 2024 og arbeidet vil vare i 1-2 uker. Bymilj\u00f8etatens innspill Bymilj\u00f8etaten vil gj\u00f8re Statsforvalteren oppmerksom p\u00e5 f\u00f8lgende: Innerst i Breiviken kommer det ut en liten bekk som har \u00f8rret/sj\u00f8\u00f8rret. Denne er ikke registrert i aktuelle kartdatabaser. I tillegg regner vi med at \u00e5l kan vandre opp i Storavatnet. I Naturbase er det markert en \u00e5legraseng i Breiviken, men Bymilj\u00f8etaten er ikke kjent med om det er gjort registreringer. Med bakgrunn i markeringen/registreringen b\u00f8r forholdet til, og potensialet for, \u00e5legress vurderes. Med hilsen Bymilj\u00f8etaten Lise Reinertsen - etatsdirekt\u00f8r Tom J. Sandahl \u2013 kst. avdelingsleder Dokumentet er godkjent elektronisk. Kopi til: Natur- og milj\u00f8forvaltningsseksjonen (Arbeidssted) - Ole Rugeldal Sandven Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 "
}