{
  "dokument_id": "8358804a-6799-564f-8969-213b2263ceb3",
  "doc_type": "case_attachment",
  "kommune": 4601,
  "tittel": "H\u00f8ringsbrev - forslag til endringer i forskrift om standarder og nasjonale e-helsel\u00f8sninger ",
  "url": "https://bergen.kommune.no/politikere-utvalg/api/fil/bk360/10999963/Horingsbrev-forslag-til-endringer-i-forskrift-om-standarder-og-nasjonale-e-helselosninger-",
  "tekst": "Deres ref V\u00e5r ref Dato 24/3085- 22. august 2024 H\u00f8ring - forslag til endringer i forskrift om standarder og nasjonale e- helsel\u00f8sninger (\u00f8kning i betalingen for 2025 for nasjonale e- helsel\u00f8sninger mv.) Helse- og omsorgsdepartementet sender p\u00e5 h\u00f8ring forslag til endringer i forskrift 1. juli 2015 nr. 853 om standarder og nasjonale e-helsel\u00f8sninger med h\u00f8ringsfrist 15. november 2024. Departementet foresl\u00e5r endringer i bel\u00f8pene som virksomheter skal betale for de fire nasjonale e-helsel\u00f8sningene; helsenettet med grunndata og helseID, e-resept, kjernejournal og helsenorge.no. Kostnadsveksten fra 2024 til 2025 er ansl\u00e5tt til 59,3 mill. kroner. Grunnet ubrukte midler tidligere \u00e5r, kommer 34,5 mill. kr. til fratrekk. Forslag til endringsforskrift inneholder tall f\u00f8r prisjustering, og vil bli prisjustert f\u00f8r forskriften fastsettes. Departementet foresl\u00e5r ogs\u00e5 \u00e5 innf\u00f8re plikt for kommunene til \u00e5 ta i bruk nasjonal kjernejournal i kommunale sykehjem og hjemmebaserte tjenester fra 1. januar 2026. H\u00f8ringer er \u00e5pne, og alle kan sende innspill til oss. H\u00f8ringsinstansene bes om \u00e5 vurdere om h\u00f8ringsnotatet b\u00f8r sendes til underliggende etater eller virksomheter, tilknyttede virksomheter, medlemmer e.l. Merk at uttalelser er offentlige etter offentleglova og blir publisert sammen med \u00f8vrige h\u00f8ringsuttalelser. Vi ber om at h\u00f8ringssvar sendes inn digitalt ved \u00e5 bruke skjemaet for h\u00f8ringssvar p\u00e5 regjeringen.no. Med hilsen Elisabeth Salvesen (e.f.) ekspedisjonssjef Kari Steig seniorr\u00e5dgiver Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Helserettsavdelingen Kari Steig 0030 Oslo Org.nr. 22 24 86 92 postmottak@hod.dep.no www.hod.dep.no 983 887 406 Dokumentet er elektronisk signert og har derfor ikke h\u00e5ndskrevne signaturer Side 2 "
}