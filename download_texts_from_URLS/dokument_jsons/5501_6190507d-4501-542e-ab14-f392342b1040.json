{
  "dokument_id": "6190507d-4501-542e-ab14-f392342b1040",
  "doc_type": "case_presentation",
  "kommune": 5501,
  "tittel": "Akuttberedskap i barnevernet, videref\u00f8ring av samarbeidsavtaler med Balsfjord og Storfjord kommune",
  "url": "https://innsyn.tromso.kommune.no/application/getMoteDokument?dokid=2001835187",
  "tekst": "Arkivsaksnr. 24/15901-1 Saksbehandler Elizabeth Kr\u00e6mer Saksgang M\u00f8tedato Oppvekst- og utdanningsutvalget Kommunestyret Akuttberedskap i barnevernet, videref\u00f8ring av samarbeidsavtaler med Balsfjord og Storfjord kommune Kommunedirekt\u00f8rens innstilling til vedtak: Troms\u00f8 kommune videref\u00f8rer samarbeidsavtaler med Storfjord og Balsfjord kommune om vertskommunesamarbeid for akuttberedskap i barnevernet fra og med 01.01.24 til og med 31.12.27. Stig Tore Johnsen Kari Henriksen Kommunedirekt\u00f8r Direkt\u00f8r oppvekst,utdanning og kultur 1 Hva saken gjelder Troms\u00f8 kommune har i dag samarbeidsavtaler med Storfjord og Balsfjord kommune om akuttberedskap i barnevernstjenesten. Denne avtalen ble behandlet av kommunestyret 26.01.22 sak 7/22. Ber\u00f8rte parter \u00f8nsker \u00e5 videref\u00f8re avtalene og de forlenges fra og med 01.01.24 til og med 31.12.27. Saksutredning Kommunene ble p\u00e5lagt \u00e5 ha en plan for forsvarlig akuttberedskap i barnevernet innen utgangen av 2018. Kommunestyret behandlet 20.06.18, sak 134/18 \u00abEtablering og drift av akuttberedskap i kommunalt barnevern\u00bb. Storfjord og Balsfjord kommune tok kontakt med Troms\u00f8 kommune for bistand og det ble opprettet samarbeidsavtaler for ivaretakelse av akuttberedskapen i barnevernet i begge kommunene. Det f\u00f8lger av kommuneloven \u00a7 20-1 at en kommune kan overlate utf\u00f8relsen av lovp\u00e5lagte oppgaver, herunder delegere myndighet til \u00e5 treffe vedtak som omtalt i forvaltningsloven \u00a7 2 f\u00f8rste ledd bokstav a til en vertskommune etter reglene i kommunelovens kapittel 20 hvis den aktuelle lov ikke er til hinder for kommunestyret. Samarbeidsavtaler om akuttberedskap i barnevernet mellom Troms\u00f8 kommune og Storfjord og Balsfjord kommune vil v\u00e6re \u00e5 anse som et vertskommunesamarbeid, og da som administrativt vertskommunesamarbeid. Samarbeidet bygger p\u00e5 en skriftlig avtale og har ingen interkommunal organisatorisk overbygning. \u00d8konomi Det tas utgangspunkt i de faktiske kostnadene for driften av barnevernvakta, og bel\u00f8pet beregnes ut fra innbyggertall i kommunene ved hvert \u00e5rsskifte (kilde befolkningsregistret). Innbyggertallet per \u00e5r fastsettes per 01.01. Bel\u00f8pet reguleres \u00e5rlig i forhold til beregnet l\u00f8nns- og prisvekst i kommunesektoren. Dr\u00f8fting Det har v\u00e6rt gjennomf\u00f8rt dr\u00f8ftingsm\u00f8te med HTV 30.09.24. Det foreligger ingen innvendinger til en videref\u00f8ring av samarbeidsavtalene. Konklusjon Alle parter ser det form\u00e5lstjenlig \u00e5 videref\u00f8re samarbeidet om akuttberedskap i barneverntjenesten. Vertskommunesamarbeidet er forankret i kommunelovens \u00a7 20-2 og \u00f8vrige bestemmelser i kommunelovens kapittel 2 om vertskommunesamarbeid. Utkast til samarbeidsavtale gjelder for perioden 01.01.2024 \u201331.12.2027. Utgiftene dekkes ut fra beregninger per innbygger. Utkast til samarbeidsavtaler (vedlegg 1 og vedlegg 2) redegj\u00f8r for parter i avtalen, omfang og form\u00e5l, myndighet, funksjon og varsling, beskrivelse av barnevernvaktas oppgaver, \u00f8konomi, tvist, avtalens virkningstidspunkt og varighet. Vedtakskompetanse kommunestyret 2 Vedlegg Referat fra dr\u00f8ftingsm\u00f8te Samarbeidsavtale akuttberedskap, Balsfjord kommune samarbeidsavtale Storfjord kommune akuttberedskap 3 "
}