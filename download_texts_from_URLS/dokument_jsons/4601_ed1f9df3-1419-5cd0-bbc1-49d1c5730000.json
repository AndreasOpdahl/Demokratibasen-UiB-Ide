{
  "dokument_id": "ed1f9df3-1419-5cd0-bbc1-49d1c5730000",
  "doc_type": "case_attachment",
  "kommune": 4601,
  "tittel": "Ytrebygda gnr 121 bnr 670 Nord\u00e5sbrotet 52. Klage over avslag p\u00e5 s\u00f8knad om tilbygg",
  "url": "https://bergen.kommune.no/politikere-utvalg/api/fil/bk360/10496723/Ytrebygda-gnr-121-bnr-670-Nordasbrotet-52-Klage-over-avslag-pa-soknad-om-tilbygg",
  "tekst": " Byr\u00e5d for byutvikling Fullmaktssak /24 Saksframstilling V\u00e5r referanse: 2023/283454-8 Ytrebygda gnr 121 bnr 670 Nord\u00e5sbrotet 52. Klage over avslag p\u00e5 s\u00f8knad om tilbygg Hva saken gjelder: Saken gjelder klage over avslag p\u00e5 s\u00f8knad om tilbygg p\u00e5 13 m2 BRA. Avslaget ble gitt den 23.11.2023 da en kom til at det ikke forel\u00e5 rettslig grunnlag for \u00e5 dispensere fra reguleringsplan 5015200 om bebyggelsesplan, jf. pbl. \u00a7 19-2. Plan- og bygningsetaten er videre av den oppfatning at tiltaket er i strid med krav til gode visuelle kvaliteter i pbl. \u00a7 29-2. Vedtaket er p\u00e5klaget den 12.12.2023 av ansvarlig s\u00f8ker Arkitektkontoret A38 v/ Rolf Sande p\u00e5 vegne av tiltakshaver Tarjei Innv\u00e6r Mjelstad og Thea Sande. Eiendommen er i bebyggelsesplan fra 1983 regulert til rekkehus. I KPA 2018 er eiendommen vist i \u00f8vrig byggesone. Se vedtakets pkt. 3.1 for utfyllende planstatus. Alle n\u00f8dvendige dispensasjoner er oms\u00f8kt, jf. pbl. \u00a7 19-1. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra naboeiendommen gbnr. 121/669 (Geir-Rune Skodvin). Merknaden gjaldt i utgangspunktet negative konsekvenser knyttet til tilbygget. Partene har f\u00f8r vedtaksdato blitt enig seg imellom om oms\u00f8kt l\u00f8sning, og det er sendt inn signert avstandserkl\u00e6ring fra gbnr. 121/669. Klage: Klager anf\u00f8rer overordnet at byggefeltet i sin helhet har endret seg vesentlig over tid. Det henvises til i alt 35 eiendommer, der en hevder at det er gjort diverse arbeider. Det er f\u00f8lgelig ikke riktig \u00e5 beskrive byggefeltet som et omr\u00e5de med \u00aben tydelig arkitektonisk helhet som m\u00e5 bevares\u00bb. Videre mener klager at det m\u00e5 v\u00e6re rom for mindre tilpasninger i tr\u00e5d med samfunnets utvikling og i tr\u00e5d med den enkeltes behov. Dette er \u00f2g naturlig i et boligomr\u00e5det som har passert en alder av 40 \u00e5r. Det er dessuten tale om et mindre tilbygg som inng\u00e5r som et beskjedent og kompletterende sekund\u00e6relement i fasaden, som for \u00f8vrig er skjult bak carportrekken i front. P\u00e5, i hovedsak, samme grunnlag er det grunnlag for \u00e5 innvilge n\u00f8dvendige dispensasjoner. Klager viser for \u00f8vrig til prinsippet om likebehandling. Det vises til klagen i sin helhet. Det er under klagesaksbehandlingen supplert med en subsidi\u00e6r dispensasjonss\u00f8knad fra plankravet i KPA 2018 \u00a7 3.1. Klager anf\u00f8rer prinsipalt at tiltaket kan unntas etter KPA 2018 \u00a7 3.2.1. Det vises til den supplerende dispensasjonss\u00f8knaden i sin helhet. Fagetatens vurdering og anbefaling: Plan- og bygningsetaten som fagetat opprettholder innledningsvis sin vurdering om tiltakets visuelle kvaliteter. Fagetaten mener oms\u00f8kte omr\u00e5de har en \u00abs\u00e6rpreget arkitektonisk utforming\u00bb. Selv om tiltaket i seg selv er av moderat omfang, mener fagetaten at tilbygget vil svekke rekkehusets enhetlige struktur og klare formmessige hovedgrep. Det foreligger heller 1 ikke usaklig forskjellsbehandling med hensyn til \u00f8vrige tillatelsers vedtakstidspunkt mv. P\u00e5 samme grunnlag finner ikke fagetaten rettslig grunnlag for \u00e5 innvilge dispensasjon fra regulert bebyggelsesplan for omr\u00e5det. Det vises til at bebyggelsesplanen skal vise bebyggelsens endelige utforming, og at tiltaket vil bryte med den eksisterende byggestilen. Fagetaten er for \u00f8vrig positiv til dispensasjon fra KPA 2018 \u00a7 26.5.3 om utnyttelsesgrad og p\u00e5peker behov for dispensasjonss\u00f8knad fra plankravet i KPA 2018 \u00a7 3.1. Det vises til fagetatens notat av 16.02.2024 i sin helhet. Byr\u00e5dens vurdering og konklusjon: Byr\u00e5den har vurdert saken p\u00e5 nytt med bakgrunn i mottatt s\u00f8knad og sakens dokumenter ellers, og er kommet til at klagen kan tas til f\u00f8lge. Byr\u00e5den frafaller avslagshjemmel i bebyggelsesplanen Fagetaten mener tiltaket kommer i konflikt med regulert bebyggelsesplan for omr\u00e5det. Det vises til at hensynet bak bebyggelsesplanen \u00aber \u00e5 vise bebyggelsens endelige utforming herunder funksjon, ytre dimensjoner, plassering, funksjon, atkomstforhold, parkering, gangveier, terrengarbeidelse, utend\u00f8rsanlegg ellers og beplantning i tilknytning til bebyggelsen, jf. reguleringsplanens \u00a7 3\u00bb. Byr\u00e5den er imidlertid av en annen oppfatning hva gjelder bebyggelsesplanens rettsvirkninger for tilbygg innenfor dette konkrete byggefeltet B13 i reguleringsplan nr. 5010000. Etter byr\u00e5dens syn var form\u00e5let med reguleringsplan nr. 5010000 \u00a7 3 \u00e5 sikre en enhetlig utbygging p\u00e5 etableringstidspunktet. Byr\u00e5den finner st\u00f8tte til denne tolkningen i bestemmelsens ordlyd \u00abNevnte bebyggelsesplaner skal innsendes til behandling i bygningsr\u00e5det f\u00f8r byggeanmeldelser for de enkelte bygg blir godkjent\u00bb. Det er f\u00f8lgelig n\u00e6rliggende at bestemmelsens funksjon har opph\u00f8rt p\u00e5 tidspunktet boligene faktisk ble etablert. Dersom en legger til grunn at bebyggelsesplanen som springer ut av vedtatt reguleringsplan for omr\u00e5det danner rettslig grunnlag for \u00e5 kreve at videre utvikling av boligene faktisk n\u00f8yaktig vises innenfor arealet som er angitt som \u00abrekkehus\u00bb, er i hovedsak hele byggefeltet allerede i strid med bebyggelsesplanen. Dermed vil ethvert tilbygg helt uavhengig av st\u00f8rrelse og plassering, etter en slik forst\u00e5else, v\u00e6re i strid med bebyggelsesplanen. Byr\u00e5den har likevel forst\u00e5else for et slik tolkningsresultat. Av den grunn har byr\u00e5den gjennomg\u00e5tt samtlige byggesaker om tilbygg for byggefeltet B13 i sin helhet. Byr\u00e5den finner ikke st\u00f8tte i praksis for at bebyggelsesplanen er bestemmende for videreutvikling av boligeiendommene. Dessuten mener byr\u00e5den at de samme hensyn som nevnt ivaretas blant annet i bestemmelser om utnyttelsesgrad, krav til uteoppholdsareal og kommunens a Kartlag \"bygninger\" plassert over bebyggelsesplanen vurderinger av tiltakets visuelle kvaliteter. Byr\u00e5den frafaller med dette avslagshjemmelen i bebyggelsesplanen og vil ikke ta stilling til oms\u00f8kte dispensasjon. 2 Dispensasjon fra KPA 2018 \u00a7 3.1 om plankrav Fagetaten p\u00e5peker at tiltaket krever dispensasjon fra KPA 2018 \u00a7 3.1 om plankrav fordi reguleringsplanen er eldre enn 1985 og fordi tiltaket ikke er i tr\u00e5d med kommuneplanens bestemmelser \u00f8vrige bestemmelser, herunder tomteutnyttelse, jf. KPA 2018 \u00a7 3.3.2. Klager har oms\u00f8kt dispensasjonen, men anf\u00f8rer prinsipalt at tiltaket kan unntas plankravet med hjemmel i KPA 2018 \u00a7 3.2.1. Etter KPA 2018 \u00a7 3.2.1 kan tiltak etter pbl. \u00a7 20-4 bokstav a unntas plankravet. Tilbygg av dette omfang er normalt noe som omfattes av bestemmelsen, jf. SAK10 \u00a7 3-1. Byr\u00e5den er imidlertid av den oppfatning at tiltakets plassering i nabobebyggelsen, medf\u00f8rer at tiltaket ikke kan anses \u00e5 v\u00e6re et \u00abmindre tiltak\u00bb etter \u00a7 20-4 bokstav a grunnet dets betydning for brannsikkerhet mv., jf. \u00abDet antas at mindre tiltak som hovedregel er ukompliserte og av mindre betydning\u00bb (byr\u00e5dens utheving) i Ot.prp. nr. 45 (2007-2998) s. 314. Byr\u00e5den tar derfor dispensasjonss\u00f8knaden til behandling. Vilk\u00e5rene for \u00e5 dispensere f\u00f8lger av pbl. \u00a7 19-2 annet ledd hvor det fremg\u00e5r at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Byr\u00e5den er enig i at oms\u00f8kte tiltak er sv\u00e6rt lite og at overordnede forhold er ivaretatt gjennom gjeldende reguleringsplan og kommuneplanen for \u00f8vrig. Tilbygget plasseres dessuten godt innenfor det som m\u00e5 anses som boligens private sf\u00e6re og uten negativ betydning for andre. Byr\u00e5den p\u00e5peker i tillegg at tiltaket p\u00e5 13 m2 ikke er i konflikt med \u00f8vrige forhold som b\u00f8r l\u00f8ses i en reguleringsplan (infrastruktur, fellesomr\u00e5der og lignende). Hensynet bak bestemmelsen blir ikke \u00abvesentlig tilsidesatt\u00bb, jf. pbl. \u00a7 19-2. All den tid tilbygget ikke p\u00e5virker overordnede forhold, finner ikke byr\u00e5den nevneverdige ulemper ved \u00e5 dispensere fra krav til en reguleringsplanprosess for oms\u00f8kte tiltak. Oms\u00f8kte dispensasjon medf\u00f8rer positiv videreutvikling av egen eiendom til fordel for boligsammensetningen i kommunen. Dette begrenser press p\u00e5 ubebygde arealer for st\u00f8rre familieboliger, og er etter byr\u00e5dens syn en vesentlig fordel for kommunens areal- og ressursdisponering. N\u00e5r det lar seg gjennomf\u00f8res uten vesentlige avvik fra str\u00f8kskarakteren i den etablere rekkehusbebyggelsen, vil en kunne oppn\u00e5 en \u00f8nsket utvikling som ivaretar skiftende tekniske og personlige krav. Byr\u00e5den viser i denne sammenheng til vurderingen om tiltakets visuelle kvaliteter. Fordelene er f\u00f8lgelig \u00abklart st\u00f8rre enn ulempene\u00bb, jf. pbl. \u00a7 19-2 annet ledd. Byr\u00e5den er etter dette kommet til at de rettslige vilk\u00e5rene for \u00e5 dispensere er oppfylt, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet er byr\u00e5den av den oppfatning at det kan gis dispensasjon. Dispensasjon fra KPA 2018 \u00a7 26.5.3 om utnyttelsesgrad Tiltaket kommer i strid med kommuneplanens arealdel \u00a7 26.5.3 om utnyttelsesgrad. I \u00f8vrig byggesone er grad av utnytting for ny bebyggelse satt til maks. 45 % BRA, jf. KPA \u00a7 26.5.3. Eksisterende bebyggelse p\u00e5 eiendommen utgj\u00f8r en utnyttelsesgrad p\u00e5 ca. 60 % BRA. 3 Oms\u00f8kt tilbygg utgj\u00f8r 13 m2 BRA og medf\u00f8rer en \u00f8kning av utnyttelsesgraden til 64 % BRA. Det er s\u00f8kt om dispensasjon, jf. pbl. \u00a7 19-1. Krav til grad av utnytting i kommuneplanen er \u00e5 regulere bygningers volum i forhold til behov for uteoppholdsareal, belastning p\u00e5 infrastruktur og forholdet til omgivelsene ellers. Byr\u00e5den er av den oppfatning at hensynene ikke blir vesentlig tilsidesatt for oms\u00f8kte tilbygg p\u00e5 13 m2. Det vesentligste avviket foreligger allerede ved eksisterende bebyggelse. Tilbygget medf\u00f8rer en marginal \u00f8kning uten \u00e5 g\u00e5 p\u00e5 bekostning av hensynene som bestemmelsen er ment \u00e5 ivareta. Det vises til vurderingene i vedtaket for \u00f8vrig. Videre gj\u00f8r fordelene, som nevnt, seg enda gjeldende. Det er ingen s\u00e6rlige ulemper knyttet til oms\u00f8kte dispensasjon. Fordelene er f\u00f8lgelig \u00abklart st\u00f8rre enn ulempene\u00bb, jf. pbl. \u00a7 19-2. Byr\u00e5den er etter dette kommet til at de rettslige vilk\u00e5rene for \u00e5 dispensere er oppfylt, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet er byr\u00e5den av den oppfatning at det kan gis dispensasjon. Plan- og bygningsloven \u00a7 29-2 om visuelle kvaliteter Det f\u00f8lger av pbl. \u00a7 29-2 at ethvert tiltak \u00abskal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering\u00bb. Utklipp fra klagen. Rekkehusene uten tilbygg. Utklipp fra klagen. Rekkehusene med tilbygg. Byr\u00e5den er prinsipielt av den oppfatning at en skal v\u00e6re varsom med \u00e5 akseptere tiltak som vil svekke en enhetlig struktur i etablert rekkehusbebyggelse. Byr\u00e5den har imidlertid gjennomg\u00e5tt 16 tillatelser i perioden fra 2006 til 2024 som etter en konkret vurdering m\u00e5 tilsi at byggefelt B13 ikke n\u00f8dvendigvis innehar \u00e9n tydelig struktur. Uansett mener byr\u00e5den at tilbygget fremst\u00e5r godt tilpasset eksisterende fasadeuttrykk isolert sett for rekken Nord\u00e5sbrotet 50 til 54. Med dette mener byr\u00e5den at en ivaretar de viktigste gjentagende elementene i fasadelivet. Tiltaket er ogs\u00e5 i sitt fotavtrykk av begrenset betydning. Konkret for oms\u00f8kte tiltak, er byr\u00e5den kommet til at tilbygget har tilfredsstillende visuelle kvaliteter, jf. pbl. \u00a7 29-2. 4 Vedtakskompetanse: Byr\u00e5d for byutvikling har generell myndighet til \u00e5 fatte beslutninger som ikke er av prinsipiell betydning, jf. byr\u00e5dssak 1282/23. Alle beslutninger som er av prinsipiell betydning legges frem for byr\u00e5det. Byr\u00e5d for byutvikling fatter f\u00f8lgende vedtak: 1. Plan- og bygningsetatens vedtak datert 23.11.2023 oppheves i medhold av forvaltningslovens \u00a7 33 annet ledd. 2. Med hjemmel i pbl. \u00a7 19-2 gis det dispensasjon fra KPA 2018 \u00a7\u00a7 3.1 og 26.5.3. 3. Med hjemmel i pbl. \u00a7 20-1, jf. \u00a7 21-4 gis det rammetillatelse til tilbygg p\u00e5 13 m2 BRA. 4. Det overlates Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. 5. Klagen tas til f\u00f8lge. Dato: 7. mai 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagetatens notat av 16.02.2024 med f\u00f8lgende vedlegg: 1. Oversiktskart 2. Flyfoto 3. Situasjonsplan 4. Klage 5. Vedtak 6. Tegninger 7. S\u00f8knad 5 "
}