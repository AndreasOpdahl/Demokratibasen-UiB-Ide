{
  "dokument_id": "ef2fe24b-a4f4-5f62-b342-16cb271c40e2",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 292/24, H\u00f8ringsuttalelse - Bruk av elektronisk kontroll og digitale kontrolltiltak i kriminalomsorgen",
  "url": "https://bergen.kommune.no/politikere-utvalg/api/fil/bk360/11094019/Innstilling-vedtak-Horingsuttalelse-Bruk-av-elektronisk-kontroll-og-digitale-kontrolltiltak-i-kriminalomsorgen",
  "tekst": "H\u00f8ringsuttalelse - Bruk av elektronisk kontroll og digitale kontrolltiltak i kriminalomsorgen Bergen bystyre behandlet saken i m\u00f8tet 04.09.2024 sak 292/24 og fattet f\u00f8lgende vedtak: Bergen kommune avgir h\u00f8ringsuttalelse til \u00abH\u00f8ringsuttalelse - Bruk av elektronisk kontroll og digitale kontrolltiltak i kriminalomsorgen\u00bb, slik den fremkommer av byr\u00e5dets forslag, med f\u00f8lgende endringer: 1. Endret siste avsnitt side 2: Det kan v\u00e6re vanskelig \u00e5 isolere effekten av selve den elektroniske kontrollen fra effekten av annen og tett oppf\u00f8lging som f\u00f8lger av helgjennomf\u00f8ring med elektronisk kontroll. En kunnskapsoversikt over nordisk og internasjonal forskning viser at elektronisk kontroll bidrar til \u00e5 redusere tilbakefall, men at innholdet i soningen og hvilke typer oppf\u00f8lging den domfelte f\u00e5r er avgj\u00f8rende for utfallet. Bergen kommune mener forslagene samlet sett vil stille store krav til tverretatlig samordning, samarbeid og informasjonsutveksling, for eksempel mellom kriminalomsorgen/friomsorgen og kommunale tjenesteytere i tilknytning til institusjoner/botilbud. God kvalitet p\u00e5 samarbeidet vil v\u00e6re vesentlig for \u00e5 lykkes med det overordnede m\u00e5let om redusert tilbakefall til kriminalitet. 2. Tillegg etter siste setning i andre avsnitt side 2: Bergen kommune mener at ordningen med digital kontroll vil kunne bidra til \u00e5 tette glippsoner knyttet til overgangen mellom fengsel og frihet. 3. Nytt tredje avsnitt side 2: Bergen kommune er enig i at unge domfelte er en gruppe som trenger s\u00e6rlig oppmerksomhet, og mener at forslaget om s\u00e6rregler for unge domfelte mellom 18 og 25 \u00e5r vil kunne styrke forutsetningene for en straffegjennomf\u00f8ring som tar hensyn til gjennomf\u00f8ring og fullf\u00f8ring av oppl\u00e6ring og arbeidslivskvalifisering i en aldersgruppe der desse hensynene er s\u00e6rlig viktige. Bergen bystyres behandling F\u00f8lgende representanter tok ordet: Bj\u00f8rn-Frode Schjelderup (H), Even S\u00f8rland (A). Forslag fremsatt i bystyret: Even Oleson S\u00f8rland (A) fremsatte p\u00e5 vegne av A og MDG f\u00f8lgende tilleggsforslag i 3 punkt: 1. Endret siste avsnitt side 2: Det kan v\u00e6re vanskelig \u00e5 isolere effekten av selve den elektroniske kontrollen fra effekten av annen og tett oppf\u00f8lging som f\u00f8lger av helgjennomf\u00f8ring med elektronisk kontroll. En kunnskapsoversikt over nordisk og internasjonal forskning viser at elektronisk kontroll bidrar til \u00e5 redusere tilbakefall, men at innholdet i soningen og hvilke typer oppf\u00f8lging den domfelte f\u00e5r er avgj\u00f8rende for utfallet. Bergen kommune mener forslagene samlet sett vil stille store krav til tverretatlig samordning, samarbeid og informasjonsutveksling, for eksempel mellom kriminalomsorgen/friomsorgen og kommunale tjenesteytere i tilknytning til institusjoner/botilbud. God kvalitet p\u00e5 samarbeidet vil v\u00e6re vesentlig for \u00e5 lykkes med det overordnede m\u00e5let om redusert tilbakefall til kriminalitet. 2. Tillegg etter siste setning i andre avsnitt side 2: Bergen kommune mener at ordningen med digital kontroll vil kunne bidra til \u00e5 tette glippsoner knyttet til overgangen mellom fengsel og frihet. 3. Nytt tredje avsnitt side 2: Bergen kommune er enig i at unge domfelte er en gruppe som trenger s\u00e6rlig oppmerksomhet, og mener at forslaget om s\u00e6rregler for unge domfelte mellom 18 og 25 \u00e5r vil kunne styrke forutsetningene for en straffegjennomf\u00f8ring som tar hensyn til gjennomf\u00f8ring og fullf\u00f8ring av oppl\u00e6ring og arbeidslivskvalifisering i en aldersgruppe der desse hensynene er s\u00e6rlig viktige. Votering: Innstillingen ble vedtatt enstemmig. Tilleggsforslag punkt 1- 3 fra A og MDG, fremsatt av Even S\u00f8rland (A), ble vedtatt enstemmig. Utvalg for helse og sosial behandlet saken i m\u00f8tet 21.08.2024 sak 95/24 og avga f\u00f8lgende innstilling: Bergen kommune avgir h\u00f8ringsuttalelse til \u00abH\u00f8ringsuttalelse - Bruk av elektronisk kontroll og digitale kontrolltiltak i kriminalomsorgen\u00bb, slik den fremkommer av byr\u00e5dets forslag. Byr\u00e5det behandlet saken i m\u00f8tet 08.08.2024 sak 226/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5det og utvalgets innstilling er likelydende. 2 "
}