{
  "dokument_id": "adebf59c-7395-59cf-aee2-cc29a3e0ab6a",
  "doc_type": "case_minutes",
  "kommune": 4601,
  "tittel": "Saksprotokoll UFKN, 20032024, Sak 45/24, Utleie av Fl\u00f8ysletten",
  "url": "https://bergen.kommune.no/politikere-utvalg/api/fil/bk360/10140685/Innstilling-vedtak-Utleie-av-Floysletten",
  "tekst": "Utleie av Fl\u00f8ysletten Utvalg for finans, kultur og n\u00e6ring behandlet saken i m\u00f8tet 20.03.2024 sak 45/24 og fattet f\u00f8lgende vedtak: Utvalget viser til begrunnelsen for fremleggelsen til bystyret som lyder: \u00abBystyret viser til den positive bruken av Fl\u00f8ysletten de siste \u00e5rene. Bystyret ber byr\u00e5det legge frem en sak hvor bruken og leieprisene, herunder mulig prisreduksjon for bruken av Fl\u00f8ysletten blir redegjort for.\u00bb Utvalget ser ikke at saken inneholder disse momentene og returnerer derfor saken til byr\u00e5det for videre utredning og oppf\u00f8lging av bystyrets vedtak. Utvalget viser til at Fl\u00f8ysletten har v\u00e6rt leid ut med stort hell flere \u00e5r p\u00e5 rad og forutsetter at byr\u00e5det i det videre stiller seg positiv utleie b\u00e5de for 2024 og videre. Utvalget viser til at for \u00e5 tilrettelegge for aktivitet og sommerteater b\u00f8r saken inneholde vurdering av muligheten for en fast amfiscene, muligheten for driftsavtale med Fl\u00f8ibanen AS og eventuell privat finansiering av kostnader. Utvalg for finans, kultur og n\u00e6rings behandling F\u00f8lgende representanter tok ordet: Eline Aresdatter Haakestad (MDG), Martin Virkesdal Jonsterhaug (FrP), Ole-Ansger Nepomuk Martini (V), Eira Vilde Martinsen Garrido (SV). Forslag fremsatt i utvalget: Ole-Ansger Nepomuk Martini (V) fremsatte p\u00e5 vegne av H, A, FrP, V og Sp f\u00f8lgende alternative forslag: Utvalget viser til begrunnelsen for fremleggelsen til bystyret som lyder: \u00abBystyret viser til den positive bruken av Fl\u00f8ysletten de siste \u00e5rene. Bystyret ber byr\u00e5det legge frem en sak hvor bruken og leieprisene, herunder mulig prisreduksjon for bruken av Fl\u00f8ysletten blir redegjort for.\u00bb Utvalget ser ikke at saken inneholder disse momentene og returnerer derfor saken til byr\u00e5det for videre utredning og oppf\u00f8lging av bystyrets vedtak. Utvalget viser til at Fl\u00f8ysletten har v\u00e6rt leid ut med stort hell flere \u00e5r p\u00e5 rad og forutsetter at byr\u00e5det i det videre stiller seg positiv utleie b\u00e5de for 2024 og videre. Utvalget viser til at for \u00e5 tilrettelegge for aktivitet og sommerteater b\u00f8r saken inneholde vurdering av muligheten for en fast amfiscene, muligheten for driftsavtale med Fl\u00f8ibanen AS og eventuell privat finansiering av kostnader. Votering: Alternativt forslag fra H, A, FrP, V og Sp fremsatt av Ole-Ansger Nepomuk Martini (V) ble vedtatt med 13 stemmer (H, A, FrP, BL, V, INP, Sp). Byr\u00e5det behandlet saken i m\u00f8tet 08.02.2024 sak 36/24 Byr\u00e5det innstiller til bystyret \u00e5 fatte f\u00f8lgende vedtak: 1. Bergen bystyre er positiv til utleie av Fl\u00f8ysletten sommeren 2024. 2. Bystyret ber byr\u00e5det sette i gang arbeid med vurdering av hvilke fysiske tiltak og oppgradering av Fl\u00f8ysletten og omr\u00e5det rundt (inkl. Kamveien) som vil v\u00e6re n\u00f8dvendig for \u00e5 kunne t\u00e5le \u00f8kt bruk til kulturarrangement. Behov for eventuell omregulering skal ogs\u00e5 vurderes. 3. Basert p\u00e5 arbeidet som nevnt i punkt 2, bes byr\u00e5det om \u00e5 vurdere \u00e5 fremme forslag om midler til fysiske tiltak og oppgradering av og rundt Fl\u00f8ysletten i forbindelse med rullering av Handlings- og \u00f8konomiplanen (H\u00d8P), slik at den skal kunne t\u00e5le \u00f8kt bruk til kulturarrangement. 4. I den grad det bevilges midler til n\u00f8dvendige fysiske tiltak og oppgraderinger i forbindelse med rullering av Handlings- og \u00f8konomiplanen, ber bystyret byr\u00e5det komme tilbake med forslag til nye retningslinjer for utleie av Fl\u00f8ysletten. 2 "
}