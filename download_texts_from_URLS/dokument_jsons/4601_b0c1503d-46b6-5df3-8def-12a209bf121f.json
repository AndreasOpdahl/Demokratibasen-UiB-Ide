{
  "dokument_id": "b0c1503d-46b6-5df3-8def-12a209bf121f",
  "doc_type": "case_attachment",
  "kommune": 4601,
  "tittel": "240313_deputasjo_Kirkevegen18.pdf",
  "url": "https://bergen.kommune.no/politikere-utvalg/api/fil/bk360/10077288/240313-deputasjo-Kirkevegen18-pdf",
  "tekst": " Saken - kort oppsummert: - Dagens lille tomannsbolig fra 1930 tallet er i d\u00e5rlig forfatning og \u00f8nskes revet. - Det er s\u00f8kt om oppf\u00f8ring av to stk tomannsboliger p\u00e5 tomten. - Alle tekniske krav etter KPA og plan- og bygningsloven var, og er innfridd. - Statens Vegvesen gav under behandling av bygges\u00f8knad negativ uttale til prosjektet og anbefalte en helhetlig plan for Kirkeveien (kommunal vei). Dette medf\u00f8rte et avslag. - I forbindelse med klage fikk vi dispensasjon fra krav om utarbeidelse av plan for Kirkeveien. - Plan og bygningsetaten ga rammetillatelse. - Klager fra naboer f\u00f8rte saken videre til tidligere Byr\u00e5d. - Tidligere byr\u00e5d sin innstilling til UMBY var at rammetillatelsen skulle opprettholdes. - UMBY gav 05.10.2323 klager fra naboer medhold, 10 mot 7 stemmer. Det ble presisert av H\u00f8yre at Deres avgj\u00f8relse utelukkende handlet om veien. - Vi klager p\u00e5 denne avgj\u00f8relsen og viser n\u00e5 opparbeidet fortau med en bredde p\u00e5 2,5 meter. Plankrav knyttet til Kirkeveien: Kirkeveien er ca 1,5 km lang der ca 1,0 km er gjennomkj\u00f8ring som snarvei mellom Bergensdalen og Storetveit. Ved oms\u00f8kte tiltak er det s\u00e6rlig smalt og uoversiktlig. Vi mener at det er gjennomkj\u00f8ring som er hovedutfordringen for Kirkeveien, og har tidlig i saken ment at veien b\u00f8r stenges for gjennomkj\u00f8ring. Hovedsp\u00f8rsm\u00e5let er om det er rimelig at et lite tiltak som tilf\u00f8rer to ny boenheter skal kunne kreves en omfattende plan. Vi mener at en plan for hele Kirkeveien m\u00e5 betraktes som en omr\u00e5deplan. En omr\u00e5deplan vil v\u00e6re et kommunalt ansvar som ikke kan legges som et krav til privatpersoner, se ogs\u00e5 KPA \u00a7 3.4. Vi registrerer ogs\u00e5 at Statens Vegvesen ikke har kommet med merknad til saken etter gitt dispensasjon fra plankrav. L\u00f8sningen vi foresl\u00e5r er en \u00abfrivillig ekspropriasjon\u00bb der tiltakshaver avser 2,5 meter av sin tomt mot Kirkeveien for opparbeiding av fortau. Nevnte bredde p\u00e5 2,5 meter er tilsvarende som anbefaling fra Statens Vegvesen. Vi ber om at nevnte bredde og opparbeidelse av fortau settes som et vilk\u00e5r i en fremtidig tillatelse. Resultatet som en f\u00f8lge av nevnte l\u00f8sning er at oms\u00f8kte tiltak ikke hindrer en fremtidig l\u00f8sning gjennom kommunal omr\u00e5deplan for Kirkeveien eller medf\u00f8rer utgifter i forbindelse med en fremtidig ekspropriasjon. Vi mener videre at hensynet til trafikksikkerhet ved tomten og en fremtid forbedring av hele Kirkeveien er sikret gjennom denne l\u00f8sningen. Visuelle kvaliteter: Dagens Byr\u00e5d viser til at UMBY 05.10.2023 opprettholder vedtak datert 18.03.2022 gjeldende visuelle kvaliteter. Det fremg\u00e5r av votering i UMBY at det var hensyn til veien som var avgj\u00f8rende for at H\u00f8yre gav sin tilslutning til SV sitt forslag, se ogs\u00e5 transskript i v\u00e5r klage. I en ny vurdering av visuelle kvaliteter vil vi vise til utarbeidet stedsanalyse der det fremg\u00e5r at omr\u00e5det har stor variasjon av arkitektur ( takform, stil utrykk mv). Her er ingen ensartet typologi og tiltaket bryter derfor ikke med noen stedskarakter \u00abVisuelle kvaliteter\u00bb er en subjektivt vurdering og vil nevne at plan- og bygningsetaten og tidligere byr\u00e5d v/Fjeldstad har vurdert de visuelle kvalitetene som tilstrekkelige. "
}