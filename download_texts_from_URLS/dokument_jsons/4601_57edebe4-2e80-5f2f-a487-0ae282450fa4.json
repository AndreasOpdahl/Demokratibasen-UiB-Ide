{
  "dokument_id": "57edebe4-2e80-5f2f-a487-0ae282450fa4",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 100/24, Kommunedelplan for kollektivsystemet mellom Bergen sentrum og Bergen\nvest. Arealplan-ID: 64090000. 2.gangsbehandling",
  "url": "https://bergen.kommune.no/politikere-utvalg/api/fil/bk360/10245551/Innstilling-vedtak-Kommunedelplan-for-kollektivsystemet-mellom-Bergen-sentrum-og-Bergen-vest-Arealplan-ID-64090000-2-gangsbehandling",
  "tekst": "Kommunedelplan for kollektivsystemet mellom Bergen sentrum og Bergen vest. Arealplan-ID: 64090000. 2.gangsbehandling Bergen bystyre behandlet saken i m\u00f8tet 10.04.2024 sak 100/24 og fattet f\u00f8lgende vedtak: 1. I medhold av plan- og bygningsloven \u00a7 11-15 vedtas f\u00f8lgende kommuneplan: a) Kommunedelplan for kollektivsystemet mellom Bergen sentrum og Bergen vest, datert 15.11.2022. 2. Det skal utarbeides arealdel for kommunedelplanen med konsekvensutredning for korridor 5: a) F\u00f8rste fase avgrenses fra Dokken s\u00f8r til Laksev\u00e5g og Lyngb\u00f8. b) Bystyret ber om at sak om h\u00f8ring og offentlig ettersyn av f\u00f8rste fase leveres til byr\u00e5det for vedtak i l\u00f8pet av 2024. c) Bystyret ber om at det legges til rette for god medvirkning med aktiv involvering av grunneiere p\u00e5 Laksev\u00e5g. 3. Anbefaling for videre arbeid for kommunedelplanens arealdel med konsekvensutredning for korridor 1 skal vurderes ved sluttbehandling av arealplan for korridor 5. 4. Det skal jobbes videre med fremkommelighetstiltak for busser, bedre kollektivkapasitet for busser og utvikling av knutepunkter og depoter. Arbeidet skal f\u00f8lges opp i dialog med samarbeidspartene i Milj\u00f8l\u00f8ftet. Merknad 1 Bystyret ber byr\u00e5det arbeide med Vestland fylkeskommune, Skyss og private initiativtakere med form\u00e5l om \u00e5 etablere en passasjerb\u00e5t fra Indre Laksev\u00e5g til Sentrum. Merknad 2 Bystyret ber byr\u00e5det arbeide videre med \u00e5 avklare kollektivtras\u00e9 mot vest snarest mulig, og tilr\u00e5r en l\u00f8sning hvor kollektivtraseen plasseres n\u00e6rt eller p\u00e5 dagens Puddefjordsbro og videre l\u00f8p legges i en tunnel/-dagl\u00f8sning som muliggj\u00f8r en hurtig transformasjon og full utvikling av Indre Laksev\u00e5g. Per-Arne Hvidsten Larsen (V) fremsatte p\u00e5 vegne av A, SV, MDG, V og R f\u00f8lgende protokolltilf\u00f8rsel: Det er problematisk at et flertall i bystyre bruker en sak som omhandler kollektivsystemet for buss og bane til \u00e5 vedta etablering av en passasjerb\u00e5t p\u00e5 deler av strekningen n\u00e5r kunnskapsgrunnlaget for denne passasjerb\u00e5ten ikke er en del av saken eller anbefalingen. En Byb\u00e5t fra Laksev\u00e5g til Dokken er utredet i to omganger av Asplan Viak (2019 og 2021) p\u00e5 oppdrag fra Bergen kommune, Maritime Bergen, Maritim Cleantech m. fl og viser et sv\u00e6rt begrenset passasjergrunnlag. Konklusjonen fra f\u00f8rste rapport er at, \u201cbasert p\u00e5 tradisjonelle s\u00f8kekriterier, har Byb\u00e5ten et begrenset passasjergrunnlag b\u00e5de i 2023 og 2035. \u00c5rsakene er blant annet at det bor for f\u00e5 folk langs sj\u00f8linjen og sammenlignet med kollektivtilbud p\u00e5 land s\u00e5 fanger b\u00e5ten opp bare ca. halvparten s\u00e5 mange kunder\u201d. Rapportene inkluderer ogs\u00e5 et avgj\u00f8rende suksesskriterie som ikke er oppfylt, nemlig at tilbudet blir integrert del av kollektivtilbudet subsidiert av Vestland fylkeskommune/Skyss. Passasjergrunnlaget i den andre rapporten viser maks antall reisende per makstime p\u00e5 50 passasjerer i timen, oppad til maksimalt 1900 per dag p\u00e5 lang sikt (etter 2031). Dette til tross for at omr\u00e5det brukt til \u00e5 beregne passasjergrunnlaget er utvidet langt utover ordin\u00e6re kriterier. Det er ogs\u00e5 lagt til en ny metode i siste rapport (generalisert reisekostnad) for \u00e5 f\u00e5 opp antall potensielle reisende. Et h\u00f8yt scenario i antall passasjerer forutsetter ogs\u00e5 andre faktorer som betydelig \u00f8kt parkeringsavgift i Bergen sentrum som insentiv til \u00e5 heller reise kollektivt. Dagens kollektivsystem med buss frakter flere ganger s\u00e5 mange reiesende per dag, med h\u00f8yere frekvens og n\u00e6rmere m\u00e5lepunkt for reisen. Til sammenligning med de 1400 reisende er det i foreliggende sak beregnet 22.000 - 24.000 reisende med bybanen hver dag, noe som illustrere hvor d\u00e5rlig erstatning en byb\u00e5t er for en bybane. En byb\u00e5t m\u00e5 if\u00f8lge rapportene utelukkende v\u00e6re et supplement til annen kollektivtransport og kan ikke erstatte det. En byb\u00e5ts attraktivitet baseres p\u00e5 helt andre kriterier enn \u00e5 bidra til effektiv transport av passasjerer i Bergens-omr\u00e5det, og m\u00e5 derfor vurderes p\u00e5 de premissene - ikke som erstatning for ordin\u00e6r kollektivtransport. Bergen bystyres behandling Eline Aresdatter Haakestad (MDG) ba om habilitetsvurdering fordi hun er saksbehandler i Plan- og bygningsetaten og har ansvar for \u00e5 behandle en plansak p\u00e5 Laksev\u00e5gneset som vil bli p\u00e5virket av valg av bybanetras\u00e9. En folkevalgt som har v\u00e6rt med p\u00e5 \u00e5 forberede eller treffe vedtak i en sak som ansatt i kommunen, er inhabil til senere til \u00e5 behandle den samme saken i et folkevalgt organ i kommunen, jfr. kommuneloven \u00a7 11-10. Bystyret forst\u00e5r det dithen at Haakestad ikke har forberedt sak 100/24, og det foreligger da ikke grunnlag for \u00e5 hevde inhabilitet etter \u00a7 11-10. Slik saken er opplyst, foreligger det heller ikke slike \u00abs\u00e6rlige forhold\u00bb som er egnet til \u00e5 svekke tilliten til Haakestad sin upartiskhet etter forvaltningslovens \u00a7 6 annet ledd. P\u00e5 denne bakgrunn kjente Bergen bystyre Eline Aresdatter Haakestad habil til \u00e5 behandle sak 100/24. F\u00f8lgende representanter tok ordet: Chris J\u00f8rgen Knudsen R\u00f8dland (H), Geir Steinar Dale (A), Per Harald Storli (FrP), Lillian Blom (SV), Katrine Berg N\u00f8dtvedt (MDG), Trond Tystad (BL), Per-Arne Hvidsten Larsen (V), Didrik Lexau (INP), Mailiss Solheim-\u00c5kerblom (R), Joel Ysteb\u00f8 (KrF), Johannes Banggren (H), Helena Haldorsen (A), Torstein Dahle (R), Ingrid Nergaard Fjeldstad (V), Tom-Ove Koteng Monsen (PP), Lars Selmar Alsaker (H), Thor Haakon Bakke (MDG), Rune Bakervik (A), Mikkel Gr\u00fcner (SV). Forslag fremsatt i bystyret: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag: 1. I medhold av plan- og bygningsloven 11-15, godkjennes tematisk kommunedelplan for kollektivsystemet mellom Bergen sentrum og Bergen vest, datert 15.11.2022. 2. Arealdelen av kommunedelplanen for kollektivsystemet mellom Bergen sentrum og Bergen vest sluttf\u00f8res sammen med konsekvensutredning for bybane i korridor 5, fra sentrum til Loddefjord, over Laksev\u00e5g. I tillegg f\u00f8lges f\u00f8lgende tiltak opp: a. Utarbeide arealdelen av kommunedelplanen med konsekvensutredning for bybane i korridor 5 over Laksev\u00e5g. Ansvaret ligger til Bergen kommune og skal gjennomf\u00f8res n\u00e5. b. Utarbeide arealdelen av kommunedelplanen med konsekvensutredning for bybane i korridor 1 videre fra Fyllingsdalen. Ansvaret ligger til Bergen kommune og skjer etter arbeidet med korridor 5 er ferdigstilt. 2 c. Vurdere flaskehalser og fremkommelighetstiltak for buss i korridor 2,4 og 6. Dette skjer i regi av Bergen kommune, Vegvesenet og fylkeskommunen i Milj\u00f8l\u00f8ftet, og gjennomf\u00f8res n\u00e5. d. Bedre kollektivkapasiteten p\u00e5 Bergen busstasjon og i sentrumsgatene. Ansvaret ligger til Bergen kommune og fylkeskommunen, og utf\u00f8res i 2024. e. Videre utvikling av knutepunktene og depoter. Ansvaret ligger til fylkeskommunen og skjer l\u00f8pende. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag til punkt 2 a: 2 a) F\u00f8rste fase avgrenses fra sentrum til Laksev\u00e5g og Lyngb\u00f8. Geir Steinar Dale (A) fremsatte p\u00e5 vegne av A f\u00f8lgende tilleggsforslag til punkt 2: d) Parallelt settes det i gang et arbeid med \u00e5 avklare trasevalg fra Kaigaten til Dokken s\u00f8r, som skal v\u00e6re avklart til vedtak av arealplan for kommunedelplanen. Lillian Blom (SV) fremsatte p\u00e5 vegne av SV f\u00f8lgende tilleggsforslag i 3 punkt: 1. Nytt punkt 2 d: \u00abBarn og unge og nabolagsgrupper slik som Initiativ:Laksev\u00e5g og velforeninger skal aktivt involveres i utarbeidingen av kommunedelplanene.\u00bb 2. Nytt punkt: \u00abDel to av korridor 5 skal planlegges slik at en kan sikre en kontinuerlig utbygging av hele strekningen.\u00bb 3. Nytt punkt: \u00abBystyret ber byr\u00e5det sette av midler i budsjettet for 2025 til oppstart av planlegging av Korridor 1. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det legge til grunn \u201cdagl\u00f8sningen\u201d i Bergen sentrum, i alt det videre planarbeidet. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Alternativer for tras\u00e9valg Laksev\u00e5g skal begrense seg til alternativene tunnel eller i dagen i Damsg\u00e5rdsveien. Det skal ikke bygges bybane ute p\u00e5 fylling i sj\u00f8. Merknader fremsatt i bystyret: Geir Steinar Dale (A) fremsatte p\u00e5 vegne av A f\u00f8lgende merknad: Bystyret beklager at en ikke avklarer trasevalg for kollektivl\u00f8sningen gjennom sentrum i denne saken. Dette ville gitt st\u00f8rre forutsigbarhet for utbyggerne p\u00e5 Laksev\u00e5g og i mindre grad begrense utbyggingstakten for planomr\u00e5det. Lillian Blom (SV) fremsatte p\u00e5 vegne av SV f\u00f8lgende merknad: En privatdrevet passasjerb\u00e5t fra Indre Laksev\u00e5g til sentrum vil ikke kunne konkurrere med bybanen som kollektivl\u00f8sning. En Laksev\u00e5gferge vil derfor kun v\u00e6re et supplement til hovedl\u00f8sningen for et kollektivtilbud og vil ikke v\u00e6re en del av det overordnede kollektivnettverket i byen. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende merknader: 3 Merknad 1 Bystyret ber byr\u00e5det jobbe for kontinuerlig utbygging av bybanen, f\u00f8rst mot \u00c5sane, deretter gjennom sentrum mot Loddefjord via Dokken og Laksev\u00e5g. Bystyret ber derfor byr\u00e5det jobbe for at byggingen av forlenget Fl\u00f8yfjelltunnel forseres, slik at man raskest mulig kan komme i gang vestover. Merknad 2 Bystyret ber byr\u00e5det jobbe for utbygging av fullverdige gange- og sykkell\u00f8sninger vestover, f\u00f8r bybanen er p\u00e5 plass. Merknad 3 Bystyret ber byr\u00e5det jobbe for at bybanen til Loddefjord prioriteres som det viktigste samferdselsprosjektet i Bergen, etter bybanen mot \u00c5sane. Det vil si at bybane til Loddefjord prioriteres h\u00f8yere enn for eksempel midtre og s\u00f8ndre parsell av Ringveg \u00d8st. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Bystyret understreker viktigheten av \u00e5 f\u00e5 et sammenhengende bybanesystem. Snarlig oppstart for bybane vestover avhenger av avklaringer for l\u00f8sninger i sentrum. Dette betyr at arealplan og konsekvensutredning for korridor 5 m\u00e5 henge sammen med endelig vedtak for \u00c5sane-banen. Per-Arne Hvidsten Larsen (V) fremsatte p\u00e5 vegne av V f\u00f8lgende merknader: Merknad 1 Bystyret ber byr\u00e5det jobbe videre med alternativ lokalisering av havn for de som bor i b\u00e5t, slik at de har en plass i byen v\u00e5r i fremtiden. Merknad 2 Bystyret understreker at det er viktig at bybanebro over Puddefjorden utredes i det videre arbeidet, ogs\u00e5 med lavere klarering enn 26 meter. Merknad 3 Bystyret ber byr\u00e5det g\u00e5 i dialog med Kystverket for \u00e5 fors\u00f8ke \u00e5 finne l\u00f8sninger som er gjennomf\u00f8rbare i det videre arbeid med trasevalg og arealplan Merknad 4 Bystyret er opptatt av \u00e5 f\u00e5 til en rask realisering av bybanen til Laksev\u00e5g. Selv om arealene for bybanen blir avklart, er det f\u00f8rst ved realiseringen av bybanen at det store byutviklingspotensialet kan bli realisert. Bystyret ber byr\u00e5det ser p\u00e5 mulighet for \u00e5 hente inn grunneierbidrag til bybanen for \u00e5 f\u00e5 til en finansiering som gj\u00f8r at bybanen kan bygges s\u00e5 rask som mulig. Merknad 5 Arealstrategien for Dokken er tydelig p\u00e5 at Dokken skal bli en fremtidsrettet og b\u00e6rekraftig nullutslippsbydel. For \u00e5 f\u00e5 det til et godt kollektivsystem helt avgj\u00f8rende, og bybanen som g\u00e5r fordi Dokken til Laksev\u00e5g vil bidra med dette. For \u00e5 sikre utviklingen av Dokken er det viktig \u00e5 holde opp tempoet p\u00e5 utredning og realisering av bybanen gjennom sentrum. Joel Ysteb\u00f8 (KrF) fremsatte p\u00e5 vegne av KrF f\u00f8lgende merknad: Bystyret ber om at det f\u00f8r bybanen er p\u00e5 plass etableres gang/sykkelforbindelse mellom Laksev\u00e5g og Dokken-omr\u00e5det, etter modell av Sm\u00e5pudden. 4 Votering: Alternativt forslag punkt 1-2 fra MDG fremsatt av Katrine Berg N\u00f8dtvedt (MDG), fikk 30 stemmer (A, SV, MDG, V, R), og var dermed falt. Innstillingen med unntak av punkt 2a ble vedtatt enstemmig. Alternativt forslag til punkt 2a fra MDG fremsatt av Katrine Berg N\u00f8dtvedt (MDG), fikk 32 stemmer (A, SV, MDG, V, R, KrF), og var dermed falt. Innstillingens punkt 2a ble vedtatt med 50 stemmer (H, A, FrP, BL, INP, KrF, Sp, PP). Tilleggsforslag til punkt 2 fra A fremsatt av Geir Steinar Dale (A), fikk 29 stemmer (A, SV, MDG, V, KrF), og var dermed falt. Tilleggsforslag punkt 1 fra SV fremsatt av Lillian Blom (SV), fikk 32 stemmer (A, SV, MDG, V, R, KrF), og var dermed falt. Tilleggsforslag punkt 2 fra SV fremsatt av Lillian Blom (SV), fikk 19 stemmer (SV, MDG, V, R, KrF), og var dermed falt. Tilleggsforslag punkt 3 fra SV fremsatt av Lillian Blom (SV), fikk 10 stemmer (SV, R), og var dermed falt. Tilleggsforslag fra MDG fremsatt av Katrine Berg N\u00f8dtvedt (MDG), fikk 29 stemmer (A, SV, MDG, V, KrF), og var dermed falt. Tilleggsforslag fra R fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Merknad 1 fra MDG fremsatt av Katrine Berg N\u00f8dtvedt (MDG), fikk 32 stemmer (A, SV, MDG, V, R, KrF), og var dermed falt. Merknad 2 fra MDG fremsatt av Katrine Berg N\u00f8dtvedt (MDG), fikk 19 stemmer (SV, MDG, V, R, KrF), og var dermed falt. Merknad 3 fra MDG fremsatt av Katrine Berg N\u00f8dtvedt (MDG), fikk 17 stemmer (SV, MDG, V, R), og var dermed falt. Merknad 1 fra innstillingen, ble vedtatt med 37 stemmer (H, FrP, BL, INP, KrF, Sp, PP). Merknad 2 fra innstillingen, ble vedtatt med 35 stemmer (H, FrP, BL, INP, Sp, PP). Merknad fra A fremsatt av Geir Steinar Dale (A), fikk 29 stemmer (A, SV, MDG, V, KrF), og var dermed falt. Merknad fra SV fremsatt av Lillian Blom (SV), fikk 17 stemmer (SV, MDG, V, R), og var dermed falt. Merknad 1-3 fra V fremsatt av Per-Arne Hvidsten Larsen (V), fikk 19 stemmer (SV, MDG, V, R, KrF), og var dermed falt. Merknad 4-5 fra V fremsatt av Per-Arne Hvidsten Larsen (V), fikk 32 stemmer (A, SV, MDG, V, R, KrF), og var dermed falt. 5 Merknad fra R fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Merknad fra KrF fremsatt av Joel Ysteb\u00f8 (KrF), fikk 6 stemmer (MDG, KrF), og var dermed falt. Utvalg for milj\u00f8 og byutvikling behandlet saken i m\u00f8tet 21.03.2024 sak 78/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 29.02.2024 sak 51/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknader er byr\u00e5dets og utvalgets innstilling likelydende. 6 "
}