{
  "dokument_id": "9ac34dcb-d52b-5188-af99-7c778f67d48d",
  "doc_type": "case_presentation",
  "kommune": 5536,
  "tittel": "98/4 - Innvilger konsesjon til \u00c5r\u00f8ybukt Eiendom AS(Hoveddokument, 2MB)",
  "url": "https://innsyn.lyngen.kommune.no/wfdocument.aspx?journalpostid=2013051425&dokid=102265&versjon=1&variant=A&",
  "tekst": " V\u00e5r dato: V\u00e5r referanse 31.05.2024 2024/4913 Deres dato: Deres referanse \u00c5R\u00d8YBUKT EIENDOM AS Telefonnummer til saksbehandler \u00c5r\u00f8ybuktneset 44 Linn Marstrander, 77642131 9060 LYNGSEIDET Vedtak om konsesjon p\u00e5 erverv av gnr./bnr. 98/4 i Lyngen kommune Statsforvalteren i Troms og Finnmark viser til \u00c5r\u00f8ybukt Eiendom AS sin s\u00f8knad om konsesjon p\u00e5 erverv av fast eiendom med g\u00e5rds- og bruksnummer 98/4 i Lyngen kommune. Sammendrag Statsforvalteren i Troms og Finnmark gir konsesjon til \u00c5r\u00f8ybukt Eiendom AS, org.nr. 990 312 060, p\u00e5 erverv av eiendom med g\u00e5rds- og bruksnummer 98/4 i Lyngen kommune. Rettslig grunnlag er konsesjonsloven \u00a7 1. Sakens bakgrunn \u00c5r\u00f8ybukt Eiendom AS, org.nr. 990 312 060, s\u00f8kte om konsesjon p\u00e5 erverv av fast eiendom med g\u00e5rds- og bruksnummer 98/4 i Lyngen kommune. S\u00f8knaden ble sendt til kommunen, den 10.04.24. Vedlagt l\u00e5 kj\u00f8pekontrakt av 07.02.24. Lyngen kommune forberedte saken, og sendte den til Statsforvalteren i Troms og Finnmark for behandling, den 14.05.24. Om eiendommen Eiendommen ligger ved \u00c5r\u00f8ybukt i Lyngen kommune. Eiendommen har et totalt areal p\u00e5 107,4 daa, herunder 4,7 daa fulldyrka jord, 0,7 daa overflatedyrka jord, 5,0 daa innmarksbeite, 15,3 daa produktiv skog, 81,1 daa annet markslag og 0,6 daa bebygd1. Det er registrert noe dyrkbar jord p\u00e5 eiendommen. Dette er areal som egner seg for oppdyrking til fulldyrka jord. Den dyrkbare jorda er markert med r\u00f8d skravering i kartet nedenfor. Dyrkbar jord er registrert p\u00e5 areal som er klassifisert som innmarksbeite, i tillegg til areal s\u00f8r p\u00e5 eiendommen. Kommunen opplyser at halvparten av dette arealet er myr hvor det er dyrkingsforbud. 1 Norsk institutt for bio\u00f8konomi (NIBIO) sitt g\u00e5rdskart: https://gardskart.nibio.no/landbrukseiendom/5536/98/4/0?gardskartlayer=ar5kl7 E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/5 Figur 1 viser kart over eiendommen. Kilde: NIBIOs g\u00e5rdskart. Det er registrert to bygninger p\u00e5 eiendommen2; ett v\u00e5ningshus og et hus for dyr/landbr.lager/silo. I s\u00f8knaden er det opplyst at begge bygninger er i d\u00e5rlig stand, hvorav sistnevnte har kollapset. Kj\u00f8pesummen er satt til 1 250 000 kroner. St\u00f8rstedelen av eiendommen er i kommuneplanens arealdel avsatt til LNFR-form\u00e5l (Landbruk-, natur-, frilufts-, og reindriftsform\u00e5l). I kartutsnittet til h\u00f8yre er LNFR-omr\u00e5de merket i oransje. Videre er omr\u00e5de merket r\u00f8dt avsatt til fritids- og turistform\u00e5l. Dette innbefatter dyrka jord, overflatedyrka jord, innmarksbeite og produktiv skog, nord p\u00e5 eiendommen. Deler av eiendommen, merket lys oransje, p\u00e5 vestsiden av Lyngsalpeveien, er avsatt til spredt fritidsbebyggelse. Figur 2 viser kun den nordlige delen av eiendommen. \u00d8vrig areal er avsatt til LNFR i kommuneplanens arealdel. 2 Informasjon fra matrikkelen i Kartverkets tjeneste, se eiendom: https://seeiendom.kartverket.no/eiendom/5536/98/4 Side: 3/5 Erverver \u00c5r\u00f8ybukt Eiendom AS \u00c5r\u00f8ybukt Eiendom AS har i s\u00f8knaden opplyst at eiendommen brukes som fritidseiendom, og at de ikke har umiddelbare planer for eiendommen ut over \u00e5 videref\u00f8re dagens bruk. Videre opplyser de om at de eier naboeiendommen, gnr. 98 bnr. 12, og at de har adkomst over eiendommen de s\u00f8ker om konsesjon p\u00e5 erverv av. Aksjeselskapets vedtektsfestede form\u00e5l er: \u00abErverve, utvikle, bygge og selge eller leie ut fast eiendom, samt \u00e5 engasjere seg i det som st\u00e5r i naturlig sammenheng med dette. Selskapet kan erverve aksjer i andre selskaper3.\u00bb Rettslig grunnlag Konsesjonsloven4 \u00a7 1 sier: \u00abLoven har til form\u00e5l \u00e5 regulere og kontrollere omsetningen av fast eiendom for \u00e5 oppn\u00e5 et effektivt vern om landbrukets produksjonsarealer og slike eier- og bruksforhold som er mest gagnlige for samfunnet, bl.a. for \u00e5 tilgodese: 1. framtidige generasjoners behov. 2. landbruksn\u00e6ringen. 3. behovet for utbyggingsgrunn. 4. hensynet til milj\u00f8et, allmenne naturverninteresser og friluftsinteresser. 5. hensynet til bosettingen.\u00bb Landbruks- og matdepartementet har i rundskriv M-1/2021 Konsesjon, priskontroll og boplikt kommet med en samlet oversikt over de mest sentrale reglene i konsesjonsloven. Rundskrivet gir veiledning om behandlingen av saker som faller inn under lovens virkeomr\u00e5de. Statsforvalterens myndighet If\u00f8lge forskrift av 12. august 2003 nr. 1479 om overf\u00f8ring av myndighet til kommunen, statsforvalteren, Landbruksdirektoratet og Direktoratet for mineralforvaltning etter konsesjonsloven, jordlova og odelsloven, \u00a7 3 nr. 6 er det Statsforvalteren som avgj\u00f8r saker som gjelder konsesjon til selskaper med begrenset ansvar etter konsesjonsloven. If\u00f8lge forskrift av 8. desember 2003 nr. 1480 om saksbehandling mv. i kommunen i saker etter konsesjonsloven, jordloven, odelsloven og skogbruksloven \u00a7 1 f\u00f8rste ledd siste punktum, skal kommunen utrede saken og gi uttalelse til Statsforvalteren. Statsforvalterens vurdering Utgangspunktet er at ervervet av eiendommen er konsesjonspliktig, jf. konsesjonsloven \u00a7 2. Unntakene i \u00a7\u00a7 4 og 5 gj\u00f8r seg ikke gjeldende i denne saken. Konsesjonsloven har til form\u00e5l \u00e5 regulere og kontrollere omsettingen av fast eiendom for \u00e5 oppn\u00e5 et effektivt vern om landbrukets produksjonsareal og slike eier- og bruksforhold som er mest gagnlige for samfunnet, jf. \u00a7 1. Hvorvidt konsesjonss\u00f8knader skal innvilges eller ikke, avgj\u00f8res etter en konkret og individuell vurdering. Ved konsesjonsvurderingen skal det tas utgangspunkt i s\u00f8kers form\u00e5l med ervervet. Dette form\u00e5let skal vurderes opp mot hvilke relevante samfunnsinteresser som gj\u00f8r seg gjeldende i saken. Ingen har krav p\u00e5 \u00e5 f\u00e5 konsesjon, men konsesjon skal gis med mindre det er saklig grunn til \u00e5 avsl\u00e5. 3 Br\u00f8nn\u00f8ysundregistrene, n\u00f8kkelopplysninger i Enhetsregisteret. 4 Lov av 28. november 2003 nr. 98 om konsesjon ved erverv av fast eigedom mv. Side: 4/5 I forarbeidene til konsesjonsloven er det blant annet vist til at det er et nasjonalt m\u00e5l at landbrukseiendommer i st\u00f8rst mulig grad eies av fysiske personer som selv bebor og driver eiendommene, da dette har vist seg \u00e5 v\u00e6re en stabil og rasjonell eierform. Konsesjonsloven \u00a7 9 tredje ledd \u00e5pner likevel for at det kan gis konsesjon til selskaper med begrenset ansvar dersom dette byr p\u00e5 fordeler i forhold til tradisjonelle eierformer. Uttalelsene i forarbeidene er knyttet til landbruksdriften, og omfatter ikke fordeler uten sammenheng med driften. Det fremkommer av \u00c5r\u00f8ybukt Eiendom AS sin s\u00f8knad at hovedform\u00e5let med ervervet er videref\u00f8ring av dagens bruk, som er bruk som fritidseiendom. Slik vi forst\u00e5r s\u00f8knaden \u00f8nsker selskapet \u00e5 eie denne eiendommen siden de eier naboeiendommen, og eiendommen de alt eier har adkomst over eiendom gnr./bnr. 98/4. Selskapets vedtektsfestede form\u00e5l omhandler kj\u00f8p, utvikling, salg og leie av fast eiendom, samt erverv av aksjer. Aksjeselskapets form\u00e5l med ervervet er ikke knyttet til landbruksdrift, og Statsforvalteren er derfor i utgangspunktet ikke positiv til \u00e5 gi konsesjon til aksjeselskapet p\u00e5 bakgrunn av dette form\u00e5l. Dette st\u00f8ttes klart opp av rundskrivet som presiserer at det kan gis konsesjon til selskaper dersom dette byr p\u00e5 fordeler i forhold til tradisjonelle eierformene, og at uttalelsene er knyttet til landbruksdriften. Slik er ikke tilfelle i denne saken. Ved \u00e5 gi konsesjon til et aksjeselskap vil landbruksmyndighetene i stor utstrekning miste den kontrollen som vedr\u00f8rer konsesjonslovens form\u00e5l, \u00e5 \u00abregulere og kontrollere omsetningen av fast eiendom for \u00e5 oppn\u00e5 et effektivt vern om landbrukets produksjonsarealer og slike eier- og bruksforhold som er mest gagnlige for samfunnet\u00bb. Hovedregelen i aksjeloven \u00a7 4-15 er at aksjer kan fritt omsettes der annet ikke er bestemt. Ved at et aksjeselskap f\u00e5r konsesjon ved kj\u00f8p av en landbrukseiendom, oppst\u00e5r det ikke konsesjonsplikt dersom aksjene senere selges videre. Landbrukseiendommer eid av aksjeselskap kan dermed reelt sett skifte eier uten konsesjonsbehandling og offentlig kontroll. En slik utvikling p\u00e5 eiendommen vil v\u00e6re uheldig. Over tid vil det gi en bedre ressursforvaltning dersom driverne selv har eierskap til naturressursene, framfor \u00e5 v\u00e6re avhengig av selskapets prioriteringer og vilk\u00e5r for utleie. Det er i den sammenheng ogs\u00e5 naturlig \u00e5 se hen til framtidige generasjoners behov. Ressursene vil sannsynligvis bli best ivaretatt ved privat eie, slik at eiendommen i framtida kan legge grunnlag for drift og bosetting. Statsforvalteren kan i denne saken ikke se at det oppn\u00e5s fordeler knyttet til landbruksdriften og eiendommens ressurser, som tilsier at eierformen b\u00f8r v\u00e6re aksjeselskap. Likevel er det slik at hele den eiendommen \u00c5r\u00f8ybukt Eiendom AS eier i dag (gnr./bnr. 98/12), som er naboeiendom til gjeldende eiendom, er avsatt til fritidsbebyggelse og til friluftsomr\u00e5de, if\u00f8lge kommunen. Deler er ogs\u00e5 avsatt til forretning. Gjeldende eiendom, gnr./bnr. 98/4, har noe ressurser slik som 4,7 daa fulldyrka jord, 0,7 daa overflatedyrka jord og 5,0 daa innmarksbeite, i tillegg til at det er registrert noe dyrkbar jord p\u00e5 eiendommen. Likevel er det slik at 1,9 daa fulldyrka jord, all overflatedyrka jord og alt innmarksbeite er avsatt i kommuneplanens arealdel (KPA) til fritids- og turistform\u00e5l. Videre opplyser kommunen at halvparten av jorda, s\u00f8r p\u00e5 eiendommen, som er klassifisert som dyrkbar jord, er myr hvor det er dyrkingsforbud. Det er dermed kun marginale landbruksinteresser igjen p\u00e5 eiendommen. Lyngen kommune har vurdert det slik at eiendommen ikke vil v\u00e6re s\u00e6rlig attraktiv for landbruksn\u00e6ringa. De bemerker videre at eiendommen ikke har areal utenfor utmarksgjerdet, og n\u00e6rheten til regulert omr\u00e5de vil vanskeliggj\u00f8re beite p\u00e5 innmark. Side: 5/5 Reelle alternativer til konsesjonss\u00f8ker Konsesjon kan nektes dersom det finnes andre mulige kj\u00f8pere som kan ivareta hensynene i konsesjonsloven p\u00e5 en bedre m\u00e5te enn konsesjonss\u00f8ker. Det er i denne saken ikke holdepunkter for \u00e5 anta at det finnes alternative erververe i denne saken, som kan ivareta hensynene i konsesjonsloven p\u00e5 en bedre m\u00e5te enn konsesjonss\u00f8ker. Priskontroll \u00c5r\u00f8ybukt Eiendom AS har i sin s\u00f8knad opplyst at de ikke vil bosette seg p\u00e5 eiendommen. Eiendommen skal ikke brukes til landbruksform\u00e5l. Eiendommen er bebygd, men med d\u00e5rlig standard. Kj\u00f8pesummen er opplyst \u00e5 v\u00e6re 1 250 000 kroner. Eiendommen har kun 4,7 daa fulldyrket jord og 0,7 daa overflatedyrket jord. Det skal ikke foretas priskontroll. Helhetlig vurdering Kommunen ser positivt p\u00e5 konsesjonss\u00f8knaden. Statsforvalteren i Troms og Finnmark finner ikke saklig grunn til \u00e5 avsl\u00e5 konsesjon i denne saken. Statsforvalterens konklusjon Statsforvalteren i Troms og Finnmark gir konsesjon til \u00c5r\u00f8ybukt eiendom AS p\u00e5 erverv av eiendommer med g\u00e5rds- og bruksnummer 98/4 i Lyngen kommune. Rettslig grunnlag er konsesjonsloven \u00a7 1. Du kan klage p\u00e5 vedtaket Du har anledning til \u00e5 klage p\u00e5 dette vedtaket. Det er Landbruksdirektoratet som er klageinstans, men du skal sende klagen din til Statsforvalteren i Troms og Finnmark. Adressen er postboks 700, 9815 Vads\u00f8, eller sftfpost@statsforvalteren.no Fristen for \u00e5 klage er tre uker fra du mottok dette brevet. Les mer om retten til \u00e5 klage i forvaltningsloven kapittel VI. Med hilsen B\u00e5rd Magne Pedersen (e.f.) Linn Marstrander ass. statsforvalter fungerende landbruksdirekt\u00f8r Dokumentet er elektronisk godkjent Kopi til: LYNGEN KOMMUNE Strandveien 24 9060 LYNGSEIDET "
}