{
  "dokument_id": "2c6eece7-1406-5b7b-a383-8a8e5b72f75c",
  "doc_type": "case_presentation",
  "kommune": 5501,
  "tittel": "S\u00f8knader om tilskudd til Bukta Troms\u00f8 Open Air Festivals prosjekter \"Arrang\u00f8rskolen\" og \"Bukta for alle\"",
  "url": "https://innsyn.tromso.kommune.no/application/getMoteDokument?dokid=2001699204",
  "tekst": "Arkivsaksnr. 24/07411-1 Saksbehandler David Moen Saksgang M\u00f8tedato Milj\u00f8-, idrett-, kultur- og 03.05.2024 samfunnsutviklingsutvalget Ungdomsr\u00e5det 23.04.2024 S\u00f8knader om tilskudd til Bukta Troms\u00f8 Open Air Festivals prosjekter \"Arrang\u00f8rskolen\" og \"Bukta for alle\" Kommunedirekt\u00f8rens innstilling til vedtak: 1. Det bevilges 105 000 kr til \u00abBukta arrang\u00f8rskole 2024\u00bb fra tilskuddsordningen \u00abN\u00e6rmilj\u00f8 og frivillighet\u00bb 2. Det bevilges 35 000 kr til \u00abBukta for alle 2024\u00bb fra tilskuddsordningen \u00abN\u00e6rmilj\u00f8 og frivillighet\u00bb Stig Tore Johnsen Kari Henriksen Kommunedirekt\u00f8r Direkt\u00f8r, Avdeling for utdanning, oppvekst og kultur 1 Hva saken gjelder Bukta Troms\u00f8 Open Air Festival (Buktafestivalen) har s\u00f8kt Troms\u00f8 kommune om tilskudd til prosjektene \u00abBukta arrang\u00f8rskole 2024\u00bb og \u00abBukta for alle 2024\u00bb. Prosjektene er tydelig definert p\u00e5 siden av festivalens hovedaktivitet og drift, og kvalifiserer derfor til \u00e5 s\u00f8ke om prosjektst\u00f8tte. Saksutredning Begge s\u00f8knader var opprinnelig stilet til tilskuddsordningen \u00abKunst- og kulturtiltak, profesjonelle\u00bb, men er administrativt overf\u00f8rt til tilskuddsordningen \u00abN\u00e6rmilj\u00f8 og frivillighet\u00bb, da denne vurderes som mer relevant. S\u00f8knadskriteriene for tilskuddsordningen \u00abN\u00e6rmilj\u00f8 og frivillighet\u00bb er som f\u00f8lger: Form\u00e5let med tilskuddsordningen er \u00e5 stimulere til lokale tiltak innen kultur som gir \u00f8kt inkludering og deltakelse i n\u00e6rmilj\u00f8ene. Barn og unges medvirkning vektlegges. Ved behandling av s\u00f8knadene vurderes det blant annet i hvilken grad oms\u00f8kte tiltak retter seg mot barn og unge, og i hvilken grad tiltaket gjennomf\u00f8res via dugnad/frivillighet. 1. S\u00f8knad om tilskudd til prosjektet \u00abBukta arrang\u00f8rskole 2024\u00bb, datert 30.11.2024 (arkivsak 23/19748) Bukta Arrang\u00f8rskole gir ungdom i alderen 13 til 19 \u00e5r oppl\u00e6ring og veiledning i profesjonell konsertvirksomhet. Arrang\u00f8rskolen 2024 blir den tiende utgaven av prosjektet som har som m\u00e5l \u00e5 styrke og videreutvikle det nordnorske rockmilj\u00f8et. Arrang\u00f8rskolen har ogs\u00e5 en m\u00e5lsetning om \u00e5 rekruttere unge arrang\u00f8rer og publikummere gjennom \u00e5 tilrettelegge for at ungdommer selv kan skape gode konsertopplevelser p\u00e5 egne premisser. Ved \u00e5 gi ungdommer ansvar og sjanse til \u00e5 planlegge, utvikle og gjennomf\u00f8re egne konsertarrangementer, skaper man mer relevante m\u00f8teplasser for ungdom. Arbeidet ungdommene utf\u00f8rer representerer mange timer frivillig arbeid som kommer mange til gode, b\u00e5de i et kortsiktig og langsiktig perspektiv, og passer derfor godt inn i den aktuelle st\u00f8tteordningen. - Oms\u00f8kt tilskudd: 150 000 kr - Anbefalt tilskudd: 105 000 kr 2. S\u00f8knad om tilskudd til prosjektet \u00abBukta for alle 2024\u00bb, datert 07.11.2024 (arkivsak 23/18246) \u00abBukta for alle\u00bb er Buktafestivalens gratisarrangement l\u00f8rdag formiddag. Arrangementet har ingen aldersgrense og er rusfritt. M\u00e5let er \u00e5 gi en mulighet til deltagelse for mennesker som av ulike \u00e5rsaker ikke har anledning til \u00e5 f\u00e5 med seg kveldsarrangementene. I tillegg til seks konserter tilbys det varierte aktiviteter for barn. Arrangementets inkluderende form\u00e5l og fokus p\u00e5 barn og barnefamilier er i tr\u00e5d med kommunens kulturpolitiske m\u00e5lsetninger og er relevant for den aktuelle st\u00f8tteordningen. - Oms\u00f8kt tilskudd: 100 000 kr - Anbefalt tilskudd: 35 000 kr 2 Konklusjon Buktafestivalens prosjekter \u00abArrang\u00f8rskolen\u00bb og \u00abBukta for alle\u00bb har begge h\u00f8y fokus p\u00e5 frivillighet, barn og unge, og barn og unges medvirkning, samt et stort nedslagsfelt. Det anbefales derfor at det bevilges tilskudd p\u00e5 henholdsvis 105 000 kr og 35 000 kr fra st\u00f8tteordningen \u00abN\u00e6rmilj\u00f8 og frivillighet\u00bb. Vedtakskompetanse Milj\u00f8-, idretts-, kultur- og samfunnsutviklingsutvalget Vedlegg 23_18246-1 Budsjett Bukta For Alle 2024 23_18246-1 S\u00f8knad - N\u00e6rmilj\u00f8 og frivillighet - Bukta for alle 23_19748-1 Bukta Arrang\u00f8rskole 2024 - budsjett 23_19748-1 Fremdrift og fagplan - Arrang\u00f8rskolen 2024 23_19748-1 S\u00f8knad - N\u00e6rmilj\u00f8 og frivillighet - Bukta arrang\u00f8rskole 3 "
}