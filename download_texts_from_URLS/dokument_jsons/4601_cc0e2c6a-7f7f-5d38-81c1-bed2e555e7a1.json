{
  "dokument_id": "cc0e2c6a-7f7f-5d38-81c1-bed2e555e7a1",
  "doc_type": "case_attachment",
  "kommune": 4601,
  "tittel": "Innspill- Plan- og bygningsetaten",
  "url": "https://bergen.kommune.no/politikere-utvalg/api/fil/bk360/12503029/Innspill-Plan-og-bygningsetaten",
  "tekst": "Fra: \"S\u00e6terdal, Ulf\" Sendt: fredag 11. april 2025 13:51:23 Til: \"Ighoubah, Jasmin\" <Jasmin.Ighoubah@bergen.kommune.no> Kopi: \"Postmottak planogbygg\" <postmottak.planogbygg@bergen.kommune.no> Emne: HENV-2025/12093: H\u00f8ring - S\u00f8knad om fornyet konsesjon for Bergen sj\u00f8flyhavn i Sandviken Viser til mottatt brev med sp\u00f8rsm\u00e5l om innspill til ovennevnte h\u00f8ring. Vi har f\u00f8lgende merknader: Vi kan ikke se at det er n\u00f8dvendig med ytterligere vilk\u00e5r for fortsatt sj\u00f8fly- & helikoptervirksomhet som oms\u00f8kt. Vi bemerker imidlertid at virksomhetens fly-/og eller helikopterst\u00f8y vil v\u00e6re i \u00e5penbar konflikt med planlagt ny arealbruk til boligform\u00e5l ihht Kristiansholmplanen, PlanID 61690000, som hadde offentlig ettersyn 13.04.2024 \u2013 28.05.2024, samt 21.02.2025 \u2013 21.03.2025. Ny arealbruk jf planforslaget vil f\u00e5 en konsekvens for Scandinavian Seaplanes AS. Omr\u00e5deplanen legger til rette for transformasjon av Neumann-tomten, like \u00f8st for sj\u00f8flyhavnen. Neumann-tomten foresl\u00e5s \u00e5 transformeres fra industri/n\u00e6ring/lager-virksomhet til by- og boligomr\u00e5de. I tillegg legger omr\u00e5dereguleringsplanen opp til at den vestligste delen av dagens landareal transformeres til park. Omr\u00e5dereguleringen \u00e5pner for videre drift av Bergen sj\u00f8flyhavn p\u00e5 visse vilk\u00e5r. Vilk\u00e5rene er satt i planens bestemmelser og g\u00e5r i hovedsak ut p\u00e5 at fremtidig st\u00f8ysituasjon m\u00e5 v\u00e6re forenlig med fremtidig arealbruk. Fremtidig arealbruk er som nevnt, bolig og park. Vilk\u00e5rene er formulert p\u00e5 f\u00f8lgende m\u00e5te i planens foresl\u00e5tte bestemmelser: Innenfor SH02 kan det legges til rette for sj\u00f8flykai, dersom det kan dokumenteres at st\u00f8yniv\u00e5 n\u00e5r sj\u00f8flyet takser inn og ut til konsesjonsomr\u00e5de for takeoff og landing, ikke overstiger grenser for tillat st\u00f8y. Intensjonen i bestemmelsen er \u00e5 sikre at sj\u00f8flyhavnen kun kan fortsette sin drift, dersom det kan bevises at driften ikke f\u00f8rer til en st\u00f8ybelastning ut over de grenser som er satt i nasjonale st\u00f8yretningslinjer. Vi ser av vedlagt st\u00f8y-beregning gjelder helikopter-st\u00f8y. Vi kan ikke se at bruk av helikopter ved Bergen sj\u00f8flyplass kan v\u00e6re forenelig med fremtidig arealbruk innenfor omr\u00e5dereguleringsplanen. Det er blitt avholdt m\u00f8ter mellom Byplanavdelingen og Scandinavian Seaplanes etter at omr\u00e5dereguleringsplanen var p\u00e5 h\u00f8ring. Der ble det vist til at det er usikkert n\u00e5r utbyggingen vil kunne starte opp p\u00e5 Neumann-tomten, da dette avhenger av tiltakshaver for denne utbyggingen. Vi informerer om at vi planlegger oversendelse av endelig planforslag i l\u00f8pet av kort tid og ser det som sannsynlig, at omr\u00e5dereguleringen vedtas politisk i innev\u00e6rende \u00e5r. I m\u00f8tet og korrespondanse med Scandinavian Seaplanes har det v\u00e6rt problematisert fra v\u00e5r side, at en eventuell fremtidig utvidelse av bruken av sj\u00f8flyplassen, vil kunne p\u00e5virke arealbruken for den planlagte parken i negativ forstand. Omr\u00e5dereguleringsplanen legger ikke opp til kj\u00f8retilkomst ut til parken og en eventuell fremtidig sj\u00f8flyhavn, ut over n\u00f8dvendig vedlikehold og n\u00f8d- og nyttekj\u00f8ret\u00f8y. Kunngj\u00f8ringene p\u00e5 Bergen kommunes nettsider av det offentlige ettersynet: Bergen kommune - Kristiansholm, Sandvikstorget og Rosegrenden Bergen kommune - Omr\u00e5dereguleringsplan for Kristiansholm, Sandvikstorget og Rosegrenden (begrenset h\u00f8ring) Med vennlig hilsen Ulf S\u00e6terdal Avdelingssjef Plan- og bygningsetaten, Juss- og tilsynsavdelingen Bergen kommune Postboks 7700 | 5020 Bergen Telefon 945 00 502 www.bergen.kommune.no Facebook | LinkedIn Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. "
}