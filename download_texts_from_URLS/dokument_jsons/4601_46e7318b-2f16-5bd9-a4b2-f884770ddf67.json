{
  "dokument_id": "46e7318b-2f16-5bd9-a4b2-f884770ddf67",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 83 fra Christian Haugen (FrP) til byr\u00e5det om kommune\u00f8konomien og Hurdalsplattformen - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/11144276/Svar-pa-skriftlig-sporsmal-nr-83-fra-Christian-Haugen-FrP-til-byradet-om-kommuneokonomien-og-Hurdalsplattformen-Utvalg-for-helse-og-sosial-2024",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/135176-3 Saksbehandler: Bernt Albert Tungodden Fra Dato: 18. september 2024 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 83 fra Christian Haugen (FrP) til byr\u00e5det om kommune\u00f8konomien og Hurdalsplattformen - Utvalg for helse og sosial 2024 Representanten Christian Haugen (FrP) sendte 2. september 2024 inn f\u00f8lgende skriftlige sp\u00f8rsm\u00e5l: I Hurdalsplattformen til Regjeringen St\u00f8re loves det \u00e5 styrke kommune\u00f8konomien, \u00f8ke de frie inntektene og kunne gi bedre tjenester i hele landet: Hurdalsplattformen - regjeringen.no \u00abKommunene m\u00e5 sikres ressurser og handlefrihet til \u00e5 l\u00f8se velferdsoppgaver, og regjeringen vil styrke kommunenes frie inntekter.\u00bb Sp\u00f8rsm\u00e5l til byr\u00e5den: Opplever byr\u00e5det at kommune\u00f8konomien er styrket under Regjeringen St\u00f8re og at handlingsrommet til Bergen kommune er blitt st\u00f8rre slik at Bergen kan styrke tjenestene v\u00e5re innen helse og sosial? Svar fra byr\u00e5den: Jeg har innhentet innspill til svaret fra Byr\u00e5dsavdeling for finans. Selv om frie inntekter har \u00f8kt de senere \u00e5rene, har den faktiske prisveksten v\u00e6rt h\u00f8yere enn deflatorjusteringen av de frie inntektene fra statens side, og veksten i demografidrevne og lovfestede utgifter ansl\u00e5s sterkere enn det som har blitt kompensert. Det vurderes derfor at veksten i frie inntekter ikke har v\u00e6rt tilstrekkelig til \u00e5 opprettholde kommunens kj\u00f8pekraft og at det s\u00e5ledes har v\u00e6rt en reell reduksjon i de frie inntektene siden 2021. Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}