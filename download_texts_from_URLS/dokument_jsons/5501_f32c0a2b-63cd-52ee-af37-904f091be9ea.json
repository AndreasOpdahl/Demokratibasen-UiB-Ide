{
  "dokument_id": "f32c0a2b-63cd-52ee-af37-904f091be9ea",
  "doc_type": "case_attachment",
  "kommune": 5501,
  "tittel": "Grunnunders\u00f8kelse (Geoteknisk notat)",
  "url": "https://innsyn.tromso.kommune.no/application/getMoteDokument?dokid=2001979963",
  "tekst": "NOTAT OPPDRAG Sm\u00e5hus rus og psykiatri, Tromsdalen DOKUMENTKODE 10243081-RIG-NOT-001 EMNE Vurdering av sikkerhet mot skred TILGJENGELIGHET \u00c5pen OPPDRAGSGIVER Troms\u00f8 kommune OPPDRAGSLEDER Una Helene Haug Bratlie KONTAKTPERSON Sindre Sandven SAKSBEHANDLER Julie Berg KOPI ANSVARLIG ENHET 10235011 Geoteknikk Nord SAMMENDRAG Troms\u00f8 kommune planlegger \u00e5 bygge 4 stk. sm\u00e5hus for rus- og psykiatribrukere. Husene skal bygges p\u00e5 tomtene 17/800 og 17/1 i Troms\u00f8 kommune. Terrenget i omr\u00e5det heller ned mot sj\u00f8en i nord med helning ca. 1:18. Sj\u00f8bunnen utenfor er slakere enn 1:20. Tidligere grunnunders\u00f8kelser utf\u00f8rt i omr\u00e5det viser at l\u00f8smassene generelt best\u00e5r av faste til meget faste masser. Det er ikke p\u00e5truffet masser med spr\u00f8bruddegenskaper i omr\u00e5det. Grunnforholdene gir dermed ikke mulighet for at det kan oppst\u00e5 omr\u00e5deskred selv om de topografiske forhold skulle gj\u00f8re dette mulig. Det er ingen risiko for at eiendommen skal bli ber\u00f8rt av kvikkleireskred. Kravet til sikkerhet mot kvikkleireskred i henhold til TEK17, \u00a77-3 er oppfylt for det p\u00e5gjeldende tiltak. 1 Innledning Troms\u00f8 kommune planlegger \u00e5 bygge 4 stk. sm\u00e5hus for rus- og psykiatribrukere. Husene skal bygges p\u00e5 tomtene 17/800 og 17/1 i Troms\u00f8 kommune. Multiconsult Norge AS er i den forbindelse engasjert til \u00e5 gj\u00f8re en geoteknisk vurdering av sikker byggegrunn. I dette arbeidet er sikkerheten mot kvikkleireskred i henhold til TEK17, \u00a77-3 Sikkerhet mot skred [1] vurdert. I vurderingen f\u00f8lges retningslinjer i NVEs veileder 1/2019 \u00abSikkerhet mot kvikkleireskred\u00bb [2]. Et kartutsnitt over omr\u00e5det er vist i figur 1 og ortofoto over omr\u00e5det er vist i figur 2. 00 2022-02-17 Vurdering av sikkerhet mot skred Julie Berg UHHB UHHB REV. DATO BESKRIVELSE UTARBEIDET AV KONTROLLERT AV GODKJENT AV MULTICONSULT | Kval\u00f8yveien 156 | Postboks 2274, 9269 TROMS\u00d8 | Tlf 77 62 26 00 | multiconsult.no NO 918 836 519 MVA Sm\u00e5hus rus og psykiatri, Tromsdalen multiconsult.no Vurdering av sikkerhet mot skred Figur 1: Kartutsnitt over omr\u00e5det [norgeskart.no]. Figur 2: Ortofoto over det aktuelle omr\u00e5det [norgeskart.no]. 2 Terreng- og grunnforhold Det aktuelle omr\u00e5det ligger p\u00e5 eiendommene 17/800 og 17/1 i Tromsdalen, Troms\u00f8 kommune. S\u00f8r og \u00f8st for omr\u00e5det er det boligbebyggelse. Vest for omr\u00e5det ligger Otium bo- og velferdssenter, og nord for omr\u00e5det ligger Mandelasletta. Terrenget i omr\u00e5det heller ned mot sj\u00f8en i nord med helning ca. 1:18. Sj\u00f8bunnen i omr\u00e5det er slakere enn 1:20. Mot s\u00f8r stiger terrenget med gjennomsnittlig helning ca. 1:15. 10243081-RIG-NOT-001 17. februar 2022 / Revisjon 00 Side 2 av 5 Sm\u00e5hus rus og psykiatri, Tromsdalen multiconsult.no Vurdering av sikkerhet mot skred Et l\u00f8smassekart over omr\u00e5det er vist i figur 3. Kartet indikerer at l\u00f8smassene i det aktuelle omr\u00e5det best\u00e5r av fyllmasser. Nord for omr\u00e5det er det marin strandavsetning, og \u00f8st for omr\u00e5det er det morenemasser og elveavsetninger. Marine strandavsetninger kan best\u00e5 av masser med varierende kornst\u00f8rrelse, men sand og grus er vanligst. Morenemasser er ofte usortert og kan inneholde alle kornst\u00f8rrelser fra leire til stein og blokk. For omr\u00e5der med elveavsetninger kan man forvente sand og grus. 1898-1-r1-Lyngen Figur 3: L\u00f8smassekart over omr\u00e5det [3]. Det er tidligere utf\u00f8rt grunnunders\u00f8kelser for Otium bo- og velferdssenter vest for det aktuelle omr\u00e5det. Det vises til rapport 711427-RIG-RAP-001, datert 2012-11-21. Figur 4 viser et utsnitt fra Multiconsults database med plassering av tidligere boringer i omr\u00e5det. Figur 4: Utsnitt fra Multiconsults database med plassering av tidligere grunnunders\u00f8kelser. Lilla strek viser profil med sonderinger som er presentert i figur 5. Det unders\u00f8kte omr\u00e5det er markert med r\u00f8dt. 10243081-RIG-NOT-001 17. februar 2022 / Revisjon 00 Side 3 av 5 Sm\u00e5hus rus og psykiatri, Tromsdalen multiconsult.no Vurdering av sikkerhet mot skred Figur 5 viser relevante sonderinger i profil fra de tidligere utf\u00f8rte grunnunders\u00f8kelsene. Grunnunders\u00f8kelsene viser at omr\u00e5det best\u00e5r av faste til meget faste masser av sand og grus, med innslag av enkelte siltige lag. Figur 6 viser geotekniske data fra pr\u00f8veserien som ble tatt i BP. 3. Det er ikke p\u00e5truffet spr\u00f8bruddmateriale i tidligere grunnunders\u00f8kelser. Figur 5: Relevante sonderinger i profil fra 711427-RIG-RAP-001. Figur 6: Geotekniske data fra pr\u00f8veserie i BP. 3 fra 711427-RIG-RAP-001. 3 Vurdering av sikkerhet mot kvikkleireskred i henhold til TEK17 P\u00e5 grunnlag av utf\u00f8rte kartstudie samt gjennomgang av tidligere utf\u00f8rte unders\u00f8kelser, kan vi dokumentere f\u00f8lgende: \u27a2 Tidligere utf\u00f8rte grunnunders\u00f8kelser i omr\u00e5det indikerer at l\u00f8smassene generelt best\u00e5r av faste til meget faste masser. Det er ikke p\u00e5truffet masser med spr\u00f8bruddegenskaper i omr\u00e5det. Grunnforholdene gir dermed ikke mulighet for at det kan oppst\u00e5 omr\u00e5deskred selv om de topografiske forhold skulle gj\u00f8re dette mulig. \u27a2 Det er ingen risiko for at eiendommen skal bli ber\u00f8rt av kvikkleireskred. \u27a2 Kravet til sikkerhet mot kvikkleireskred i henhold til TEK17, \u00a77-3 er oppfylt for det p\u00e5gjeldende tiltak. 10243081-RIG-NOT-001 17. februar 2022 / Revisjon 00 Side 4 av 5 Sm\u00e5hus rus og psykiatri, Tromsdalen multiconsult.no Vurdering av sikkerhet mot skred 4 Referanser [1] Direktoratet for byggkvalitet, \u00abByggeteknisk forskrift (TEK17)\u00bb [2] Norges vassdrags- og energidirektorat, \u00abVeileder nr. 1/2019 Sikkerhet mot kvikkleireskred\u00bb [3] NGU, \u00abL\u00f8smasser - Nasjonal l\u00f8smassedatabase - kvart\u00e6rgeologiske kart\u00bb. [4] Multiconsult: 711427-RIG-RAP-001, 2012-11-21 10243081-RIG-NOT-001 17. februar 2022 / Revisjon 00 Side 5 av 5 "
}