{
  "dokument_id": "b1e63d16-c8a2-5ff0-be6e-0cc44e242f93",
  "doc_type": "case_presentation",
  "kommune": 4601,
  "tittel": "Forvaltningsrevisjon av kommunens plansaksbehandling",
  "url": "https://bergen.kommune.no/politikere-utvalg/api/fil/bk360/12369012/Framstilling-Forvaltningsrevisjon-av-kommunens-plansaksbehandling",
  "tekst": " Ungdomsr\u00e5det Saksframstilling V\u00e5r referanse: 2023/246006-103 Saksbehandler: Birgitte Teglgaard J\u00f8rgensen Forvaltningsrevisjon av kommunens plansaksbehandling Hva saken gjelder: Deloitte gjennomf\u00f8rer p\u00e5 oppdrag av kontrollutvalget i Bergen kommune en forvaltningsrevisjon1 av kommunens plansaksbehandling, se prosjektplan her Som del av revisjonen unders\u00f8kes: - om kommunen sikrer godt tilrettelagt medvirkning i plansaker - om kommunen tar hensynet til barn og unges interesser tilstrekkelig tidlig i planarbeidet. Deloitte tatt kontakt med Ungdomsr\u00e5det, for \u00e5 be om innspill til dette arbeide og h\u00f8re om hvordan r\u00e5det opplever \u00e5 bli involvert i plansaker, og syn p\u00e5 om kommunen tar tilstrekkelig hensyn til unges interesser i plansaker. Under er en liste med sp\u00f8rsm\u00e5l som \u00f8nskes tilbakemelding p\u00e5. Sp\u00f8rsm\u00e5l: 1. Hvordan blir Ungdomsr\u00e5det involvert i plansaker? a. Mottar dere varsel om plansaker til uttale? Mottar dere alle plansaker, eller bare noen? b. Blir dere involvert p\u00e5 andre m\u00e5ter (invitert til m\u00f8ter/workshops eller lignende)? 2. Opplever dere at saksdokumentene i plansakene som oversendes er forst\u00e5elige? 3. Synes dere at det er enkelt \u00e5 forst\u00e5 hvilke konsekvenser en plansak faktisk har for ungdom basert p\u00e5 dokumentene i saken? a. Har dere eksempler p\u00e5 reguleringsplaner som dere mener har f\u00e5tt uheldige konsekvenser for ungdom? 4. Opplever dere generelt at ungdom blir godt nok involvert i plansaker? a. Hva mener dere at kommunen kunne ha gjort for \u00e5 sikre aktiv involvering fra ungdom i plansaker? Forslag til vedtak: Saken legges frem uten forslag til vedtak Dato: 25. mars 2025 1 Forvaltningsrevisjon er en systematisk gjennomgang av hvordan offentlige myndigheter bruker ressurser for \u00e5 sikre at de jobber effektivt, lovlig og i tr\u00e5d med politiske vedtak. 1 Eowyn Tomine Saus - leder Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. 2 Saksframstilling: 3 "
}