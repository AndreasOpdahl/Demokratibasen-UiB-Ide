{
  "dokument_id": "8d06892a-4c5c-559e-a84e-d4adf508bd0c",
  "doc_type": "case_attachment",
  "kommune": 4601,
  "tittel": "31 - N\u00c5BO, notat 2",
  "url": "https://bergen.kommune.no/politikere-utvalg/api/fil/bk360/11579446/31-NABO-notat-2",
  "tekst": " Nettverk for \u00c5pne barnehager i Bergen og Omegn (N\u00c5BO) Bergen 7.11.2024 KORT OM TILSKUDDSBEREGNING OG BEGREPER N\u00c5R DET GJELDER TILSKUDD TIL PRIVATE \u00c5PNE BARNEHAGER GENERELT OG I BERGEN KOMMUNE SPESIELT HVA ER EN \u00c5PEN BARNEHAGE: En \u00e5pen barnehage er et lavterskel pedagogisk tilbud for barn opp til skolealder, som i all hovedsak er gratis. Den voksne som f\u00f8lger barnet/barna, er med den tiden de er i barnehagen. Innenfor \u00e5pningstiden kan man komme og g\u00e5 som det passer seg for den enkelte familie. Det er derfor naturligvis slik at antall barn som kommer i den \u00e5pne barnehagen varier fra dag til dag, Antall barn som kommer kan noen ganger variere helt fra sv\u00e6rt f\u00e5 den ene dagen og til for mange barn neste dag, s\u00e5 ikke alle kan slippe inn samtidig. Det \u00e5 ikke vite hvor mange og hvem som kommer hver dag, er selvsagt krevende i forhold til en evig balansegang mellom \u00f8konomi og nok bemanning p\u00e5 jobb hver dag. Det er den enkelte kommune som gir offentlig godkjenning til \u00e5pne barnehager i sin kommune. Disse godkjente \u00e5pne barnehagene m\u00e5 f\u00f8lge lover, forskrifter, rundskriv og pedagogisk rammeplan for barnehager, p\u00e5 samme m\u00e5te som ordin\u00e6re barnehager. Det inneb\u00e6rer bla at det i barnehagen m\u00e5 v\u00e6re en ansatt styrer og pedagogisk leder som er utdannet barnehagel\u00e6rer, og at det skal v\u00e6re er et pedagogisk tilbud etter det samme regelverket som for ordin\u00e6re barnehager. Ofte er det ogs\u00e5 ansatt en eller flere assistenter avhengig av barnehagens st\u00f8rrelse. HVORDAN BEREGNES TILSKUDDET TIL PRIVATE \u00c5PNE BARNEHAGER GENERELT I f\u00f8lge \u00abForskrift om tildeling av tilskudd til private barnehager\u00bb \u00a7 8 \u00abtilskudd til \u00e5pne barnehager\u00bb, skal kommuner som ikke har kommunale \u00e5pne barnehager, gi tilskudd til private \u00e5pne barnehager etter nasjonale satser som kommer frem i en tabell som endres hvert \u00e5r. ! samme \u00a7 8 st\u00e5r det at \u00abKommunen beregner tilskudd ut fra hvor mange barn den private barnehagen er godkjent for.\u00bb. Den nasjonalt fastsatte satsen for tilskudd pr. barn/\u00e5r skal etter denne regelen multipliseres med godkjenningstallet. Dette er alts\u00e5 hovedregelen. \u2022 Godkjenningstallet: er et tall kommunen beregner og fastsetter for den enkelte barnehagen utfra krav om antall m2 per barn i barnehagens lokaler. Det er alts\u00e5 lokalets areal som bestemmer godkjenningstallet og ikke noe barnehagen selv r\u00e5der over. Men det er i \u00a78 lagt til en unntaksregel: \u00abHvis det over tid viser seg at fremm\u00f8tet i barnehagen er vesentlig lavere enn dette, kan kommunen legge et lavere barnetall til grunn\u00bb - alts\u00e5 et oppm\u00f8tetall. Det er denne unntaksregelen Bergen kommune har benyttet ved utarbeidelsen av sin \u00abTilskuddsmodell \u00e5pne barnehager og lokale retningslinjer for rapportering av gjennomsnittlig fremm\u00f8te\u00bb - se eget avsnitt. \u2022 Oppm\u00f8tetallet: er ikke n\u00e6rmere definert i \u00abForskrift om tildeling av tilskudd til private barnehager\u00bb. I \u00a7 8 \u00abtilskudd til \u00e5pne barnehager\u00bb paragrafen st\u00e5r det kun at \u00abHvis det over tid viser seg at fremm\u00f8tet i barnehagen er vesentlig lavere enn dette [godkjenningstallet], kan kommunen legge et lavere barnetall til grunn\u00bb. [oppm\u00f8tetallet] \u2022 Nasjonale satser: Uansett om kommuner som ikke har egne kommunale \u00e5pne barnehager, velger \u00e5 bruke hovedregelen eller unntaksregelen, skal tilskuddet beregnes Nettverk for \u00c5pne barnehager i Bergen og Omegn (N\u00c5BO) med utgangspunkt i de nasjonale satsene. F\u00f8lger kommunen hovedregelen skal nasjonal sats multipliseres med godkjenningstallet for hver enkelt barnehage. Velger kommunen \u00e5 f\u00f8lge unntaksregelen, multipliseres nasjonal sats med oppm\u00f8tetallet. Den nasjonale satsen skal alts\u00e5 multipliseres med et barnetall for den enkelte \u00e5pne barnehage. Etter den sentralgitte hovedregelen er barnetallet definert som det antall barn barnehagen er godkjent for (godkjenningstallet). At dette er hovedregelen grunner i at n\u00e5r de nasjonale satsene hvert \u00e5r beregnes av Telemarksforskning, tar de utgangspunkt i \u00e5rsregnskapene som er innrapportert for alle de \u00e5pne barnehagene i landet gjennom rapporteringsportalen Basil til Udir. Forenklet sagt blir s\u00e5 kostnadsniv\u00e5et for alle de \u00e5pne barnehagene totalt sett, delt p\u00e5 det totale antall barn alle de \u00e5pne barnehagene er godkjent for (godkjenningstallet totalt for landet). Dette gir et tall p\u00e5 gjennomsnittlig kostnad pr. barn/\u00e5r i \u00e5pen barnehage basert p\u00e5 godkjenningstallet. Den logiske konsekvensen av denne beregningsm\u00e5ten for \u00e5 komme fram til en nasjonal sats, er at n\u00e5r satsen pr. barn/\u00e5r er funnet ved \u00e5 dele p\u00e5 godkjenningstallet, m\u00e5 satsen ogs\u00e5 ganges opp igjen med godkjenningstallet for den enkelte \u00e5pne barnehage for \u00e5 komme p\u00e5 h\u00f8yde med gjennomsnittet av kostnadstallene. Det skjer ikke i Bergen for de siste 7 mnd. i \u00e5ret. HVORDAN BEREGNES TILSKUDDET TIL \u00c5PNE BARNEHAGER I BERGEN Som tidligere nevnt har Bergen kommune valgt \u00e5 benytte seg av unntaksregelen i den sentralgitte forskriften. For \u00e5 komme frem til et oppm\u00f8tetall for \u00e5 multiplisere nasjonal sats med, i stedet for godkjenningstallet, har Bergen kommune utarbeidet retningslinjer for rapportering av fremm\u00f8te hver dag i en periode kalt telleperiode eller kontrollperiode \u2022 Kontrollperiode: Bergen kommune har i sine lokale regler for \u00e5pne barnehager, fastsatt en kontrollperiode/telleperiode p\u00e5 5 mnd, i samsvar med en tolkningsuttalelse fra Udir 22.06.2015 der det fastsl\u00e5s at 5 mnd er en tilstrekkelig lengde p\u00e5 en telleperiode. Kontrollperioden har Bergen kommune satt til tidsrommet 1.1 \u2013 31.5 hvert \u00e5r. De \u00e5pne barnehagene teller antall fremm\u00f8tte barn i barnehagen hver dag i kontrollperioden og sender disse tallene til kommunen ved kontrollperiodens slutt. \u2022 Oppm\u00f8tetallet \u2013 hvordan finner Bergen kommune det tallet: Bergen kommune har valgt \u00e5 definere oppm\u00f8tetallet som gjennomsnittstallet per dag, som fremkommer i kontrollperioden. Dette gjennomsnittstallet benyttes til \u00e5 regne ut b\u00e5de det ordin\u00e6re tilskuddet og bemanningstilskuddet for de resterende 7 mnd av \u00e5ret etter kontrollperioden. Slik Bergen kommune har valgt \u00e5 beregne oppm\u00f8tetallet, blir tallet ofte mindre enn det faktiske gjennomsnittlige tallet p\u00e5 fremm\u00f8tte. Selv om vi ikke tar inn flere barn om gangen enn vi er godkjent for, hender det likevel at vi har flere barn per dag enn godkjenningstallet, fordi nye familier kan komme n\u00e5r andre g\u00e5r. Da vil flere barn ha nytt godt av tilbudet den dagen, men vi f\u00e5r ikke telle alle n\u00e5r vi ikke f\u00e5r rapportere inn ett h\u00f8yere gjennomsnittstall pr. uke enn godkjenningstallet. Det tas heller ikke hensyn til at alle \u00e5pne barnehager er utsatt for faktorer som gir store utslag p\u00e5 gjennomsnittstelling. Uv\u00e6r og sykdomsperioder er slike eksempel. I tillegg f\u00e5r barnehageopptaket store ringvirkninger, da vi sender hele kull av g\u00e5rde til videre barnehagegang i ordin\u00e6re barnehager. Kommunens definering av maks innrapportert oppm\u00f8tetall/uke, gj\u00f8r oss ikke i stand til \u00e5 heve gjennomsnittstallet, selv ved forsvarlig drift og ledige plasser, f.eks. f\u00f8r og etter lunsj. Nettverk for \u00c5pne barnehager i Bergen og Omegn (N\u00c5BO) N\u00e5r Bergen kommune har valgt \u00e5 f\u00f8lge unntaksregelen og multipliserer den nasjonale satsen med oppm\u00f8tetallet, er det kommunens beregning av dette oppm\u00f8tetallet som f\u00f8rer til \u00f8konomiske utfordringen for de private \u00e5pne barnehagene i Bergen. Konsekvensen ble at bystyret m\u00e5tte innf\u00f8re et kommunalt bemanningstilskudd for at de \u00e5pne barnehagene skulle kunne opprettholde driften. For \u00e5pne barnehagers kostnader til bemanning, husleie, leker/ utstyr, forsikringer etc. er n\u00e6r like store \u00e5ret rundt - uavhengig av oppm\u00f8tet den enkelte dag. \u2022 Ordin\u00e6rt tilskudd \u2013 hvordan beregnes dette i Bergen kommune: I \u00abForskrift om tildeling av tilskudd til private barnehager\u00bb er det oppgitt statlige satser per barn per \u00e5r. I Bergen kommune beregnes det ordin\u00e6re tilskuddet i kontrollperioden (5mnd) ved at statlig sats per barn/\u00e5r multipliseres med godkjenningstallet. Etter kontrollperioden (7mnd) beregnes det ordin\u00e6re tilskuddet p\u00e5 bakgrunn av det gjennomsnittlige oppm\u00f8tetallet i kontrollperioden. \u2022 Bemanningstilskudd \u2013 hvordan beregnes dette i Bergen kommune: Dette er et kommunalt tilskudd som er opprettet og gitt fra Bergen kommune. Det er bruken av et \u00abgjennomsnittlig oppm\u00f8tetall\u00bb som gjorde det n\u00f8dvendig \u00e5 innf\u00f8re dette bemanningstilskuddet, i tillegg til det ordin\u00e6re tilskuddet. Vi kjenner ikke til at noen andre kommuner har bemanningstilskudd. Det trenger de ikke n\u00e5r de tildeler nok midler til \u00e5 drifte de \u00e5pne barnehagene etter ordin\u00e6rt tilskudd. Ogs\u00e5 bemanningstilskuddet beregnes i kontrollperioden p\u00e5 bakgrunn av godkjenningstallet, og etter kontrollperioden p\u00e5 bakgrunn av det gjennomsnittlig oppm\u00f8tetall i kontrollperioden. I Bergen kommune sin \u00abTilskuddsmodell \u00e5pne barnehager og lokale retningslinjer for rapportering av gjennomsnittlig fremm\u00f8te gjeldende fra 1. januar 2023\u00bb finner man denne tabellen for beregning av bemanningstilskuddet: Bemanningstilskudd \u00c5pningstid 6 -15 \u00c5pningstid 16 + timer/uke timer/uke Antall barn 0 \u2013 9 Kr. 0 Kr. 0 Antall barn 10 \u2013 30 Kr. 68 740 Kr. 113 421 Antall barn 31 eller flere Kr. 113 421 Kr. 171 850 "
}