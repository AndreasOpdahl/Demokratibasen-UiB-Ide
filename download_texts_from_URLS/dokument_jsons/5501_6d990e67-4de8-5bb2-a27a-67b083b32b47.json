{
  "dokument_id": "6d990e67-4de8-5bb2-a27a-67b083b32b47",
  "doc_type": "case_presentation",
  "kommune": 5501,
  "tittel": "Fremtidig styringsform i Troms Kraft AS - utredning av bedriftsforsamling",
  "url": "https://innsyn.tromso.kommune.no/application/getMoteDokument?dokid=2002066594",
  "tekst": "Arkivsaksnr. 25/07795-1 Saksbehandler Trond Eliassen Saksgang M\u00f8tedato Formannskapet 13.05.2025 Kommunestyret 21.05.2025 Fremtidig styringsform i Troms Kraft AS - utredning av bedriftsforsamling Kommunedirekt\u00f8rens innstilling til vedtak: 1. Kommunestyret i Troms\u00f8 kommune har behandlet forslag til endret styringsform i Troms Kraft AS, org.nr. 979 468 792, med utgangspunkt i revidert eierstrategi vedtatt i fylkestinget i Troms i sak 60/24 og Troms\u00f8 kommune i sak 104/24. 2. Kommunestyret anbefaler at bedriftsforsamlingen i Troms Kraft AS avvikles i samsvar med aksjelovens \u00a7 6-35. Avvikling av bedriftsforsamlingen medf\u00f8rer at vedtektene i Troms Kraft AS og tilh\u00f8rende datterselskap m\u00e5 endres for \u00e5 ivareta ny styringsform. 3. Det skal avholdes ekstraordin\u00e6r generalforsamling for \u00e5 fastsette nye vedtekter, og valg av medlemmer og ny instruks for valgkomit\u00e8en. For \u00e5 sikre at valgkomit\u00e8en er operativ i god tid f\u00f8r ordin\u00e6r generalforsamling 2026 b\u00f8r ekstraordin\u00e6r generalforsamling avholdes innen medio oktober 2025. Stig Tore Johnsen Agnar Hallsten Sj\u00f8voll Christensen Kommunedirekt\u00f8r Seksjonsleder samfunnssikkerhet, n\u00e6ring og eierskap 1 Hva saken gjelder Sak vedr\u00f8rende fremtidig styringsform i Troms Kraft AS \u2013 utredning av bedriftsforsamling, fremmes for Troms\u00f8 kommunestyre som oppf\u00f8lging av kommunestyrets vedtak i sak 104/24 \u00abRevidering Eierstrategi Troms Kraft AS 2023-2024, punkt 4.\u00bb I utredning av fremtidig styringsform redegj\u00f8res for bedriftsforsamlingens rolle i Troms Kraft AS og sentrale momenter for \u00e5 videref\u00f8re bedriftsforsamlingen som styringsform i konsernet. Fylkestinget i Troms fylkeskommune blir forelagt en tilsvarende sak til behandling. Saksutredning Bakgrunn Fylkestinget i Troms (sak 60/24) og kommunestyret i Troms\u00f8 (sak 204/24) vedtok i juni 2024 \u00abRevidering eierstrategi Troms Kraft AS 2023 / 2024\u00bb. F\u00f8lgende ble lagt til grunn for eierskapet i Troms Kraft AS: - Troms Kraft har en viktig samfunnsrolle der f\u00f8lgende vektlegges; viktigheten av \u00e5 sikre stabil og tilstrekkelig tilgang av fornybar energi i regionen, offentlig eierskap av kritisk infrastruktur for \u00e5 sikre forsyningssikkerheten i regionen. - Eierne har et forretningsmessig m\u00e5l for eierskapet i Troms Kraft, som inneb\u00e6rer tydelige krav til avkastning p\u00e5 investert kapital som reflekterer risikoen denne type virksomhet representerer. - Eierne har et langsiktig perspektiv p\u00e5 eierskapet inneb\u00e6rer et \u00f8nske om \u00e5 bevare eksisterende verdier, samt utvikle nye forretningsmuligheter basert p\u00e5 kompetanse og ressurser innen kjernevirksomheten i Troms Kraft. - Troms Kraft skal ta hensyn til omgivelsene og samarbeide konstruktivt med ber\u00f8rte parter der de har og planlegger sin produksjon og kraftnett. Styringsstruktur for Troms Kraft AS ble tematisert og f\u00f8lgende ble vedtatt: 4. Eierne vil innen generalforsamlingen 2025 vurdere \u00e5 endre styringsmodell i selskapet ved \u00e5 avskaffe bedriftsforsamlingen som en del av styringsstrukturen i selskapet. Det gjennomf\u00f8res i forkant en utredning som ser p\u00e5 ivaretakelse av bedriftsforsamlingens funksjoner og de ansattes rettigheter, og med s\u00e6rlig fokus p\u00e5 selskapet som et offentlig eid selskap. En eventuell avvikling skal gj\u00f8res i tett dialog mellom eierne, selskapet og de ansatte, og i tr\u00e5d med aksjelovens \u00a76-35. 5. Eierne vil innen generalforsamlingen 2026 utarbeide og vedta en aksjon\u00e6ravtale i Troms Kraft. Saken gjelder oppf\u00f8lging av punkt 4, utredning av bedriftsforsamlingen som fremtidig styringsform i Troms Kraft AS. Administrasjonene i Troms\u00f8 kommune og Troms fylkeskommune har samarbeidet i utredningsarbeidet. Likelydende vedtak fremmes til politisk behandling i fylkestinget og kommunestyret v\u00e5ren 2025. N\u00e5r det gjelder utarbeidelse av aksjon\u00e6ravtale iht. vedtakspunkt 5 vil dette f\u00f8lges opp og forslag vil fremmes innen generalforsamling 2026. 2 Vurdering Troms\u00f8 kommune og Troms og Finnmark fylkeskommune (Troms fylkeskommune etter 1.1.24) vedtok i 2023 \u00e5 revidere eierstrategi for selskapet Troms Kraft AS. Troms Kraft eies av Troms Holding (60 %) og Troms\u00f8 kommune (40 %). Troms Holding AS eies av Troms fylkeskommune 65 % og de 21 kommunene i Troms med lik andel hver 1,67 %, totalt 35 %. Kommunedirekt\u00f8ren og fylkeskommunedirekt\u00f8r har gjennomf\u00f8rt en utredning (vedlagt) knyttet til punkt 4 i fylkestingets vedtak i sak 60/24 og kommunestyrets vedtak i sak 104/24. I utredningen redegj\u00f8res for bedriftsforsamling som styringsform, dagens erfaringer og trender knyttet til bruk av bedriftsforsamlinger i norske selskaper, samt bedriftsforsamlingens rolle i Troms Kraft AS. I vurdering av hvorvidt den en b\u00f8r avskaffe bedriftsforsamlingen i Troms Kraft AS er f\u00f8lgende momenter vektlagt: - Ansattes innflytelse og deltagelse - Eierstyring og kontroll - Kostnader og ressursbruk - \u00d8vrige forhold o \u00abAmbassad\u00f8rrollen\u00bb / omd\u00f8mme o Forsikringsordning i krisetider Samlet sett har kommunedirekt\u00f8ren og fylkeskommunedirekt\u00f8ren landet p\u00e5 at det vil v\u00e6re hensiktsmessig \u00e5 avvikle bedriftsforsamlingen i Troms Kraft AS som fremtidig styringsform. Det er s\u00e6rlig lagt vekt p\u00e5 at de ansatte / tillitsvalgte st\u00f8tter at bedriftsforsamlingen avvikles under den forutsetning at de ansatte f\u00e5r et ekstra styremedlem i konsernstyret, samt at datterselskaper med over 15 ansatte beholder ansattvalgt styrerepresentant. Avvikling av Bedriftsforsamlingen vil medf\u00f8re at vedtektene i Troms Kraft AS m\u00e5 endres, blant annet i forhold til styresammensetning og hvordan styre velges. Valgkomit\u00e9en, som i dag utg\u00e5r fra bedriftsforsamlingen, m\u00e5 endres slik den for fremtiden utg\u00e5r fra generalforsamlingen. Det m\u00e5 utarbeides en ny instruks for valgkomit\u00e9en som tar hensyn til ny styringsform i Troms Kraft. For \u00e5 sikre at ny valgkomit\u00e9 er operativ i god tid f\u00f8r neste \u00e5rs generalforsamling m\u00e5 det gjennomf\u00f8res ekstraordin\u00e6r generalforsamling i Troms Kraft AS som godkjenner nye vedtekter, og valg av medlemmer og ny instruks for valgkomit\u00e9en. Det b\u00f8r skje innen medio oktober 2025. Vedtektene er fra 2004 og det kan v\u00e6re hensiktsmessig \u00e5 gj\u00f8re \u00f8vrige endringer i takt med ny eierstrategi, selskapets utvikling og endringer i energibransjen. Arbeid med aksjon\u00e6ravtale anbefales gjennomf\u00f8rt i samsvar med vedtakspunkt 5 fra juni 2024, og fremmes til behandling f\u00f8r generalforsamling i 2026. Konklusjon Kommunedirekt\u00f8ren anbefaler at bedriftsforsamlingen i Troms Kraft AS avvikles i samsvar med aksjelovens \u00a7 6-35. Avvikling av bedriftsforsamlingen medf\u00f8rer at vedtektene i Troms Kraft AS og tilh\u00f8rende datterselskap m\u00e5 endres for \u00e5 ivareta ny styringsform. Fylkestinget i Troms fylkeskommune blir forelagt en tilsvarende sak til behandling. Vedtakskompetanse Kommunestyret 3 Vedlegg Bedriftsforsamlingen i Troms Kraft - utredning styringsform 290425 Saksprotokoll KST sak 104_24, Revidering eierstrategi Troms Kraft AS 2023 _ 2024, 19.06.2024 (1) Felles eierstrategi Troms Kraft 11.04.24 Vedtekter TK av 03 06 2004 4 "
}