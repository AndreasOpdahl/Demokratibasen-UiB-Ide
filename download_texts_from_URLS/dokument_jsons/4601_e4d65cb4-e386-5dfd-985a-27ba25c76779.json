{
  "dokument_id": "e4d65cb4-e386-5dfd-985a-27ba25c76779",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 142/24, Bergenhus gnr 161 bnr 731 Ulriken. Oppgradering av uteomr\u00e5de m.m.",
  "url": "https://bergen.kommune.no/politikere-utvalg/api/fil/bk360/10446906/Innstilling-vedtak-Bergenhus-gnr-161-bnr-731-Ulriken-Oppgradering-av-uteomrade-m-m-",
  "tekst": "Bergenhus gnr 161 bnr 731 Ulriken. Oppgradering av uteomr\u00e5de m.m. Bergen bystyre behandlet saken i m\u00f8tet 08.05.2024 sak 142/24 og fattet f\u00f8lgende vedtak: 1. Med hjemmel i pbl. \u00a7 19-2 gis det dispensasjon fra KPA 2018 \u00a7 3 om plankrav og \u00a7 31 med hensyn til LNF-omr\u00e5der for oms\u00f8kte tiltak p\u00e5 f\u00f8lgende vilk\u00e5r: a. Takterrassen skal v\u00e6re et offentlig tilgjengelig omr\u00e5de for alle. 2. Det overlates Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. 3. Det skal skiltes og tydelig fremg\u00e5 at omr\u00e5det er tilgjengelig p\u00e5 norsk og engelsk. Bergen bystyres behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Ingrid Nergaard Fjeldstad (V), Mailiss Solheim-\u00c5kerblom (R), Karianne Fed\u00f8y Magnussen (KrF), Trond Tystad (BL), Andreas Madsen Berg (SV), Per Arne Larsen (V). Forslag fremsatt i bystyret: Ingrid Nergaard Fjeldstad (V) fremsatte p\u00e5 vegne av A og V f\u00f8lgende tilleggsforslag: Det skal skiltes og tydelig fremg\u00e5 at omr\u00e5det er tilgjengelig p\u00e5 norsk og engelsk. Merknader fremsatt i bystyret: Karianne Fed\u00f8y Magnussen (KrF) fremsatt p\u00e5 vegne av KrF f\u00f8lgende merknad: Bystyret forutsetter at takterrassen skal v\u00e6re offentlig tilgjengelig for alle, herunder ved at alkoholservering ikke tillates p\u00e5 utearealet. Votering: Det var 66 representanter til stede. Innstillingen punkt 1-2 ble vedtatt enstemmig. Tilleggsforslag fra A og V, fremsatt av Ingrid Nergaard Fjeldstad (V) ble vedtatt enstemmig. Merknad fra KrF, fremsatt av Karianne Fed\u00f8y Magnussen (KrF) fikk 5 stemmer (R, KrF) og var dermed falt. Utvalg for milj\u00f8 og byutvikling behandlet saken i m\u00f8tet 25.04.2024 sak 147/24 og avga f\u00f8lgende innstilling: 1. Med hjemmel i pbl. \u00a7 19-2 gis det dispensasjon fra KPA 2018 \u00a7 3 om plankrav og \u00a7 31 med hensyn til LNF-omr\u00e5der for oms\u00f8kte tiltak p\u00e5 f\u00f8lgende vilk\u00e5r: a. Takterrassen skal v\u00e6re et offentlig tilgjengelig omr\u00e5de for alle. 2. Det overlates Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. Byr\u00e5det behandlet saken i m\u00f8tet 18.04.2024 sak 110/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}