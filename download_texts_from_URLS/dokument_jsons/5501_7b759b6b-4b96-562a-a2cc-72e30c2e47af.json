{
  "dokument_id": "7b759b6b-4b96-562a-a2cc-72e30c2e47af",
  "doc_type": "case_attachment",
  "kommune": 5501,
  "tittel": "25_01180-1 Utkast planprogram 2026-37 1957429_1_1",
  "url": "https://innsyn.tromso.kommune.no/application/getMoteDokument?dokid=2001983088",
  "tekst": " 20.12.2024 Regional transportplan for Troms 2026-2037 Planprogram - Strategisk del Troms fylkeskommune, Samferdselsetaten Troms fylkeskommune, Samferdselsetaten Regional transportplan for Troms 2026-2037 Planprogram - Strategisk del Innholdsfortegnelse INNLEDNING OG HOVEDM\u00c5LSETTING 3 Bakgrunn 3 Mandat 3 M\u00e5lsetting og handlingsprogram 4 RAMMEBETINGELSER OG F\u00d8RINGER 4 Nasjonale forventninger 4 FNs b\u00e6rekraftm\u00e5l 4 Nordomr\u00e5dene og geopolitiske f\u00f8ringer 5 Nasjonale og regionale f\u00f8ringer 5 Status og utviklingstrekk 6 Perspektiv og prognoser 6 PLANPROSESS 7 Organisering 7 Medvirkning 7 Fremdriftsplan 8 FYLKESKOMMUNENS ANSVARSOMR\u00c5DER - PLANTEMA 8 Fylkesvegnettet 8 Mobilitet og kollektivtransport 10 1\uf0a1 Troms fylkeskommune, Samferdselsetaten Samfunnssikkerhet og transportberedskap 13 Klimaendringer og omstilling til lavutslippssamfunnet 14 Teknologi og digitalisering 14 \u00d8KONOMI OG FINANSIERING 15 STATLIGE ANSVARSOMR\u00c5DER 17 Riks- og europaveger 18 Jernbane 18 Luftfart 18 Sj\u00f8transport 18 UTREDNINGSBEHOV 19 2\uf0a1 Troms fylkeskommune, Samferdselsetaten Innledning og hovedm\u00e5lsetting Bakgrunn Gjeldende Regional transportplan for Troms ble vedtatt i 2022. Siden da har rammebetingelsene endret seg for fylkeskommunens ansvarsomr\u00e5der. Endrete rammebetingelser var ogs\u00e5 begrunnelsen for at det ble utarbeidet ny Nasjonal transportplan i 2024, to \u00e5r tidligere enn opprinnelig planlagt. Kostnads\u00f8kning p\u00e5 drift og samferdselsprosjekter har v\u00e6rt stor de siste \u00e5rene og utfordrer fylkeskommunen p\u00e5 ressursallokering og prioriteringer p\u00e5 b\u00e5de drift og investeringer. Troms og Finnmark fylkeskommune ble splittet fra og med 01. Januar 2024 og ny styringsform ble innf\u00f8rt. Det er behov for en oppdatert plan som i st\u00f8rre grad reflekterer endrete rammevilk\u00e5r og driftsforutsetninger. I en ny geopolitisk situasjon i nord st\u00e5r samferdselsutfordringer relatert til samfunnssikkerhet og transportberedskap sentralt. Mer om dette i neste kapittel. Mandat Regional transportplan (RTP) for Troms utarbeides etter plan- og bygningslovens \u00a7 8 og vedtas av fylkestinget som er regional planmyndighet. RTP skal legges til grunn for regionale organers virksomhet og for kommunal og statlig planlegging og virksomhet i regionen. Ved utarbeiding av regional plan skal regional planmyndighet samarbeide med ber\u00f8rte offentlige myndigheter og organisasjoner. Statlige organer og kommuner har rett og plikt til \u00e5 delta i planleggingen n\u00e5r den ber\u00f8rer deres virkeomr\u00e5de eller egne planer og vedtak. I de tilfeller hvor m\u00e5l og retningslinjer i en regional plan fravikes av en kommune, kan det gi grunn for \u00e5 fremme innsigelse til kommunal plan. For alle regionale planer og kommuneplaner, og for reguleringsplaner som kan f\u00e5 vesentlige virkninger for milj\u00f8 og samfunn, skal det som ledd i varsling av planoppstart utarbeides et planprogram. Dette redegj\u00f8r for form\u00e5let med planarbeidet, planprosess med frister, opplegg for medvirkning, hvilke alternativer som vil bli vurdert og behovet for utredninger. Forslag til planprogram sendes p\u00e5 h\u00f8ring og legges ut til offentlig ettersyn samtidig med varsling av planoppstart. Foreliggende dokument er grunnlag for utarbeidelsen av Regional transportplan for Troms 2026 - 2037. Planprogrammet tar opp og belyser tema som er relevant for samferdsel i Troms. Tema det er behov for mer kunnskap om vil innhentes i planprosessen for \u00e5 styrke arbeidet med strategiutvikling og grunnlag for tiltak og beslutninger innen samferdsel i Troms. Planprogrammet skal ut p\u00e5 offentlig h\u00f8ring med seks ukers h\u00f8ringsfrist f\u00f8r det vedtas i fylkesutvalget. Regional transportplan forankres i Regional planstrategi for Troms 2025-28. RTP vil ikke legge direkte f\u00f8ringer for konkret arealbruk, og vil dermed heller ikke utl\u00f8se krav om konsekvensutredning etter Plan- og bygningsloven. Planen skal ikke vurdere konkrete arealdisponeringer for utbygging av transportinfrastruktur. Planen omhandler kollektiv- og mobilitetstilbud, samferdselsinfrastruktur for samfunnssikkerhet og beredskap samt fylkesvegnettstruktur p\u00e5 et overordnet niv\u00e5. Planen kan definere hvilken funksjon en fylkesvegstrekning skal ha og i hvilken grad den skal prioriteres for tiltak. Konsekvensvurdering blir hensyntatt i den videre planprosessen for eventuelle konkrete prosjekter der KU-plikten gjelder. 3\uf0a1 Troms fylkeskommune, Samferdselsetaten M\u00e5lsetting og handlingsprogram I planarbeidet inng\u00e5r utarbeidelse av et m\u00e5lhierarki. Det er \u00f8nskelig med et hovedm\u00e5l som dekker hele ansvarsomr\u00e5det, og delm\u00e5l for sektorer og/eller generelle tema. M\u00e5lhierarkiet vil bygge p\u00e5 identifiserte behov og utfordringene der en ogs\u00e5 f\u00f8lger opp nasjonale forventninger og relevante f\u00f8ringer. Handlingsprogrammet bygger p\u00e5 strategisk del og utarbeides i eget dokument der f\u00f8lgende disposisjon legges til grunn: 1. Innledning Om handlingsprogrammet Forholdet mellom budsjett og handlingsprogram 2. M\u00e5lsettinger og strategier 3. Handlingsplan Prioriteringer p\u00e5 fylkesvegnettet Prioriteringer p\u00e5 kollektiv og mobilitet Prioriteringer p\u00e5 felles/overordnete tema 4. Investeringsprogram Sammenhengen mellom m\u00e5l, strategier og virkning (tiltak, handlingsdel) vil fremheves i ny plan. Regional transportplan for Troms skal v\u00e6re et funksjonelt styringsverkt\u00f8y som gir forutsigbarhet, gj\u00f8r prioriteringer og tar opp satsinger i kommuner og regionen som har relevans for samfunnsoppdraget til samferdselssektoren i Troms. Rammebetingelser og f\u00f8ringer Nasjonale forventninger Kommunal- og moderniseringsdepartementet utgir for hver valgperiode \u00abNasjonale forventninger til kommunal og regional planlegging\u00bb. Forventningene skal f\u00f8lges opp i arbeidet med planstrategier og planer i fylkeskommunene og kommunene og legges til grunn av statlige myndigheter n\u00e5r de deltar i planprosessene. \u00abNasjonale forventninger til regional og kommunal planlegging 2023\u20132027\u00bb 1 viser til 2030-agendaen (b\u00e6rekraftm\u00e5lene) med fem overordnede perspektiver: sosial, \u00f8konomisk og milj\u00f8messig b\u00e6rekraft, samfunnssikkerhet og beredskap og samarbeid for \u00e5 n\u00e5 m\u00e5lene. \u00abRegional planstrategi for Troms 2025-2028 - Sammen for et b\u00e6rekraftig fylke\u00bb legger nasjonale forventinger til grunn for satsinger og prioriteringer. Regional Transportplan for Troms 2026 \u2013 2037 vil f\u00f8lge opp dette for samferdselssektoren. FNs b\u00e6rekraftm\u00e5l FNs medlemsland vedtok i 2015 en agenda for b\u00e6rekraftig utvikling frem mot 2030. Dette inneb\u00e6rer 17 m\u00e5l for \u00f8nsket global utvikling og er verdens felles arbeidsplan for \u00e5 utrydde fattigdom, bekjempe ulikhet og stoppe klimaendringene innen 2030, ogs\u00e5 kjent som FN 17. B\u00e6rekraftbegrepet har tre dimensjoner; milj\u00f8messig, sosial og \u00f8konomisk b\u00e6rekraft. B\u00e6rekraftig utvikling betinger at alle dimensjonene henger sammen. Regional transportplan er viktig for \u00e5 oppn\u00e5 de av FNs 17 b\u00e6rekraftm\u00e5l i Troms som er relatert til samferdsel. Gjennom planprosessen vil en identifisere hvilke b\u00e6rekraftm\u00e5l som er mest relevant for Troms med tanke p\u00e5 samferdselsutvikling, og operasjonalisere disse. 1 Vedtatt ved kongelig resolusjon 20. juni 2023 4\uf0a1 Troms fylkeskommune, Samferdselsetaten Nordomr\u00e5dene og geopolitiske f\u00f8ringer I 2022 gikk Norges naboland Russland til angrepskrig mot Ukraina. Dette har hatt stor innvirkning p\u00e5 naboskapet med blant annet styrket grensekontroll, restriksjoner for russiske skip i norske havner og avvikling av bilaterale samarbeid b\u00e5de for n\u00e6ringsliv og samfunn. I 2023 ble Finland nytt NATO medlem og i 2024 ble Sverige medlem. NATOs yttergrense i nord er n\u00e5 hele Norden, ikke bare Norge. Dette har stor betydning for transport- og forsyningslinjer i nordlige Norden, \u00f8kt samhandling ved st\u00f8rre milit\u00e6r\u00f8velser og samarbeid om sikkerhet og beredskap. B\u00e5de Europautredningen (NOU 2024:7, kap. 13) og Totalberedskapskommisjonen (NOU 2023:17, kap. 6) understreker betydningen av norsk samarbeid med EU innen beredskap og kriseh\u00e5ndtering. For Nord- Norge, med sin strategiske beliggenhet og n\u00e6rhet til Arktis, vektlegger bl.a. Niinist\u00f6-rapporten2 styrket beredskap og samarbeid. Hybride trusler og klimaendringer kan f\u00e5 direkte konsekvenser for sikkerhet og beredskap i nordomr\u00e5dene. Det vises her til inng\u00e5tt partnerskapsavtale mellom Norge og EU om sikkerhets- og forsvarssamarbeid (signert 28.05.2024). Det er et \u00f8kt press p\u00e5- og interesse for naturressurser i havomr\u00e5dene i nordlige Norskehavet, Barentshavet og Svalbardsonen. Mange maritime operasjoner styres fra Troms/Troms\u00f8 og havnene er viktige i beredskapssammenheng, spesielt de med god vegtilknytning og n\u00e6rliggende lufthavn. Det forventes \u00f8kt aktivitet i havomr\u00e5dene utenfor Troms, noe som vil ha betydning for n\u00e6ringsaktivitet, samfunnssikkerhet og beredskap. Fylkeskommunens rolle som vegeier er viktig for nasjonal totalberedskap. Med en styrket forsvarsallianse (NATO) forventes \u00f8kt samhandling med v\u00e5re naboland, ogs\u00e5 om transportsystemene i nordlige Norden. Finansieringsordninger i EU for samferdselsinvesteringer er for tiden ikke tilgjengelig for Norge, men tilknytning til det transeuropeiske transportnettet, TEN-T, kan v\u00e6re \u00f8nskelig og relevant for flere transport-akser. Nasjonale og regionale f\u00f8ringer For at en regional plan skal v\u00e6re gjeldende m\u00e5 den f\u00f8lge en rekke nasjonale og regionale f\u00f8ringer. Noen av de viktigste f\u00f8ringene for RTP Troms: Nasjonale f\u00f8ringer Regionale f\u00f8ringer FNs b\u00e6rekraftsm\u00e5l Regional planstrategi for Troms 2025-2028 - Sammen for et b\u00e6rekraftig fylke Nasjonale forventninger til regional og Gjeldende Regional transportplan for Troms 2022- 2033 kommunal planlegging 2023\u20132027 Nasjonal transportplan 2025-2036 Regional plan for fv. 91 Ullsfjordforbindelsen Statlige planretningslinjer for arealbruk og mobilitet 3 Statlige planretningslinjer for klima og Transportberedskapsplan for Troms (strategisk del) energiplanlegging og klimatilpasning 2018 Nasjonal tiltaksplan for trafikksikkerhet Skredsikringsprogram, TFFK vedtatt 2020 p\u00e5 veg 2022 \u2013 2025 (skal oppdateres) 2 https://commission.europa.eu/topics/defence/safer-together-path-towards-fully-prepared-union_en 3 Erstatter statlige planretningslinjer for samordnet, bolig -areal og transportplanlegging (SPR-BATP). Det er ventet at Regjeringen vedtar denne i 2024. Retningslinjene skal bl.a. fremme et lavutslippssamfunn gjennom utvikling av b\u00e6rekraftige, kompakte og attraktive byer og tettsteder. 5\uf0a1 Troms fylkeskommune, Samferdselsetaten KVU Innfarter til Troms\u00f8, oppdatert Samarbeidsavtale mellom Troms fylkeskommune og 2024 med KS1 Sametinget samt \u00abVeileder for kommuner og fylkeskommuner om konsultasjoner med samiske interesser\u00bb Langtidsplan for Forsvaret samt New North-samarbeidet rapport fra Totalforsvarskommisjonen Nasjonal transportplan (NTP) er regjeringens plan for hvordan en skal oppn\u00e5 den overordnede m\u00e5lsettingen for transport og samferdselsprosjekter i Norge. Planen gjelder i tolv \u00e5r og revideres hvert fjerde \u00e5r. Status og utviklingstrekk Den strategiske planen har et tidsperspektiv p\u00e5 12 \u00e5r, med en handlingsplan som kan revideres \u00e5rlig. RTP vil v\u00e6re beskrivende og overordnet, og vil i liten grad bruke kvantitative data p\u00e5 detaljert niv\u00e5. N\u00e5r det er relevant, vil det bli henvist til egne og eksterne kilder som publiserer status, planer, sanntidsdata, statistikk og annen viktig informasjon. Tema som vil omtales i RTP: \u2022 Demografi, bosettingsm\u00f8nster, sysselsetting og n\u00e6ringsstruktur som har relevans for transporttilbudet \u2022 Trafikkdata for passasjerreiser og reisetilbud (kollektiv) \u2022 \u00c5rsd\u00f8gntrafikk p\u00e5 vegnett, herunder estimat for n\u00e6ringstransporter \u2022 Teknisk status og utfordringer p\u00e5 samferdselsinfrastruktur som eies, driftes og forvaltes av fylkeskommunen: veger, bruer, fergeleier, kaier og kaiutrustning, tunneler, m.v. \u2022 Elektrifisering \u2022 Skredsikring, samfunnssikkerhet og beredskap \u2022 Innovasjon og teknologiutvikling i transportsektoren \u2022 Trafikksikkerhetsarbeid Perspektiv og prognoser Planlagte og kjente fremtidige kapasitetsendringer i samferdselstilbudet omtales. Det samme med endringer i fysisk infrastruktur og anlegg. Etter behov vil det innhentes supplerende kunnskap for \u00e5 beskrive mulig eller sannsynlig utvikling i et 12-\u00e5rs perspektiv for fremtidig drift, vedlikehold, reinvesteringer, nybygg og (\u00f8nsket/n\u00f8dvendig) teknisk utvikling av samferdselsinfrastruktur og transportmidler. Statistisk sentralbyr\u00e5s middelalternativ for befolkningsframskrivinger legges til grunn for hvordan kommunefordelt bosettingsm\u00f8nster kan utvikle seg. Der det planlegges st\u00f8rre n\u00e6ringsutviklings- eller samferdselstiltak, eksempelvis st\u00f8rre samferdselstiltak i NTP som ny innfart p\u00e5 E6/E8 til Troms\u00f8, kan dette medf\u00f8re \u00f8kt pendling eller befolkningsvekst \u2013 eller begge deler. Motsatt kan nedleggelse av n\u00e6ringsaktivitet f\u00f8re til negative endringer i sysselsetting og befolkningstall. Begge deler vil p\u00e5virke tilbud og ettersp\u00f8rsel etter transport, og m\u00e5 kommenteres s\u00e6rskilt da dette ikke fanges opp i prognosemodeller. RTP vil ogs\u00e5 omtale overordnete drivere, n\u00e6ringsstruktur og transportutfordringer samt Forsvarets transportbehov. 6\uf0a1 Troms fylkeskommune, Samferdselsetaten Planprosess Organisering Regional transportplan skal gjennomf\u00f8res etter Plan- og bygningsloven med en \u00e5pen prosess som gir muligheter for innspill og medvirkning. Etter h\u00f8ring og offentlig ettersyn vil innspill til planprogrammet bli merknadsbehandlet. Endelig forslag til planprogram legges fram for politisk behandling i fylkesutvalget. Etter h\u00f8ring av planprogrammet utarbeides et forslag til plandokument for RTP. Planforslaget sendes ut p\u00e5 h\u00f8ring. Etter h\u00f8ring og merknadsbehandling legges planforslag med handlingsprogram fram for fylkestinget. Kunnskapsinnhentingen er allerede startet opp. Troms fylkeskommune organiserer innhenting av kunnskap og bestiller utredninger ved behov. Eventuelle konsulentoppdrag settes ut i henhold til gjeldende regler for offentlige anskaffelser. Medvirkning Intern organisering Fylkestinget Fylkestinget er plan- og godkjenningsmyndighet for regionale planer. Det er fylkestinget som fatter endelig vedtak etter at planforslaget har v\u00e6rt p\u00e5 h\u00f8ring og offentlig ettersyn. Fylkesutvalget Fylkesutvalget legger fram plansaker for fylkestinget og f\u00f8lger opp de vedtak som fylkestinget fatter. Det foresl\u00e5s \u00e5 gjennomf\u00f8re et politisk verksted for hovedutvalg og fylkesutvalg med gjennomgang av fylkeskommunens ansvarsomr\u00e5der og rammebetingelser innenfor samferdsel. Verkstedet avholdes etter at h\u00f8ringsinnspill til planprogrammet er mottatt. Administrativ prosjektgruppe En prosjektgruppe utf\u00f8rer planarbeidet, koordinerer det faglige arbeidet samt inviterer til medvirkning. Arbeidsgruppen utarbeider en medvirkningsplan med akt\u00f8r- og interessentvurderinger for \u00e5 tilrettelegge for innspill. Ekstern medvirkning B\u00e5de planprogram og planutkast sendes p\u00e5 h\u00f8ring. Medvirkning fra befolkningen ivaretas gjennom \u00e5pne h\u00f8ringer, offentlig ettersyn samt informasjon gjennom fylkeskommunens internettsider og kunngj\u00f8ringer i media. Utredninger og bakgrunnsmateriale for planarbeidet vil publiseres p\u00e5 nettsiden til fylkeskommunen, og det vurderes \u00e5 lage en egen portal for RTP- arbeidet. N\u00e5r fylkeskommunedirekt\u00f8rens forslag foreligger i midten av juni 2025, vil det samtidig inviteres til et \u00e5pent innspillsm\u00f8te 1. september 2025 der interesserte og ber\u00f8rte parter, myndigheter og interesseorganisasjoner anmodes om \u00e5 delta. Vest-Finnmark IPR og Vester\u00e5len IPR inviteres ogs\u00e5 til \u00e5 gi innspill. Underveis i prosessen vil ogs\u00e5 egne m\u00f8ter med Ungdommens fylkesting, Forsvaret, Norrbotten og Lapplands l\u00e4n vurderes. 7\uf0a1 Troms fylkeskommune, Samferdselsetaten Fremdriftsplan N\u00e5r Hva Hvem Kommentar Planforberedelser Adm. Organisering og prosess Des. Utkast Planprogram (PP) Fylkesutvalget, Fylkesutvalget melder oppstart og 2024 m\u00f8te 20.12.24 legger planprogrammet ut p\u00e5 h\u00f8ring H\u00f8ring H\u00f8ring fra 30.12.24 \u201314.02.25 Oppstart planarbeid Adm. Kartlegge og definere kunnskapsbehov Februar Innspills- og Adm. 2025 merknadsbehandling til PP 20. febr. Politisk verksted Adm. Presentasjoner og gjennomgang av 2025 ansvarsomr\u00e5der og rammebetingelser Mars Planprogram Fylkesutvalget, Vedta planprogram 2025 m\u00f8te Innarbeide vedtak Adm. Endelig planprogram Des. 24 - Planarbeid. Utarbeidelse Adm. juni 25 av planforslag Medio Fylkeskommune- Adm. \u2022 Strategisk del og juni direkt\u00f8rens forslag til RTP handlingsprogram 2025 \u2022 Invitasjon til \u00e5pent innspillsm\u00f8te 01.09.25 1. sept. \u00c5pent innspillsm\u00f8te Adm. 2025 Sept. Planforslag RTP Fylkesutvalget, Vedtak, sende planforslag p\u00e5 h\u00f8ring 2025 m\u00f8te 23.09.25 Innarbeide vedtak Adm. H\u00f8ring H\u00f8ring 29.09.25 - 11.11.25 Merknadsbehandling Adm. Adm. forslag til RTP. Saksfremlegg. Des. RTP til vedtak Fylkestinget, 2025 m\u00f8te 08.12.25 Innarbeide Fylkestingets Adm. Design/layout. Publisering p\u00e5 web. vedtak i endelig RTP Trykking. Fylkeskommunens ansvarsomr\u00e5der - Plantema Fylkesvegnettet Jfr. Prop. 1 S (2018\u20132019) besluttet Regjeringen at delen av Sams vegadministrasjon som gjaldt fylkesvegene, i sin helhet overf\u00f8res til fylkeskommunene i tr\u00e5d med Stortingets anmodningsvedtak. Dette innebar alle oppgavene med utredning, planlegging, bygging, forvaltning, drift og vedlikehold av fylkesvegene, som Statens vegvesen har utf\u00f8rt for fylkeskommunene gjennom sams vegadministrasjon. Oppgaver knyttet til sikkerhet og beredskap og ansvar for Nasjonal vegdatabank (NVDB) og vegtrafikksentralene (VTS) ble videref\u00f8rt som nasjonale oppgaver organisert som en del av Statens vegvesen. Offentlig fylkesveg og veganlegg planlegges etter Plan og bygningsloven, og anlegges etter Vegloven. Troms fylkeskommune som vegforvalter har ansvaret for utredning, planlegging, prosjektering, bygging, drift og vedlikehold av fylkesvegnettet. Fylkestinget vedtok kontraktstrategi for drift og vedlikehold i oktober 2020, og for utbygging i desember 2020. Disse, og rammeplan for forvaltning, skal revideres. Regional transportplan skal opprettholde og sikre transporttilbudet, medvirke til positiv verdiskapning og redusere risikoen for ulykker p\u00e5 fylkesvegnettet. Etter gjennomgang av hovedutfordringene og oppdatering av kunnskapsgrunnlaget, vil fylkeskommunen arbeide for god beredskap, unng\u00e5 veg 8\uf0a1 Troms fylkeskommune, Samferdselsetaten brudd, sikre alternative omkj\u00f8ringsveger og forebyggende tiltak mot ulykker. Nullvisjonen ligger til grunn for all samferdselsplanlegging. Fylkesvegnettet i Troms, inkludert gang- og sykkelveger, best\u00e5r av 3 144 kilometer veg med 41 tunneler og skredoverbygg, 574 bruer og 32 fergekaier p\u00e5 16 fergesamband. Andel grusveg er 275 kilometer. Store deler av fylkesvegnettet har lave trafikktall og rundt 3 prosent har \u00e5rsd\u00f8gntrafikk (\u00c5DT) over 3 000. \u00c5DT varierer fra 40 p\u00e5 lokale adkomstveger til 21 000 p\u00e5 regionale hovedveger. Hovedutfordringene p\u00e5 vegnettet er: \u2022 \u00d8kende teknisk forfall \u2022 Smale veger, kurvatur og utfordrende stigningsforhold \u2022 For h\u00f8y utnyttelse (overforbruk) av b\u00e6reevne \u2022 Redusert fremkommelighet ved vegbrudd og uv\u00e6r. Strekninger med d\u00e5rlig overdekning og drenering er mindre robuste for \u00e5 t\u00e5le krevende klima og v\u00e6rforhold. \u2022 Rasutsatte strekninger \u2022 Vedlikeholdsetterslep. \u00d8kende andel av budsjettet medg\u00e5r til drift. \u2022 For kort dekkelevetid. \u00d8kende lengder med \u00abkritisk\u00bb dekketilstand (p\u00e5virker trafikksikkerhet og fremkommelighet) \u2022 For lavt volum p\u00e5 vedlikehold (m, m2 og tonn) Statens vegvesen (SVV) vurderte vegstandarden i Troms i 2013 og anslo at det ville koste rundt 5,8 milliarder kroner \u00e5 fikse forfallet. I 2024 gjorde NAF nye beregninger og anslo kostnaden til 9,9 milliarder kroner for utbedring og 13,9 milliarder kroner for rassikring. Det faktiske behovet kan v\u00e6re st\u00f8rre, da det ikke bare handler om \u00e5 gjenopprette den opprinnelige standarden, men ogs\u00e5 om funksjonelle behov. Nye beregninger for 2024 viser et estimat p\u00e5 12 milliarder kroner basert p\u00e5 den beste tilgjengelige informasjonen om vegenes tilstand. I august 2023 publiserte R\u00e5dgivende ingeni\u00f8rers forening (RIF) en tilstandsrapport for fylkesvegene som viser tilstanden, utviklingen og nye estimater for manglende vedlikehold og forfall. En unders\u00f8kelse fra SVV i 2018 viste at 36 prosent av vegene ikke holder vedlikeholdsstandarden, og at 12 prosent har kritiske tilstander som kan p\u00e5virke trafikksikkerheten og fremkommeligheten. Plantema som skal beskrives i RTP og oppsummeres med utfordringer og m\u00e5lsettinger, er: Vegnett \u2022 Relevante trafikktall \u2022 Fylkesvegl\u00f8ftet \u2022 Vegstandard. Objektive kriterier som grunnlag for anbefalinger/prioriteringer \u2022 Vedlikehold/reinvestering vs. nye tiltak. Investeringer inndeles i tre kategorier 1) oppgradering/standardheving 2) utbedre eksisterende standard og 3) akutt skade \u2022 Utsatte strekninger og skredsikring: Sn\u00f8-/stein-/flomskred. Oppf\u00f8lging og oppdatering av skredsikringsprogram \u2022 Kritiske vegobjekter p\u00e5 fylkesvegnettet: o Veger med for d\u00e5rlig b\u00e6reevne, bruer, og tunneler o Fergekaier og tilh\u00f8rende infrastruktur knyttet til lav- og nullutslipp Drift, vedlikehold og forvaltning \u2022 Oppf\u00f8lging av vedtatte kontraktstrategier \u2022 Rammeplan for forvaltning av fylkesvegnett, reguleringsplaner og arealavgrensninger \u2022 Trafikksikkerhet \u2022 FoU \u2022 ITS 9\uf0a1 Troms fylkeskommune, Samferdselsetaten \u2022 Samfunnssikkerhet og beredskap \u2022 Oppf\u00f8lging av vedtatt klima- og milj\u00f8strategi Politikkomr\u00e5der \u2022 Ny sikkerhetspolitisk situasjon tilsier at utbedring av flere fylkesvegstrekninger haster. \u2022 Aktiv bruk av funksjonsinndeling mtp. standard, drift og investering \u2022 Grensesnitt og negative/positive synergier som kan oppst\u00e5 eller utnyttes i samferdselssektoren (fou- og samarbeidsprosjekter, offentlige utviklingskontrakter, kople utbyggings- og driftsoppgaver, m.v.) \u2022 Finansiering av infrastruktur for null-/lavutslipp. \u2022 Drift. \u00d8ke brukertilfredshet og kvalitet ved \u00f8kt grad av byggherrestyring, tilrettelegge for lokale og regionale entrepren\u00f8rer, samarbeid med kommuner, fokus p\u00e5 trafikksikkerhet og aktiv bruk av l\u00e6rlinger i kontraktene. \u2022 Vegvedlikehold. Prioritere strekningsvise utbedringer. Fler\u00e5rige planer og sterkere samordning av de ulike fagomr\u00e5dene. Endre ressursbruken fra \u00abn\u00f8d-reparasjoner\u00bb til mer permanente og b\u00e6rekraftige utbedringer. \u2022 Forvaltning. Ut\u00f8ve eierrollen p\u00e5 en ansvarlig m\u00e5te innenfor gjeldende regelverk og i samhandling med innbyggere, n\u00e6ringsut\u00f8vere og kommuner. Ut\u00f8ve samfunnsutviklerrollen p\u00e5 en god m\u00e5te. \u2022 Tunnelrehabilitering. Gjennomf\u00f8re rehabilitering av tunnelene i tr\u00e5d med regelverk og innenfor frist fastsatt i tunnelsikkerhetsforskriften. Fokus p\u00e5 gjennomf\u00f8ring med f\u00e6rrest mulige ulemper for brukerne. \u2022 FoU og innovasjon. Aktivt satse p\u00e5 digitalisering. Utvikle og ta i bruk ny teknologi for \u00e5 gi bedre brukeropplevelser, reduserte investeringsbehov og f\u00e5 mer m\u00e5lrettet og tilpasset drift, vedlikehold og trafikksikkerhet. Mobilitet og kollektivtransport Ny merkevare I april 2024 ble Svipper vedtatt som nytt merkenavn for kollektiv- og mobilitetstilbudet i Troms, og har gradvis blitt innfaset i l\u00f8pet av \u00e5ret. Svipper skal representere alle dimensjoner ved det \u00e5 benytte seg av mobilitetstilbudet i Troms \u2013 det v\u00e6re seg billetter, reiseplanlegging, fremkomstmidler, overganger, reiseinformasjon eller kundeservice f\u00f8r, under og etter reisen. I Svipper-appen kan reisende b\u00e5de planlegge og betale for reisen. Appen har ved utgangen av november 2024 over 110 000 unike brukere. Flere reiser kollektivt, men veksten avtar I 2023 ble det gjennomf\u00f8rt 20 millioner kollektivreiser i Troms og regionen er h\u00f8yt opp p\u00e5 listen av fylker med h\u00f8y kollektivandel. Det ble fraktet 1,17 millioner personbilenheter p\u00e5 fergene i 2023 der nesten 93 prosent er norske kj\u00f8ret\u00f8y. Hurtigb\u00e5tene fraktet 277 500 passasjerer p\u00e5 seks samband og linje 2 mellom Harstad og Troms\u00f8 st\u00e5r for nesten 80 % av reisene. Rundt 10 000 skoleelever fraktes hver dag. Det ble foretatt 17,8 millioner bussreiser i Troms i 2023. Av totalen utgjorde bybuss i Troms\u00f8 14,28 millioner reiser og forklares blant annet med satsing p\u00e5 kollektiv gjennom Tenk Troms\u00f8 (bypakke- og byvekstavtalesamarbeidet). Hurtigb\u00e5t- og fergetilbudet har stor betydning for robuste bo- og arbeidsmarkedsregioner i Troms. Tilbudet m\u00e5 optimaliseres mellom behov og \u00f8konomiske rammer. M\u00e5lsetning om \u00f8kt kollektivandel betinger en langsiktig \u00f8kning av \u00f8konomiske rammer til kollektivtilbudet. 10 \uf0a1 Troms fylkeskommune, Samferdselsetaten If\u00f8lge Transport\u00f8konomisk institutts rapport 2050/2024 har Troms og Finnmark fra 2017 til 2024 hatt en vekst i antall bussreiser p\u00e5 66 %. Ettersom cirka 80 prosent av alle bussreiser i regionen foretas i Troms\u00f8 er det rimelig \u00e5 si at utviklingen prim\u00e6rt skyldes tiltak for \u00e5 fremme kollektivtransport i Troms\u00f8. Til sammenligning med andre fylker i Norge er det ingen andre som har hatt lignende vekst. Gjennomsnittlig vekst i Norge for samme periode er 17 %. Tiltakene i Troms\u00f8 har bidratt til \u00f8nsket m\u00e5loppn\u00e5else om nullvekst i personbiltrafikken. RVU for 2023 viser en kollektivandel p\u00e5 17 % i Troms\u00f8. (Bare Oslo-omr\u00e5det kan vise til h\u00f8yere, med 20%). Til sammenligning var kollektivandelen i Troms\u00f8 14 % i 2019. Hovedtrenden de senere \u00e5rene har v\u00e6rt stor \u00e5rlig vekst, men vi ser n\u00e5 at veksten avtar. Fylkeskommunen utfordres p\u00e5 \u00e5 m\u00f8te fremtidig kostnadsniv\u00e5 og behov for \u00f8kt tilbud p\u00e5 kollektivtransport. Utfordringer For \u00e5 sikre videre utvikling av kollektivtransporten i Troms\u00f8 og Harstad, er det n\u00f8dvendig med \u00f8kt tilskudd for \u00e5 \u00f8ke kapasiteten gjennom h\u00f8yere frekvens og utvidelse av materiellparken. Antall reisende har n\u00e5dd et tak, og det er behov for ytterligere produksjon for \u00e5 m\u00f8te den voksende ettersp\u00f8rselen og utviklingen i regionen. Stagnasjonen i Troms\u00f8 og Harstad understreker behovet for tiltak, samtidig som ny mobilitet m\u00e5 integreres som en del av l\u00f8sningen. Nasjonale m\u00e5lsettinger Det er en nasjonal m\u00e5lsetting \u00e5 tilrettelegge for \u00f8kt bruk av kollektivtransport. Dette er forankret i omstilling til lavutslippssamfunnet og tiltak kan ogs\u00e5 henvises til b\u00e6rekraftm\u00e5lene 9 og 11. I Troms\u00f8 (som i forslag til nye statlige planretningslinjer for arealbruk og mobilitet er definert som \u00abstor by\u00bb) gjelder nullvekstm\u00e5let og vekst i persontransporten skal tas med kollektivtransport, sykling og gange. I Troms for \u00f8vrig skal det planlegges for samordnet areal- og transport, arealeffektivitet, legge til rette for sykkel, gange og kollektivtransport samt lokalisere bebyggelse slik at transportbehov minimeres. Infrastruktur og fremkommelighet for kollektivtrafikken skal prioriteres i planleggingen. Teknologiomlegging Teknologiomlegging for \u00e5 im\u00f8tekomme krav om lav- og nullutslippsl\u00f8sninger medf\u00f8rer et \u00f8kt behov for tilrettelagt areal, energi og infrastruktur som st\u00f8tter denne utviklingen. Dette omfatter b\u00e5de buss og hurtigb\u00e5t, med s\u00e6rlig fokus p\u00e5 etablering av egne depot for bussdrift, b\u00e5de i byene og i distriktene. I tillegg er det n\u00f8dvendig med forbedret infrastruktur p\u00e5 fergekaier ved overgang til elektrifisering. Fleksibel bestillingstransport En forventet nedgang i antall skoleelever vil f\u00e5 konsekvenser for kollektivtransporten i distriktene, ettersom nesten alle kollektivtilbud er basert p\u00e5 skoleskyss. N\u00e5r elevtallet reduseres, vil dette f\u00f8re til lavere ettersp\u00f8rsel og utfordringer med \u00e5 opprettholde dagens tilbud. For \u00e5 m\u00f8te denne utviklingen vurderer fylkeskommunen en overgang til fleksibel bestillingstransport, som kan gi flere fordeler utover tradisjonell skoleskyss, f.eks. bedre mobilitet for eldre og personer med behov for tilrettelagt transport, dagsenterkj\u00f8ring, TT-transport og pasientreiser. Plantema som skal beskrives i RTP og oppsummeres med utfordringer og m\u00e5lsettinger, er: Kollektivtransporttilbud: Rutetilbud, kapasitet, standard og kapasitetsutnyttelse. Infrastruktur for kollektivtransport \u2022 Buss i by \u2022 Distrikts- og lokalruter, ferger og hurtigb\u00e5ter 11 \uf0a1 Troms fylkeskommune, Samferdselsetaten \u2022 Skoleskyss \u2022 Langruter med buss Kundeorientering og teknologi \u2022 Helhetlig informasjons- og betalingsl\u00f8sninger som dekker hele spekteret innen personlig mobilitet (Svipper) \u2022 Digital kommunikasjon og sanntidskart \u2022 Digitaliserte skolebusskort for elever i videreg\u00e5ende skole (billettprodukt i Svipper) \u2022 Deltakelse i OMS (Offentlig mobilitetssamarbeid, nasjonalt samarbeid mellom flere fylkeskommuner og Entur) \u2022 Videre arbeid for bedre l\u00f8sninger for fylkeskryssende billettering \u2022 Videre arbeid med teknisk l\u00f8sning for booking og plassreservasjon p\u00e5 hurtigb\u00e5ter og ferger \u2022 Implementering av kontaktl\u00f8s betaling (EMV, global standard for kompatibilitet mellom kort og betalingsterminaler) \u2022 Utredning av nye billett- og priskonsepter \u2022 Fleksibel bestillingstransport \u2022 Tele- og datanett er kritisk viktig infrastruktur for kommunikasjonsl\u00f8sninger, billettering og dataoverf\u00f8ring Korrespondanse \u2022 Regional tiln\u00e6rming med helhetlig gjennomgang av totaltilbudet og effekter av endringer mellom ulike transport\u00f8rer/lastb\u00e6rere \u2022 Logistikk- og samferdselsknutepunkt. Bytte av transportmiddel og utvidet funksjonalitet som servicetilbud, innfartsparkering, lademulighet, osv. Transport i distriktene \u2022 Fergetilbud og n\u00e6ringstransporter \u2022 Samordning av offentlig betalt transport \u2022 Skoleskyss Byvekstavtaler \u2022 Tilrettelegging for og samspill mellom transportformer \u2022 Transport- og mobilitetssystemer i de st\u00f8rste byene der brukerne har flere valgmuligheter \u2022 Mobilitetsplanlegging p\u00e5 mikro- og makroniv\u00e5 (individuelt, i familier/grupper, i foreninger/org., i lokalsamfunn og i storsamfunnet). Folkehelse som del av dette. Sykkel og gange \u2022 Tilrettelegging \u2022 Trafikksikkerhet Annen mobilitet \u2022 Elsparkesykler \u2022 Bysykler \u2022 Delebil- og samkj\u00f8ringsl\u00f8sninger \u2022 Bedriftsl\u00f8sninger Politikkomr\u00e5der 12 \uf0a1 Troms fylkeskommune, Samferdselsetaten \u2022 Virkningen av gratis ferge til vegl\u00f8se samfunn - betydning for dimensjonering av kapasitet og frekvens. \u2022 Klimaomstilling, transporttjenester med lav- og nullutslipp. Samfunnssikkerhet og transportberedskap Fylkeskommunens arbeid med Samfunnssikkerhet og beredskap og trafikksikkerhet er forankret i \u00abLov om vegar\u00bb og \u00abVegtrafikkloven\u00bb, samt forskrift for sivil transportberedskap. Dette i tillegg til h\u00e5ndb\u00f8ker og nasjonale og regionale transportplaner. Fylkeskommunen har et beredskapsansvar som vegeier og oppdragsgiver p\u00e5 kollektivtilbudet. Ved vegbrudd eller andre u\u00f8nskede hendelser p\u00e5 fylkesvegnettet har vi ansvar for \u00e5 gjenopprette fylkesvegens funksjon s\u00e5 fort det lar seg gj\u00f8re. For kollektivtrafikken og brudd i rutetilbudet vil operat\u00f8rene i samarbeid med oppdragsgiver (fylkeskommunen) alltid s\u00f8ke \u00e5 finne alternative l\u00f8sninger med de ressurser som er tilgjengelig. I tillegg har fylkeskommunen ansvar for \u00e5 sikre og tilrettelegge for en n\u00f8dvendig og regionalt tilpasset sivil transportberedskap i fylket. Fylkeskommunen skal samarbeide med sivile og milit\u00e6re myndigheter for en best mulig koordinert sivil transportberedskap. Fylkeskommunen skal ogs\u00e5 bidra med transportfaglige r\u00e5d og formidle kontakt med l\u00f8yvehavere. Naturfare Sikring mot ras/skred har stor betydning for bosetting, n\u00e6ringsvirksomhet og n\u00e6ringstransporter i Troms. Stengte veger eller fare for skred er en flaskehals for fremkommelighet og transport av gods og personer. Det forventes at klimaendringer bl.a. vil gi \u00f8kt hyppighet (og omfang) av ekstremnedb\u00f8r, og dette kan p\u00e5virke naturfarehendelser og for\u00e5rsake flere fylkesvegstengninger og/eller kanselleringer av ruter. Skredberedskapen koordineres av Statens vegvesen. Fylkeskommunens fagkompetanse p\u00e5 geologi, ingeni\u00f8rgeologi og geoteknikk har d\u00f8gnkontinuerlig og hel\u00e5rig beredskap. Det forekommer relativt sjelden ulykker som f\u00f8lge av skred p\u00e5 veg, men skredfare skaper bekymring. Skredsikringsbehovet p\u00e5 de farligste skredpunktene i Troms ble i 2019 ansl\u00e5tt \u00e5 v\u00e6re rundt 12 milliarder kroner, hvorav over ni milliarder bare p\u00e5 fylkesvegene i Troms. Fylkestinget i Troms vedtok i juni 2019 at alternativ skredsikring skal utredes f\u00f8r igangsetting av st\u00f8rre og faste skredsikringstiltak. Nye kostnadseffektive sikringsmetoder som aktiv skredkontroll og varslingsanlegg gir mulighet for \u00e5 sikre flere skredpunkter til en betydelig lavere kostnad enn med tradisjonelle metoder som tunnel og skredoverbygg. Nasjonal rassikringsgruppe Troms fylkeskommune har hatt sekretariatet for Nasjonal rassikringsgruppe frem til og med 2024. Vestland fylkeskommune overtar sekretariatsfunksjonen fra 2025. Rassikringsgruppa best\u00e5r av politiske representanter fra de \u00e5tte mest rasutsatte fylkene i Norge og ble opprettet i 2001 for \u00e5 sette rassikringsproblematikken p\u00e5 den politiske dagsorden og for \u00e5 \u00f8ke bevilgningene til rassikringstiltak p\u00e5 riks- og fylkesvegnettet. Omkj\u00f8ringsveger, infrastruktur i krise og krig I Troms er det f\u00e5 omkj\u00f8ringsveger til hovedvegnettet. De er enten sv\u00e6rt lange, har aksellastbegrensninger eller g\u00e5r via et av v\u00e5re naboland. Dette gir en utfordrende situasjon dersom vegen blir stengt p\u00e5 grunn av skred eller skredfare, vegbrudd eller andre hendelser. Omkj\u00f8ringsmuligheter b\u00f8r i tillegg til vegnett, ogs\u00e5 inkludere b\u00e5t- og fergel\u00f8sninger. 13 \uf0a1 Troms fylkeskommune, Samferdselsetaten Fylkeskommunens ansvarsomr\u00e5der innen samferdsel har stor betydning for Forsvaret som har stor aktivitet i Troms. I krig m\u00e5 man forvente at en fiende vil fors\u00f8ke \u00e5 sl\u00e5 ut sentrale deler av transportinfrastrukturen. Da trengs alternative akser gjennom de ulike fremf\u00f8ringsakser. P\u00e5 steder der det av geografiske \u00e5rsaker kun finnes \u00e9n akse er det viktig at det er omkj\u00f8ringsveger ved kritiske punkter som broer, tunneler og fergeleier. Fylkeskommunens vedtatte budsjett- og \u00f8konomiplan har satt av midler til en investeringspakke for \u00e5 starte oppgradering av de viktigste forsvarsvegene (herunder bruer) med tanke p\u00e5 beredskap og sikkerhet. Denne skal sammen med statlige midler, styrke milit\u00e6r mobilitet. I arbeidet med Regional transportplan vil fylkeskommunen i dialog med bl.a. Forsvaret, utarbeide en prioriteringsliste over tiltak. Denne ses i sammenheng med fylkesvegl\u00f8ftet. Tele- og kraftforsyning \u2022 Kritisk infrastruktur som gj\u00f8r oss som samfunn s\u00e5rbart ift. tilgang og kapasitet, ogs\u00e5 for fylkeskommunens ansvarsomr\u00e5der. \u2022 Tilgang og kapasitet p\u00e5 kraftforsyning, 5 G/fiber. Det er et m\u00e5l om dekning i hele landet i 2023 \u2013 ogs\u00e5 i hele Troms. \u2022 Servicetilbud langs vegnettet (bl.a. ladestasjoner) Helse-/syketransporter Helsesektoren er avhengig av et velfungerende transportnett og godt tilpassede transporttjenester til lands, til vanns og i lufta. Fylkeskommunalt ansvar m\u00e5 koordineres og samvirke med andre akt\u00f8rer. Klimaendringer og omstilling til lavutslippssamfunnet Klimaendringene ber\u00f8rer samfunnet i \u00f8kende grad, ogs\u00e5 innenfor samferdsel. Det er s\u00e6rlig to hovedutfordringer som peker seg ut: \u00e5 h\u00e5ndtere effekter av klimaendringene og tilpasse seg disse, og \u00e5 omstille \u00f8konomien og transportsystemet til et lavutslippssamfunn. Troms m\u00e5 bidra til omstilling til lavutslippssamfunnet. I dette ligger bidrag til \u00e5 oppfylle norske klima- og milj\u00f8m\u00e5l samt b\u00e6rekraftm\u00e5l som er relevant for samferdsel. Troms fylkeskommune arbeider for at samferdselssektoren p\u00e5 en hensiktsmessig og effektiv m\u00e5te kan bidra til m\u00e5loppn\u00e5else b\u00e5de p\u00e5 regionalt, nasjonalt og internasjonalt niv\u00e5. Klima, milj\u00f8 og omstilling til lavutslippssamfunnet blir eget tema i planen, men tematikken er relevant i flere deltema. Omstilling til lavutslippssamfunnet skjer samtidig med at effekten av klimaendringene p\u00e5virker oss i \u00f8kende grad. Kunnskap om hvordan endringene vil p\u00e5virke oss, og hvordan en best kan gjennomf\u00f8re omstilling, er avgj\u00f8rende for \u00e5 lykkes. Flom, skred og ras opptrer oftere enn tidligere. P\u00e5 vegnettet kan naturfaregraden v\u00e6re betydelig, skadepotensialet stort og stenging/brudd kan ha store \u00f8konomiske konsekvenser. Planprosessen vil skaffe til veie et overordnet kunnskapsgrunnlag p\u00e5 tematikken som kan legges til grunn for utarbeiding av tiltak. Behovet for geologisk og geoteknisk kompetanse vil \u00f8ke. Mer ekstremnedb\u00f8r f\u00f8rer bl.a. til \u00f8kt erosjon i elver og vann som tar nye veger. Dette \u00f8ker risikoen for skred i l\u00f8smasser, bl.a. kvikkleireskred. Krav til kontroll og unders\u00f8kelser \u00f8ker i utbyggingsprosjekter, herunder krav geoteknisk prosjektering og grunnunders\u00f8kelser. Teknologi og digitalisering Intelligente transportsystemer (ITS) er en fellesbetegnelse for alle typer teknologi og datasystemer som brukes i transportsektoren med hensikt \u00e5 p\u00e5virke trafikantene til \u00e5 endre atferd for \u00e5 oppn\u00e5 en bedre trafikksituasjon. For trafikantene kan denne forbedringen v\u00e6re \u00f8kt trygghet, tidsbesparelse eller 14 \uf0a1 Troms fylkeskommune, Samferdselsetaten lavere utslipp. For drift og vedlikehold kan ITS gj\u00f8re det enklere \u00e5 sette inn riktig tiltak til riktig tid. Slik teknologi kan ogs\u00e5 v\u00e6re et verkt\u00f8y for \u00e5 bedre trafikkavviklingen og prioritere kollektivtrafikk. Utfordringer for ITS p\u00e5 fylkesvegnettet \u2022 Stedvis manglende tilgang til str\u00f8m og kommunikasjon skaper store utfordringer for en del teknologi. Dette gjelder s\u00e6rlig fjelloverganger og andre mer eller mindre ubebodde omr\u00e5der. \u2022 Raske teknologiske endringer \u2022 Transport er grenseoverskridende, dermed m\u00e5 C-ITS og CCAM basere seg p\u00e5 standarder \u2022 F\u00f8rerst\u00f8ttesystemer i moderne biler er ikke alltid like godt utviklet for (nord)norske veger og v\u00e6rforhold \u2022 Nullutslippskj\u00f8ret\u00f8y krever utbygging av ny type infrastruktur, f.eks. ladestasjoner. Dette er s\u00e6rlig relevant og delvis utfordrende for Nord-Norge som har store avstander og spredt bosetting \u2022 Infrastrukturen/vegene er lite tilrettelagt for framtidens transportsystemer. Det vil kreve store investeringer ogs\u00e5 p\u00e5 den digitale infrastrukturen \u2022 Datadrevet vedlikehold krever investeringer i relevant sensorteknologi og beslutningsst\u00f8ttesystemer Kunnskapsbehov \u2022 Forskning og utvikling p\u00e5 alternative energikilder og kommunikasjonsl\u00f8sninger \u2022 Kartlegge behov for digital infrastruktur og ladeinfrastruktur for framtidens transportsystemer og andre typer tilrettelegginger for framtidens transportsystemer \u2022 Mye av forsknings- og utviklingsarbeidet som foreg\u00e5r innen ITS og samferdselsteknologi har s\u00e6rlig fokus p\u00e5 storbyer og urbanisering. Nord-Norge har ogs\u00e5 andre utfordringer hvor det m\u00e5 s\u00f8kes etter relevante l\u00f8sninger \u2022 Avdekke hvor det er form\u00e5lstjenlig \u00e5 utvikle og ta i bruk teknologi/ITS. \u00d8konomi og finansiering Form\u00e5l Troms har et stort investeringsbehov p\u00e5 den fylkeskommunalt eide samferdselsinfrastrukturen for \u00e5 kunne svare ut nasjonal, overordnet m\u00e5lsetting i NTP om et effektivt, trygt og milj\u00f8vennlig transportsystem i 2050. Dette gjelder b\u00e5de n\u00f8dvendige investeringer til veg, til vedlikehold og modernisering etter nye krav, men ogs\u00e5 til investeringer i nye prosjekter som erstatter utslitt infrastruktur. Fylkeskommunen har et stort etterslep for \u00e5 tilby egnet samferdselsinfrastruktur for \u00f8nsket positiv n\u00e6rings- og samfunnsutvikling. Det inkluderer ogs\u00e5 behov for investeringer i kollektivinfrastruktur til ferger, hurtigb\u00e5ter og busser, og til tiltak for myke trafikanter. \u00d8konomi og driftsbetingelser De \u00f8konomiske rammene for samferdsel har \u00f8kt i l\u00f8pet av de f\u00f8rste tre \u00e5rene av gjeldende RTP, men er m\u00f8tt av en enda st\u00f8rre \u00f8kning i kostnadene. Prisstigning p\u00e5 over 30 prosent i perioden 2019-2024 har medf\u00f8rt et stadig \u00f8kende press p\u00e5 de \u00f8konomiske rammene og et behov for enda tydeligere prioriteringer mellom drift, vedlikehold og investeringer. 15 \uf0a1 Troms fylkeskommune, Samferdselsetaten H\u00f8yere l\u00e5nerente medf\u00f8rer at samferdselsinvesteringene, som i hovedsak l\u00e5nefinansieres, blir stadig dyrere. I \u00f8konomiplanperioden 2025-2028 er det lagt inn forventning om en nedgang i renteniv\u00e5et, men likevel er det beregnet at l\u00e5nekostnadene for samferdsel \u00f8ker fra 219 millioner kroner i 2024 til over 300 millioner kroner i 2028. Inndekning for de \u00f8kende kapitalutgiftene m\u00e5 hentes fra rammene til infrastruktur og mobilitet. I RTP 2022-2033 var det lagt til grunn en samlet investering innenfor samferdselsomr\u00e5det p\u00e5 6,8 milliarder kroner. I finansieringen av disse investeringene var det lagt til grunn at l\u00e5n ville utgj\u00f8re om lag 63 prosent eller nesten 4,3 milliarder kroner. Prisvekst p\u00e5 drift og vedlikehold medf\u00f8rer at midler som i gjeldende RTP var foresl\u00e5tt overf\u00f8rt fra drift til finansiering av investering, n\u00e5 er tilbakef\u00f8rt til driftsrammen for \u00e5 sikre et forsvarlig niv\u00e5 der. Dette vil i sin tur medf\u00f8re at dersom man skal opprettholde det investeringsniv\u00e5et som ligger i RTP 2022-2033, s\u00e5 m\u00e5 l\u00e5negjelden \u00f8kes ytterligere. Utfordring Fylkeskommunen har p\u00e5 langt n\u00e6r ressurser til \u00e5 im\u00f8tekomme det fulle behovet for investeringer alene. Det legges derfor opp til at en i RTP ogs\u00e5 kartlegger mulighetene for ekstern finansiering for \u00e5 bedre kunne im\u00f8tekomme n\u00e6ringslivets og samfunnets behov for et transportsystem som p\u00e5 en b\u00e6rekraftig, innovativ og sikker m\u00e5te binder folk sammen, bidrar til god tilgjengelighet, regularitet og mobilitet, og tilrettelegger for n\u00e6rings- og samfunnsutvikling i fylket og for landet. Fylkeskommunen ser behovet for (og har et \u00f8nske om) styrket rutetilbud utenfor de store byene/tettstedene slik at kollektivtilbudet blir mer enn skoleskyss. Kollektivtilbudet p\u00e5 buss i Troms\u00f8 by er styrket pga. Tenk Troms\u00f8. H\u00f8ye passasjertall har styrket inntektssiden, men kollektivtilbudet i sum m\u00e5 fortsatt subsidieres. Fylkeskommunen s\u00f8ker prosjektfinansiering for bestillingstransport som nytt tilbud. Det er et uttrykt \u00f8nske om \u2013 og mulig inntektspotensial for \u2013 at kollektivtilbudet i st\u00f8rre grad tilpasses reiselivet som har \u00f8kt voldsomt i Troms de siste \u00e5rene. Kravet til materiell med nullutslipp skaper utfordringer. Kravene er b\u00e5de kostnadsdrivende og underfinansiert, noe som gir forsterket negativ effekt p\u00e5 rutetilbud og \u00f8konomi. For ladeinfrastruktur er str\u00f8mforsyning en knapphetsfaktor flere steder, og tilbudet i markedet av transportmateriell med nullutslipp er lavt. Statlige finansieringsordninger Staten har flere ordninger som kan v\u00e6re relevante finansieringskilder for samferdselstiltak i fylket. Med disse f\u00f8lger krav om regional/lokal egenandel og/eller brukerfinansiering. Blant ordningene er eksempelvis \u2022 Klimasats, en st\u00f8tteordning der m\u00e5let er \u00e5 kutte klimagassutslipp og bidra til omstilling til lavutslippssamfunnet \u2022 Enova som gjennom flere ordninger kan gi tilskudd til forprosjekter og investeringer i infrastruktur, b\u00e5de landbasert og maritim transport. \u2022 Bypakke/byvekstavtale Internasjonale finansieringsordninger vurderes p\u00e5 prosjekter der vi kan kvalifisere, eks. Horizon Europe, Interreg, andre. Fergeavl\u00f8sning Staten kan finansiere deler av nye vegtiltak som bruer og tunneler dersom dette erstatter ett eller flere fergesamband. Slike vegtiltak kan bidra til \u00e5 binde steder, folk og n\u00e6ringsliv bedre sammen og utvikle sterkere bo- og arbeidsmarkedsregioner. Finansieringsordningen er ikke tilstrekkelig for \u00e5 alene 16 \uf0a1 Troms fylkeskommune, Samferdselsetaten finansiere slike prosjekter. I Troms er Ullsfjordforbindelsen og Arn\u00f8yforbindelsen eksempler p\u00e5 prosjekter der ferjeavl\u00f8sningsmidler kan v\u00e6re aktuelt. Bompenger Delfinansiering av prosjekter gjennom bompengefinansiering muliggj\u00f8r raskere etablering av ny infrastruktur. I Troms er det i dag bompengefinansiering i Harstad og Troms\u00f8. Bompengefinansiering fungerer trolig best der det er et relativt h\u00f8yt trafikkgrunnlag. I tillegg til \u00e5 v\u00e6re en finansieringskilde, kan bompengefinansiering virke som trafikkdempende tiltak. L\u00f8sningen m\u00f8ter kritikk for \u00e5 v\u00e6re usosial, der de med d\u00e5rligst \u00f8konomi og f\u00e5 reelle transportalternativer enn bil (eks. sm\u00e5barnsfamilier), kan komme d\u00e5rlig ut. Vegprising Teknologiutvikling har aktualisert vegprising som en mulig framtidig m\u00e5te \u00e5 finansiere samferdselsprosjekter. Dette kan inneb\u00e6re at biler utstyres med en satellittbasert sender/mottaker, der avgiften kan variere etter n\u00e5r, hvor, og hvilken biltype bilisten kj\u00f8rer. Denne formen for finansiering er forel\u00f8pig ikke i bruk i Norge, men nevnes stadig i den politiske debatten der den blir omtalt som mer rettferdig enn bompenger. Statlige ansvarsomr\u00e5der Form\u00e5l For \u00e5 kunne oppn\u00e5 et transportsystem som dekker transportbehovene n\u00e5 og i framtiden, vil RTP se hele transportsystemet i Troms i sammenheng. Dette inkluderer de nasjonale ansvarsomr\u00e5dene p\u00e5 veg, luftfart, sj\u00f8transport og jernbane. De statlige ansvarsomr\u00e5dene, med unntak av jernbane som Troms mangler, er en vesentlig del av infrastrukturen i fylket og bidrar til \u00e5 binde oss sammen med omlandet og v\u00e5re naboland. Det er summen av \u2013 og sammenhengen mellom \u2013 all samferdselsinfrastruktur som har betydning. De statlige ansvarsomr\u00e5dene omtales i NTP der en presenterer regjeringens transportpolitikk, prinsipper, m\u00e5l og f\u00f8ringer innenfor Norges samlede transportsystem. Dette gjelder drift, vedlikehold og investeringer. NTP lages for en tolv\u00e5rsperiode med hovedvekt p\u00e5 de f\u00f8rste seks \u00e5rene og planen revideres hvert fjerde \u00e5r. RTP er viktig for fylkeskommunens arbeid med innspill og prioriteringer til kommende NTP. Utfordringer Store deler av n\u00e6ringslivet i Troms er eksportrettet. Avstand til markeder i Europa og oversj\u00f8isk betinger egnet samferdselsinfrastruktur og effektive transportruter for \u00e5 kunne opprettholde og styrke konkurransekraft. Tunge n\u00e6ringstransporter p\u00e5 veg gir stor slitasje p\u00e5 infrastruktur. I tillegg er det utfordrende for trafikksikkerhet, s\u00e6rlig for myke trafikanter. Et t\u00f8ft klima gj\u00f8r at transportinfrastrukturen er s\u00e5rbar pga. manglende omkj\u00f8ringsveger og alternative transportmuligheter. Troms mangler b\u00e6rekraftige og effektive alternativ for n\u00e6ringstransporter med stor kapasitet og h\u00f8y regularitet \u2013 typisk gods- og persontransport p\u00e5 bane og sj\u00f8. Gjennom RTP vil fylkeskommunen synliggj\u00f8re behovet for at det b\u00e5de rettes faglig og politisk fokus p\u00e5 n\u00f8dvendigheten av \u00e5 prioritere fremtidsrettete transportl\u00f8sninger i Troms. Dette for \u00e5 oppn\u00e5 \u00f8kt fremkommelighet, bedre sikkerhet og effektivitet, svare ut Forsvarets og nasjonale transportbehov for samfunnssikkerhet og beredskap, teknologisk utvikling og omstilling til lavutslippssamfunnet. 17 \uf0a1 Troms fylkeskommune, Samferdselsetaten Samferdselstilbudet m\u00e5 dekke hele samfunnets transportbehov. Fylkeskommunen vil arbeide opp mot Storting, regjering og de statlige transportetatene for \u00e5 f\u00e5 prioritet i NTP og Statsbudsjettet. Derfor er innspill fra akt\u00f8rer og innbyggere i Troms viktige. Riks- og europaveger Riks- og europavegene i Troms er viktige for transporten til, fra og innad i fylket. Det er \u00f8nskelig at Troms f\u00e5r prioritet p\u00e5 flere sentrale strekninger for utbedringer og utbygging. Grensekryssende korridorer er viktige. Flere lengre strekninger og transportkorridorer har framkommelighetsutfordringer, d\u00e5rlig kurvatur, skred og flomutsatte omr\u00e5der, d\u00e5rlig vinterregularitet og lange omkj\u00f8ringsveger der noen ogs\u00e5 krever kryssing av landegrenser. Dette er til ulempe for folk og n\u00e6ringsliv, gir lange reisetider, reduserer regularitet og \u00f8ker risiko for ulykker. Krav til elektrifisering og overgangen til nullutslippskj\u00f8ret\u00f8y betinger utbygging av ladeinfrastruktur. Teknologi og infrastruktur v\u00e6re p\u00e5litelig, tilgjengelig og ses i sammenheng med d\u00f8gnhvileplasser for tungtransport. Jernbane Jernbane st\u00e5r sentralt i NTP for \u00e5 kunne n\u00e5 klimam\u00e5lene i samferdselssektoren. I Troms er ikke jernbane en del av transportsystemet, og fylket \u00abtaper\u00bb dermed en forholdsmessig st\u00f8rre andel av statlige midler da jernbane utgj\u00f8r mer enn 1/3-del av NTP. Behovet for jernbanetilknytning i Troms er styrket av flere grunner. Jernbane kan binde sammen bo- og arbeidsmarkedsregioner. Videre \u00e5pner det for n\u00e6ringstransporter fra Troms, via Ofotbanen og inn p\u00e5 det europeiske nettet. Dette vil kunne fjerne mye tungtransport fra vegnettet, noe som er et argument som st\u00e5r p\u00e5 egne bein med tanke p\u00e5 trafikksikkerhet og slitasje p\u00e5 vegnettet. Videre kan Troms\u2019 mulighet for omstilling til lavutslippssamfunnet styrkes da milj\u00f8perspektivet ved jernbane st\u00e5r sterkt, s\u00e6rlig i driftsfasen. I utbyggingsfasen har samtlige samferdselsinvesteringer negativt milj\u00f8regnskap. S\u00e6rlig viktig er jernbanens fordel med tanke p\u00e5 frakt av vekt- og volumvarer, noe som er av stor betydning for forsvars-, beredskaps- og sikkerhetspolitiske hensyn. Fylkeskommunen arbeider m\u00e5lrettet for realisering av en moderne jernbane i regionen, blant annet gjennom det det politiske samarbeidsforumet Arktisk jernbaneforum. Arbeidet ses i sammenheng med arbeidet for utbedring av jernbanen i hele landsdelen i form av modernisering, elektrifisering og kapasitetsutvidelse. Luftfart Kortbanenettet og flytilbud er viktig for effektiv kollektivtransport internt i landsdelen, men kanskje s\u00e6rlig inn og ut av fylket der fly muliggj\u00f8r arbeidspendling og bidrar til \u00e5 redusere avstandsulemper. Selv om deler av flytrafikken er kommersielt ul\u00f8nnsomt og avhengig av offentlig bevilgninger gjennom FOT-ruteordning, er rutetilbudet av avgj\u00f8rende betydning for mobilitet og samfunnssikkerhet. Ogs\u00e5 innenfor luftfart er det stor teknologisk utvikling og det arbeides for omlegging til utslippsfri teknologi. Sj\u00f8transport De fleste og st\u00f8rste byer og tettsteder i Troms ligger p\u00e5 kysten og har sterk n\u00e6ringsmessig tilknytning til sj\u00f8en. Sj\u00f8matn\u00e6ringen er stor med h\u00f8y r\u00e5stofftilgang og produksjon, og sj\u00f8transport er fortsatt viktig for samferdsel og n\u00e6ringsliv. Ogs\u00e5 innenfor sj\u00f8transport er det behov for investeringer for \u00e5 kunne tilrettelegge bedre for at mer ikke-tidskritisk godstransport kan overf\u00f8res fra veg til kj\u00f8l. Det er i dag flere strekninger langs kysten av Troms som er utfordrende med tanke p\u00e5 merking, trange farleder, dybdebegrensninger og d\u00e5rlig tilpasset havneinfrastruktur. Mange fiskerihavner er ogs\u00e5 viktige som beredskapshavner. Troms har mange n\u00e6ringsaktive fiskerihavner og de aller fleste har direkte tilknytning til fylkesvegnettet. Innen fiskeriene g\u00e5r 18 \uf0a1 Troms fylkeskommune, Samferdselsetaten utviklingen raskt i retning av at det blir f\u00e6rre og st\u00f8rre fiskefart\u00f8y. Store fiskerihavner i Troms har utbyggingsbehov med mudringstiltak for innseiling og bedre dybder og nye skjermingstiltak (molo). Det er i tillegg stort etterslep p\u00e5 vedlikehold og utbedringer av moloer. Mange er underdimensjonerte for \u00e5 verne havner, kaier og landanlegg for \u00f8kende omfang av \u00abekstremv\u00e6r\u00bb og skader som oppst\u00e5r i sterk vind, h\u00f8ye b\u00f8lger og h\u00f8y(ere) vannstand. Ogs\u00e5 innen skipstrafikk arbeides det med overgang til nullutslippsl\u00f8sninger, herunder godstransport med autonome fart\u00f8y. Troms, med sin strategiske beliggenhet b\u00f8r gis prioritet for utbygginger og nye satsinger. Utredningsbehov Det er behov for l\u00f8pende oppdateringer p\u00e5 hvilke finansieringsl\u00f8sninger som finnes, samt gj\u00f8re vurderinger av hva som m\u00e5 ligge til grunn ligge til grunn for valg av finansieringsl\u00f8sninger for samferdselsprosjekter i Troms. I dette menes blant annet: \u2022 Krav til bruk av bompenger for realisering av framtidig samferdselsinfrastruktur, her ogs\u00e5 samlet bombelasting for trafikantene. \u2022 Hvordan kan endringer i biltrafikk p\u00e5 sikt endre bompengemodellen som finansieringskilde for realisering av prosjekter, der ogs\u00e5 endringer i teknologi kan p\u00e5virke l\u00f8sningene, eksempelvis ved vegprising. \u2022 For fergeavl\u00f8sningsprosjekter; utvikle vurderingskriterier der disse prosjektenes prioritet ogs\u00e5 vurderes opp mot andre behov innen vegomr\u00e5det. \u2022 Beredskapsveger p\u00e5 fylkesvegnettet. Settes i sammenheng med Totalberedskapsmeldingen og langtidsplan for Forsvaret \u2022 Kartlegge kritiske punkt p\u00e5 vegnett og samferdselsinfrastruktur mtp. klimaendringer. Inkl. \u00f8konomiske beregninger \u2022 Ringvirkningsanalyse for jernbane i Troms, samt konsept- og traseanalyse. 19 \uf0a1 "
}