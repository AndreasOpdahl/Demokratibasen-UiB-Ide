{
  "dokument_id": "fa483eb0-bafd-54d6-8ea2-8122308e8874",
  "doc_type": "case_minutes",
  "kommune": 4601,
  "tittel": "Saksprotokoll UFKN, 24042024, Sak 62/24, Kj\u00f8p av boliger med 3 eller flere soverom for st\u00f8rre familier. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/10336355/Innstilling-vedtak-Kjop-av-boliger-med-3-eller-flere-soverom-for-storre-familier-Gjennomforingsvedtak",
  "tekst": "Kj\u00f8p av boliger med 3 eller flere soverom for st\u00f8rre familier. Gjennomf\u00f8ringsvedtak Utvalg for finans, kultur og n\u00e6ring behandlet saken i m\u00f8tet 24.04.2024 sak 62/24 og avga f\u00f8lgende innstilling: 1. Kj\u00f8p av ca. 40 familieboliger til en \u00f8vre totalramme p\u00e5 kr 200 mill. gjennomf\u00f8res. 2. Kostnadene finansieres over BUD1099 \u00abKommunale utleieboliger til familier\u00bb, men vil bli overf\u00f8rt til BUD1057 \u00abKj\u00f8p av familieboliger\u00bb Tjenesteomr\u00e5de 09 Boligtiltak. Merknad Bystyret ber byr\u00e5det se om det er mulig \u00e5 skaffe boliger i samme boomr\u00e5der der familier allerede er godt etablert. Dette for \u00e5 sikre et mer stabilt oppvekstmilj\u00f8 s\u00e6rlig for barna, ved at de slipper bytte skole eller barnehagekrets. Utvalg for finans, kultur og n\u00e6rings behandling F\u00f8lgende representanter tok ordet: Eline Aresdatter Haakestad (MDG), Anette Strand (H), Rune Bakervik (A). Merknader fremsatt i utvalget: Anette Strand (H) fremsatte p\u00e5 vegne av H, FrP og Sp f\u00f8lgende merknad: Bystyret ber byr\u00e5det se om det er mulig \u00e5 skaffe boliger i samme boomr\u00e5der der familier allerede er godt etablert. Dette for \u00e5 sikre et mer stabilt oppvekstmilj\u00f8 s\u00e6rlig for barna, ved at de slipper bytte skole eller barnehagekrets. Votering: Innstillingen punkt 1 og 2 ble tiltr\u00e5dt enstemmig. Merknad fra H, FrP og Sp, fremsatt av Anette Strand (H) ble tiltr\u00e5dt med 10 stemmer (H, FrP, SV, BL, INP, Sp). Byr\u00e5det behandlet saken i m\u00f8tet 04.04.2024 sak 86/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende. "
}