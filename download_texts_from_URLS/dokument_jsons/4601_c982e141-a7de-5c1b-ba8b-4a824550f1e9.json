{
  "dokument_id": "c982e141-a7de-5c1b-ba8b-4a824550f1e9",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 114 fra Katrine N\u00f8dtvedt (MDG) om nedleggelse av Byarkitekten og Klimaetaten - Utvalg for milj\u00f8 o",
  "url": "https://bergen.kommune.no/politikere-utvalg/api/fil/bk360/10676909/Svar-pa-skriftlig-sporsmal-nr-114-fra-Katrine-Nodtvedt-MDG-om-nedleggelse-av-Byarkitekten-og-Klimaetaten-Utvalg-for-miljo-o",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/94333-3 Saksbehandler: Hilde Heggheim Fra Dato: 17. juni 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 114 fra Katrine N\u00f8dtvedt (MDG) om nedleggelse av Byarkitekten og Klimaetaten - Utvalg for milj\u00f8 og byutvikling Samtidig som representanten spurte om Klimaetaten og Byarkitekten sin fremtid i UMBY 06.06.2024, og byr\u00e5den bekreftet at beslutningen ikke er tatt og betrygget utvalget om en ryddig og inkluderende/\u00e5pen prosess, skrev byr\u00e5dsleder dette i BT: \u00abDet er ikke b\u00e6rekraftig med etater som bare best\u00e5r av ti personer, n\u00e5r en etat krever en direkt\u00f8r, en \u00f8konomi- og en HR-ansvarlig og gjerne noen som jobber med kommunikasjon. Arbeidet etatene gj\u00f8r er viktig, men det nedprioriteres ikke selv om vi organiserer oss smartere, ogs\u00e5 n\u00e5r etaten heter Klimaetaten eller Byarkitekten Sp\u00f8rsm\u00e5l til byr\u00e5den: Hvorfor sier byr\u00e5den til bystyret at beslutningen om nedleggelse av Byarkitekten og Klimaetaten ikke er tatt, samtidig som byr\u00e5dsleder sier etatene skal legges ned i pressen? Svar fra byr\u00e5den: Mitt svar gjaldt hvordan vi arbeider med/prosessen for \u00e5 komme frem med et beslutnings- grunnlag, slik at byr\u00e5det kan fatte et vedtak om fremtidig organisering av nevnte etater. Beslutningen er rent faktisk ikke fattet f\u00f8r byr\u00e5d eller bystyre har behandlet sp\u00f8rsm\u00e5let i en politisk sak. Jeg oppfatter svaret fra byr\u00e5dsleder mer som en generell forklaring p\u00e5 hvordan oppgavene uansett kan l\u00f8ses videre etter en eventuell sammensl\u00e5ing av etater til st\u00f8rre enheter. Byarkitekten og Klimaetaten er brukt som eksempler, men saken byr\u00e5det behandlet om dette 2. mai i \u00e5r omfatter ogs\u00e5 andre etater og funksjoner i kommunen. Christine Kahrs - Byr\u00e5d for byutvikling Dokumentet er godkjent elektronisk. "
}