{
  "dokument_id": "bbe35ec5-8c5f-5ad6-b26c-2f0574b2fe7b",
  "doc_type": "case_attachment",
  "kommune": 4601,
  "tittel": "Tilleggsnotat - \nBergenhus gnr 166 bnr 1165 Kalfarveien 99. Anmodning om omgj\u00f8ring - rekkef\u00f8lgekrav for gjenoppbygging av sj\u00f8hus",
  "url": "https://bergen.kommune.no/politikere-utvalg/api/fil/bk360/11058628/Tilleggsnotat-Bergenhus-gnr-166-bnr-1165-Kalfarveien-99-Anmodning-om-omgjoring-rekkefolgekrav-for-gjenoppbygging-av-sjohus",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2023/275168-18 Postboks 7700 Saksbehandler: Andrea Heitman Olsen 5020 BERGEN Dato: 9. september 2024 Deres ref.: Tilleggsnotat - Bergenhus gnr 166 bnr 1165 Kalfarveien 99. Anmodning om omgj\u00f8ring - rekkef\u00f8lgekrav for gjenoppbygging av sj\u00f8hus Sp\u00f8rsm\u00e5l fra Venstre: 1. Hva er tilstanden p\u00e5 sj\u00f8bodene? 2. Hva vil det koste \u00e5 sette opp sj\u00f8bodene igjen? 3. Hva var forpliktelse i kroner for Bane Nor i bel\u00f8p? Svar p\u00e5 sp\u00f8rsm\u00e5l: 1. Sj\u00f8bodenes tilstand ble etterspurt som en del av saksforberedelsen. Bane NOR opplyser at de ikke har detaljert tilstand ut over rapport fra 2016, som ble utarbeidet f\u00f8r demontering av byggene. Det opplyses at materialene er lagret iht. spesifikasjonene til Gamle Trehus AS, som var ansvarlig for demontering. Dersom man \u00f8nsker ytterligere detaljer, kan Bane NOR vurdere \u00e5 bestille en rapport som beskriver dagens situasjon mer detaljert. Det ble vurdert at dette ikke var n\u00f8dvendig som en del av saksforberedelsen, da sp\u00f8rsm\u00e5let i denne saken ble vurdert \u00e5 v\u00e6re om man hadde hjemmel til \u00e5 opprettholde rekkef\u00f8lgekravet. Det er heller ikke avklart hvem som skal bekoste en eventuell rapport om byggenes n\u00e5v\u00e6rende tilstand. 2. Kostnadene ved gjenreisning av sj\u00f8husene er ikke kjent. Bane NOR har vist kostnads- kalkyle p\u00e5 anslagsvis 23 millioner kroner for \u00e5 gjenreise et \u00abtomt skall\u00bb uten elektrisitet, VA eller tilrettelegging for videre bruk. Det er heller ikke klart hva kostnader til grunnarbeid vil v\u00e6re, og ny plassering er heller ikke avklart. Man har ikke konkrete tall p\u00e5 kostnad ved fullstendig gjenoppf\u00f8ring, men erfaring fra andre byggprosjekter som involverer antikvariske bygg viser at dette kan bli en sv\u00e6rt kostbar aff\u00e6re. Et P85-anslag p\u00e5 gjenreisning og ferdigstilling av sj\u00f8husene for videre bruk vil h\u00f8yst sannsynlig bli et betydelig tosifret eller tresifret millionbel\u00f8p. Dernest har Bane NOR tydelig uttrykt at det ikke er aktuelt for dem \u00e5 eie den gjenreiste bygningsmassen, men at denne skal overdras senest etter gjenreising. Sammen med bygningsmassen f\u00f8lger derfor en eviglang forpliktelse til \u00e5 bekoste drift og vedlikehold. 3. Etter opprinnelig reguleringsplan var det rekkef\u00f8lgekrav for gjenreisning av sj\u00f8husene. Et rekkef\u00f8lgekrav kan ikke knyttes mot en bestemt person/tiltakshaver, men knyttes mot et tiltak. I denne saken var det rekkef\u00f8lgekrav for antikvarisk demontering og gjenoppf\u00f8ring i omr\u00e5det kalt FK1, hvor det ogs\u00e5 kunne oppf\u00f8res nye bygg. Rekkef\u00f8lgekravet var knyttet til bruk av omr\u00e5det som midlertidig anleggsomr\u00e5de, samt for byggetillatelse. Da det var Bane NOR som eide og hadde interesse av \u00e5 benytte omr\u00e5det, er det ogs\u00e5 naturlig at rekkef\u00f8lgekravet ble l\u00f8st av dem, men i teorien kunne kravet blitt oppfylt av andre. Det er dermed ikke en forpliktelse i form av bel\u00f8p i kroner som l\u00e5 p\u00e5 Bane NOR, men et rekkef\u00f8lgekrav som m\u00e5tte oppfylles f\u00f8r arealet sj\u00f8husene stod p\u00e5 kunne tas i bruk til Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 andre form\u00e5l. Det er fra dialogen med Bane NOR opplyst at de opprinnelig hadde utarbeidet et \u00abbusiness case\u00bb for gjenreising p\u00e5 FK1, etterfulgt av et salg basert p\u00e5 en kommersiell driftsmodell, som ville gi Bane NOR en nettokostnad p\u00e5 3 millioner kroner. Bane NOR mener seg n\u00e5 fritatt fra rekkef\u00f8lgekravet ved etterf\u00f8lgende planendring, men har tilbudt et bidrag p\u00e5 3 millioner kroner, samtidig som Bergen kommune overtar de demonterte bygningsdelene, og med det ansvaret for gjenoppf\u00f8ring. Sp\u00f8rsm\u00e5l fra Sosialistisk Venstreparti: 1. Hva har dialogen mellom BaneNOR og Bergen kommune v\u00e6rt, knyttet til realisering av de verneverdige byggene? 2. Hvordan har Bergen kommune bidratt til \u00e5 muliggj\u00f8re gjenoppf\u00f8ring? 3. Har en vurdert om en kan benytte arealer i omr\u00e5det avsatt for bystranden? Svar p\u00e5 sp\u00f8rsm\u00e5l: 1. Det har v\u00e6rt dialog mellom Bane NOR og Bergen kommune v/Etat for bygg og eiendom i et par \u00e5r, frem til oktober 2023. Dialogen har i hovedsak handlet om de \u00f8konomiske premissene for et gjenreisingsprosjekt, og ble avsluttet da man var enige om at man ikke kom til enighet. Bane NOR valgte \u00e5 s\u00f8ke om endring av gitt tillatelse, for \u00e5 lempe rekkef\u00f8lgekravet. Dette er s\u00f8knaden som er til behandling n\u00e5. Bane NORs standpunkt er at deres juridiske forpliktelse til gjenoppf\u00f8ring er bortfalt grunnet endring av plangrunnlaget, men at de er villige til \u00e5 gi et anleggsbidrag p\u00e5 3 millioner mot at Bergen kommune overtar bygningsdelene, og med det forpliktelsen til gjenoppf\u00f8ring. Dette er vurdert \u00e5 v\u00e6re et lavt bidrag sett i forhold til kostnadene med gjenoppf\u00f8ring, som antas \u00e5 utgj\u00f8re et betydelig to- eller tresifret millionbel\u00f8p, og ikke minst den evigvarende forpliktelsen til drift og vedlikehold. 2. Bergen kommune har, som omtalt i saksframlegget til denne saken, \u00e5pnet for plassering av sj\u00f8husene p\u00e5 fire ulike lokasjoner ved Store Lungeg\u00e5rdsvann. Disse lokasjonene er regulert, og det er dermed lagt til rette for gjenoppbygging gjennom planverket. Byr\u00e5det behandlet en sak i 2022, sak 1092/22, hvor det ble vedtatt \u00e5 jobbe videre med gjenoppf\u00f8ring innen lokalitet 1 (Fl\u00f8en), sekund\u00e6rt innen lokalitet 3 (Gr\u00f8nneviken). Det er \u00e5pnet for at en tomt tilsvarende BYA kan fradeles ved gjenoppf\u00f8ring i reguleringsplanen for Store Lungeg\u00e5rdsvann. Dette vil \u00e5pne for at Bergen kommune kan selge eller feste bort tomt til sj\u00f8husene, samtidig som de gjenoppf\u00f8res og eies/drives av privat part. Det har som nevnt v\u00e6rt dialog mellom Bane NOR og Bergen kommune i flere \u00e5r, men denne har ikke f\u00f8rt fram til en endelig l\u00f8sning som f\u00f8lge av uenighet om hvordan kostnadene ved gjenoppf\u00f8ring skulle fordeles. Et eventuelt bidrag fra Bergen kommune m\u00e5 vurderes iht. gjeldende regelverk, f.eks. om statsst\u00f8tte. 3. Som omtalt i saksframlegget og nevnt i svar p\u00e5 sp\u00f8rsm\u00e5l 2, er det \u00e5pnet for plassering av sj\u00f8husene p\u00e5 fire ulike lokasjoner langs Store Lungeg\u00e5rdsvann. Disse ble vurdert i byr\u00e5dssaken i 2022, hvor det ble vedtatt \u00e5 jobbe videre med to av lokasjonene. Med hilsen Christine Kahrs Byr\u00e5d for byutvikling Dokumentet er godkjent elektronisk. Side 2 av 2 "
}