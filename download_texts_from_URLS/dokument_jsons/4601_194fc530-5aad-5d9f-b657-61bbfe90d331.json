{
  "dokument_id": "194fc530-5aad-5d9f-b657-61bbfe90d331",
  "doc_type": "case_attachment",
  "kommune": 4601,
  "tittel": "Naturmangfoldrapport datert 06.01.2023",
  "url": "https://bergen.kommune.no/politikere-utvalg/api/fil/bk360/11250739/Naturmangfoldrapport-datert-06-01-2023",
  "tekst": " Oppdragsgiver: Bergen kommune Oppdragsnavn: Kommunale utleieboliger Bergen Oppdragsnummer: 606936-02 Utarbeidet av: Anette Gundersen Oppdragsleder: Monica Stoknes Dato: 06.01.2023 Tilgjengelighet: Velg et element. Notat Naturmangfold- vurdering av virkninger 1. Bakgrunn 2. Metode 3. Naturgrunnlag 4. Verdivurdering 4.1. Oversikt 4.2. Arter og \u00f8kologiske funksjonsomr\u00e5der 4.3. Naturtyper 4.4. Landskaps\u00f8kologiske funksjonsomr\u00e5der 5. Fremmede arter 6. Vurdering av p\u00e5virkning og konsekvenser 6.1. Oversikt 6.2. Samlet konsekvens 7. Usikkerhet 8. Hensyn, skadereduserende tiltak og milj\u00f8oppf\u00f8lging 9. Kilder Versjonslogg: 01 06.01.23 Vurdering av virkninger for naturmangfold AG PGI VER. DATO BESKRIVELSE AV KS asplanviak.no 1 1. Bakgrunn Asplan Viak har v\u00e6rt engasjert av Bergen kommune, Etat for utbygging, for \u00e5 utarbeide Detaljregulering for Sanddalsringen \u00f8st, helse- og omsorgsinstitusjon. Hovedform\u00e5let med planarbeidet er \u00e5 regulere for kommunale utleieboliger med tilh\u00f8rende funksjoner og infrastruktur, for en beboergruppe med s\u00e6rskilte behov som faller utenfor det vanlige boligmarkedet. Tilh\u00f8rende funksjoner og infrastruktur inkluderer en personalbase og felles og privat uteareal, samt parkeringsplasser og areal til renovasjon. I den forbindelse er naturmangfoldet innenfor planomr\u00e5det kartlagt, og i dette notatet redegj\u00f8res det for funn og virkningene p\u00e5 naturmangfoldet av tiltaket beskrevet i reguleringsplanen. Planomr\u00e5det ligger i Fana Bydel, ca. 13 km s\u00f8r\u00f8st fra Bergen sentrum (Figur 1), og omfatter hele/deler av eiendommene Gnr. 43, bnr. 433, 435 og 817. Figur 1. Oversiktskart med planomr\u00e5det vist med gul stiplet linje. asplanviak.no 2 2. Metode Verdisetting og konsekvensvurdering f\u00f8lger Milj\u00f8direktoratets veileder M-1941 (Konsekvensutredninger for klima og milj\u00f8). Data som ligger til grunn for verdisettingen bygger p\u00e5 egen feltkartlegging utf\u00f8rt av Anette Gundersen (02.09.2022). Kartleggingen av naturtypelokaliteter er basert p\u00e5 Milj\u00f8direktoratets kartleggingsinstruks for 2022: \u00abKartlegging av terrestriske Naturtyper etter NiN2\u00bb. Lokalitetene registreres i NiN-app og godkjennes av Milj\u00f8direktoratet. Norsk r\u00f8dliste for arter (Artsdatabanken, 2021) og Fremmedartslisten (Artsdatabanken, 2018) er fulgt, og viktige artsfunn publiseres i Artskart via Artsobservasjoner. Annen relevant informasjon er hentet fra Artsobservasjoner, \u00d8kologiske grunnkart, Hjorteviltregisteret, Bergenskart, og NGU sine innsynsl\u00f8sninger for berggrunn og l\u00f8smasser. Planbeskrivelsen og utredningen av fagtema naturmilj\u00f8 for reguleringsplanen Sandalsringen \u00d8st (gnr. 43 bnr. 433 m.fl., reguleringsplan nr. 6131 0000) er ogs\u00e5 benyttet. Alle bildene i notatet er tatt av Anette Gundersen. Figur 2. De ulike kategoriene i Norsk r\u00f8dliste for arter. Kilde: Artsdatabanken. Figur 3. De ulike kategoriene i Fremmedartslisten. Kilde: Artsdatabanken. asplanviak.no 3 3. Naturgrunnlag Berggrunnen best\u00e5r av \u00f8yegneis og b\u00e5ndgneis, omdannet migmatittgneis(ngo.no). Dette er harde bergarter med lite kalkinnhold som forvitrer sakte og gir opphav til surt og n\u00e6ringsfattig jordsmonn. L\u00f8smassene best\u00e5r av et tynt dekke over berggrunnen. Vegetasjonen i omr\u00e5det best\u00e5r i hovedsak av gjengrodd kulturmark, og s\u00f8ndre del ligger innenfor et granplantefelt. 4. Verdivurdering 4.1. Oversikt Det ble registrert en ny naturtypelokalitet, og fra tidligere finnes registreringer av \u00f8kologiske korridorer og vilttrekk (landskaps\u00f8kologiske funksjonsomr\u00e5der) i omr\u00e5det. Det er ogs\u00e5 observert r\u00f8dlistede fugler i n\u00e6rheten av omr\u00e5det. Det finnes ingen informasjon unntatt offentligheten i n\u00e6rheten av planomr\u00e5det (O. Overvoll, personlig kommunikasjon, 18. november 2022). 4.2. Arter og \u00f8kologiske funksjonsomr\u00e5der Planomr\u00e5det ligger innenfor en stor fuglelokalitet, Helldals\u00e5sen, registrert i Artsobservasjoner med 165 observasjoner. De fleste observasjonene er av vanlige arter. Observasjonene av sjeldne og s\u00e5rbare arter (fiskem\u00e5ke (VU), gr\u00e5m\u00e5ke (VU), t\u00e5rnseiler (NT), storskarv (NT) og gr\u00e5spurv (NT) ligger utenfor planomr\u00e5det og er knyttet til aktiviteten \u00aboverflygende\u00bb. Det er ikke registrert hekkende fugl i fuglelokaliteten. 4.3. Naturtyper Det ble registrert en lokalitet av naturtypen naturbeitemark (kartleggingsenhet T32-C-2: kalkfattig eng med klart hevdpreg). Lokaliteten er i gjengroing og har ung bj\u00f8rk og selje som dominerende treslag. Bare enkelte av tr\u00e6rne er storvokste. I tillegg finnes enkelte yngre individer av rogn, gran, furu og platanl\u00f8nn (SE). I busksjiktet finnes bringeb\u00e6r, og i asplanviak.no 4 feltsjiktet ble det registrert vanlige arter som gaukesyre, s\u00f8lvbunke, hengeving, bj\u00f8nnkam, smyle, tepperot, geitrams, h\u00e5rfrytle, stankstorkenebb og skogburkne. Lokaliteten f\u00e5r tilstanden sv\u00e6rt redusert p\u00e5 grunn av graden av gjengroing, og dermed blir lokalitetskvaliteten sv\u00e6rt lav. Lokaliteten fortsetter utenfor det unders\u00f8kte omr\u00e5det. Naturbeitemark er r\u00f8dlistet som s\u00e5rbar (VU). S\u00e5rbare naturtyper (VU) med sv\u00e6rt lav lokalitetskvalitet f\u00e5r middels verdi (jf. verditabell i M-1941). Figur 4. Unders\u00f8kt omr\u00e5de (r\u00f8d linje), plangrensen (gul stiplet linje), og lokalitet med gjengrodd naturbeitemark (bl\u00e5tt omr\u00e5de). Figur 5. Bilder fra gjengrodd naturbeitemark. asplanviak.no 5 4.4. Landskaps\u00f8kologiske funksjonsomr\u00e5der \u00d8kologiske korridorer I KPA 2018 og i innsynsl\u00f8sningen Bergenskart under Temakart bl\u00e5gr\u00f8nne strukturer er det markert \u00f8kologiske korridorer gjennom landskapet som planomr\u00e5det ligger i, b\u00e5de i retning s\u00f8rvest-nord\u00f8st og i retning nordvest- s\u00f8r\u00f8st (se figuren nedenfor). If\u00f8lge Temakart bl\u00e5gr\u00f8nne strukturer viser slike korridorer \u00absammenhengende vegetasjonsbelter i bebygde omr\u00e5der, der ulike dyrearter kan ferdes\u00bb. Korridorene vurderes \u00e5 tilh\u00f8re verdikategorien \u00abfysiske strukturer i landskapet som er viktige leveomr\u00e5der, trekk-, vandrings- og forflytningskorridorer for et h\u00f8yt antall arter\u00bb, noe som tilsvarer verdien noe (jf. verditabell for naturmangfold i veileder M-1941). Figur 6. Plangrensen er illustrert med gul stiplet linje, \u00f8kologiske korridorer er markert med brune linjer. Lag med er bl\u00e5gr\u00f8nne strukturer er hentet fra Temakart for sammenhengende bl\u00e5gr\u00f8nne strukturer \u2013 opendata. asplanviak.no 6 Mulig hjortetr\u00e5kk/\u00f8kologisk korridor I Bergenskart, under vilt, jakt og fiske, er det markert et mulig hjortetr\u00e5kk i retning nordvest-s\u00f8r\u00f8st (fra Helldals\u00e5sen til Dyngelands\u00e5sen) innenfor planomr\u00e5dets vestre del (se figuren nedenfor). Trekket er innarbeidet som hensynssone for hjortetrekk i omr\u00e5deplanen for Sandalsringen \u00d8st. Det mulige hjortetr\u00e5kket ligger mellom naturomr\u00e5der p\u00e5 begge sider av Hardangervegen, blant annet et viltomr\u00e5de s\u00f8r\u00f8st for Grimevannet som i Mikkelsen & S\u00f8yland (2017) omtales som Omr\u00e5de 3 Skavdalen, med verdien sv\u00e6rt viktig. Viltomr\u00e5det Skavdalen er ogs\u00e5 markert i VISGI/Vilt med verdien sv\u00e6rt viktig. I Bergenskart vises det for \u00f8vrig ogs\u00e5 at trekket g\u00e5r gjennom de to hjortevaldene Varegga grunneierlag og Fana Austre. I Hjorteviltregisteret finnes informasjon om fallvilt p\u00e5 vegstrekningene s\u00f8r (Hardangervegen) og nord (Sandalsringen) for plangrensen. 14 registreringer med p\u00e5kj\u00f8rt hjort ved Hardangervegen og 1 ved Sandalsringen de siste 5 \u00e5rene peker mot at hjort trolig trekker i omr\u00e5det. I VISGI/Vilt finnes det ogs\u00e5 et lag kalt for \u00abvei-krysnings punkt for hjort\u00bb (se figuren nedenfor). Figur 7. Plangrensen er illustrert med gul stiplet linje, mulig hjortetrekk er markert med brun stiplet linje. Viltomr\u00e5det Skavdalen er avgrenset med r\u00f8d skravur. Viltdata er hentet fra VISGI/Vilt. asplanviak.no 7 Figur 8. Tiltaket (bl\u00e5 linjer) ligger \u00f8st for mulig hjortetr\u00e5kk (brun stiplet linje) og vei-krysnings punkt for hjort (r\u00f8d stiplet linje). Bergen kommune ved viltforvalter Caroline Erts\u00e5s Christie bekrefter at det er mye hjort i omr\u00e5det, at Hjortens omr\u00e5debruk inkluderer hele terrenget fra Midtun-rundkj\u00f8ringen og nord\u00f8stover til Heldallshaugen og at Hardangervegen og Sandalringen skj\u00e6rer gjennom et viktig \u00f8st-vest tr\u00e5kk for hjorten. Christie p\u00e5peker videre at hele omr\u00e5det s\u00f8r for Sandalsringen (veien) er i bruk, og at det nok er betydelig mer hjorte-aktivitet nedenfor Sandalsringen enn ovenfor (C. Christie, personlig kommunikasjon, 29. november og 7. desember 2022). Figuren nedenfor illustrerer hjortens bevegelse i terrenget rundt Sandalsringen og ned mot Hardangervegen. Hele linjer illustrerer prim\u00e6rtr\u00e5kk, der hjorten g\u00e5r mest, og stiplede linjer illustrerer oppholdsomr\u00e5der og omr\u00e5der der tr\u00e5kket er litt mindre tydelig. Ryggen fra Midts\u00e5ta til Stores\u00e5ta er tatt mer i bruk av turg\u00e5ere etter pandemien, og ferdsel med hund asplanviak.no 8 p\u00e5 det gamle hovedtr\u00e5kket som g\u00e5r nord-s\u00f8r parallelt med ryggen kan ha redusert hjortens aktivitet der, noe som kan ha \u00f8kt hjortens bruk og behov for terrenget p\u00e5 s\u00f8rsiden av Sandalsringen. Figuren er laget av viltforvalter Caroline Erts\u00e5s Christie p\u00e5 bakgrunn av informasjon fra det lokale jaktlagets observasjoner. Trafikkp\u00e5kj\u00f8rsel-statistikk indikerer at hjorten ikke har ett bestemt krysningsomr\u00e5de, men benytter store deler av strekket til sitt \u00f8st-vest trekk. Figuren nedenfor sier heller ikke s\u00e5 mye om hvor hjorten ev. foretrekker \u00e5 krysse Hardangervegen, noe det alts\u00e5 er knyttet usikkerhet til. Det ville derfor v\u00e6rt interessant \u00e5 unders\u00f8ke om det finnes steder som hjorten benytter mer enn andre steder som rute over Hardangervegen, noe som ville gitt et grunnlag for \u00e5 vurdere om utbygging i planomr\u00e5det vil sette mer trykk p\u00e5 hjortens bruk av eventuelle krysningspunkter over Hardangervegen (C. Christie, personlig kommunikasjon, 7. desember 2022). Figur 9. Hjortens bevegelse i terrenget rundt Sandalsringen og ned mot Hardangervegen er illustrert med r\u00f8de hele og stiplede linjer. Kilde: Viltforvalter Caroline Erts\u00e5s Christie. asplanviak.no 9 Inntil en eventuell kartlegging av hjortens vandring i omr\u00e5det er utf\u00f8rt, vurderes det markerte mulige hjortetr\u00e5kket som et lokalt viktig vilttrekk, noe som tilsvarer verdien noe (jf. verditabell for naturmangfold i veileder M-1941). Hjortetr\u00e5kket sammenfaller med den tversg\u00e5ende \u00f8kologiske korridoren i retning nordvest- s\u00f8r\u00f8st, og disse to strukturene vurderes derfor samlet som et delomr\u00e5de med verdien noe. 5. Fremmede arter Det finnes en del platanl\u00f8nn (SE) i planomr\u00e5det. Arten forekommer spredt i hele omr\u00e5det, og alle forekomstene er derfor ikke registrert. 6. Vurdering av p\u00e5virkning og konsekvenser 6.1. Oversikt Verdiomr\u00e5dene som p\u00e5virkes er en \u00f8kologisk korridor (langsg\u00e5ende, retning s\u00f8rvest- nord\u00f8st), et mulig hjortetrekk/ en \u00f8kologisk korridor (tversg\u00e5ende, retning nordvest- s\u00f8r\u00f8st) og en naturtypelokalitet. asplanviak.no 10 Figur 10. Tiltaket (bl\u00e5 linjer viser vegl\u00f8sning og fotavtrykk av tiltaket) ber\u00f8rer midtre del av lokaliteten med naturbeitemark (svart stiplet linje). Plangrensen er illustrert med gul stiplet linje, \u00f8kologiske korridorer er markert med brune linjer og mulig hjortetrekk er markert med brun stiplet linje. I tabellen nedenfor gis en oversikt over p\u00e5virkning og konsekvensgrader for verdisatte omr\u00e5der som blir p\u00e5virket. asplanviak.no 11 Tabell 1. Oversikt over p\u00e5virkning og konsekvenser for naturmangfoldet. Verdi- P\u00e5virkning Konsekvens omr\u00e5de Naturtypelokalitet Naturbeitemark Tiltaket medf\u00f8rer arealbeslag av litt under halvparten av Betydelig delomr\u00e5det og fragmentering av det resterende arealet. milj\u00f8skade (--) Tiltaket er vurdert til \u00e5 gi en forringet p\u00e5virkning p\u00e5 delomr\u00e5det. Middels verdi og forringet medf\u00f8rer betydelig milj\u00f8skade. Landskaps\u00f8kologiske funksjonsomr\u00e5der \u00d8kologisk Tiltaket vil redusere redusere delomr\u00e5dets areal men ikke Noe milj\u00f8skade korridor medf\u00f8re fragmentering. Korridorens funksjoner vurderes \u00e5 (-) s\u00f8rvest-nord\u00f8st bli noe redusert ved at tiltaket svekker mulighetene dyr og fugler har til \u00e5 bruke omr\u00e5det til forflytning, hekking og n\u00e6ringss\u00f8k. Korridoren er ca. 190 m- bred i omr\u00e5det rundt planomr\u00e5det, og selv om tiltaket medf\u00f8rer mer forstyrrelser i form av st\u00f8y, vil trolig korridorens funksjoner i stor grad opprettholdes. Middels verdi og noe forringet gir noe milj\u00f8skade. \u00d8kologisk Trekket er markert gjennom vestre del av planomr\u00e5det, og Noe milj\u00f8skade korridor/ tiltaket vil kunne svekke eller endre hjortens eventuelle (-) hjortetrekk bruk av dette omr\u00e5det som krysningspunkt over Sandalsringen. Tiltaket vil ogs\u00e5 kunne endre hjortens krysningspunkter over Hardangervegen. P\u00e5virkningen vurderes som forringet. Noe verdi og forringet gir noe milj\u00f8skade. Tiltaket vurderes \u00e5 medf\u00f8re betydelig milj\u00f8skade for et verdiomr\u00e5de og noe milj\u00f8skade for to verdiomr\u00e5der. Sett bort fra den samlede belastningen vurderes tiltaket \u00e5 medf\u00f8re middels negativ konsekvens for naturmangfoldet. 6.2. Samlet konsekvens Planen grenser til en omr\u00e5deregulering, Sandalsringen \u00f8st (planID 4601_61310000), som er under arbeid. Andre reguleringsplaner i planens n\u00e6romr\u00e5de er: Reguleringsplan Fana Sandal/S\u00e6dal/Nattland. PlanID: 8420000 og Reguleringsplan Fana, Sandal/S\u00e6dal/Nattland. PlanID: 6980000/6980001. asplanviak.no 12 Planlagte utbygginger i forbindelse med Sandalsringen \u00f8st vil gripe ytterligere inn i en gr\u00f8nnstruktur som allerede er under hardt press fra eksisterende veier og bebyggelse, og trolig redusere mulighetene ytterligere for hjort b\u00e5de \u00e5 oppholde seg i omr\u00e5det mellom Sandalsringen og Hardangervegen og \u00e5 trekke i retning nord- s\u00f8r over disse vegene. Tiltaket, sammen med tidligere og mulige framtidige utbygginger, vil redusere mulighetene ytterligere ogs\u00e5 for fugler og andre dyr til \u00e5 bruke omr\u00e5det til vandring, mats\u00f8k og eventuelt hekking. Om man ser konsekvensene av tiltaket sammen med belastningen som gr\u00f8nnstrukturen har v\u00e6rt og vil/kan bli utsatt for, vurderes den samlede negative konsekvensen \u00e5 v\u00e6re st\u00f8rre enn middels. Naturbeitemark er en relativt vanlig naturtype i regionen, men slike omr\u00e5der har ofte en redusert tilstand p\u00e5 grunn av gj\u00f8dsling og/gjengroing. Den ber\u00f8rte lokaliteten er av en naturtype som er r\u00f8dlistet som s\u00e5rbar (VU), men lokaliteten er i sein gjenvekstsuksesjonsfase (sterkt gjengrodd), og det vurderes at den samlede belastningen ikke vil hindre at forvaltningsm\u00e5lene for naturtyper, arter og \u00f8kosystemer n\u00e5s. 7. Usikkerhet Naturtyper, karplanter, sopp, moser og lav er unders\u00f8kt i felt. Usikkerheten knyttet til kunnskapsgrunnlaget for kategoriene naturtyper og arter vurderes derfor som liten, til tross for at noe usikkerhet er knyttet til artsgrupper som ikke er unders\u00f8kt, som insekter og fugl. Det er usikkerhet knyttet til hvordan hjort bruker omr\u00e5det, og hvor arten foretrekker \u00e5 krysse vegene. Selv om detaljeringsniv\u00e5et for planen er h\u00f8yt, er det derfor knyttet usikkerhet til konsekvensene av tiltaket for landskaps\u00f8kologiske funksjonsomr\u00e5der. asplanviak.no 13 8. Hensyn, skadereduserende tiltak og milj\u00f8oppf\u00f8lging I naturmangfoldlovens \u00a7 12 er det gitt retningslinjer om at det skal velges teknikker, driftsmetoder og lokalisering som gir det beste samfunnsmessige resultatet, der hensynet til naturmangfoldet er en viktig faktor. I dette ligger ogs\u00e5 plikten til \u00e5 vurdere alternative plasseringer av midlertidige anleggs- og riggomr\u00e5der. Dette betyr at tiltakshaver m\u00e5 ta hensyn til de omr\u00e5dene som er omtalt som verdifulle ved valg av hvilke omr\u00e5der som skal brukes til ulike form\u00e5l. Videre b\u00f8r vegfremf\u00f8ringen bli s\u00e5 arealsparende som mulig. Det samme gjelder for plassering av riggomr\u00e5der og anleggsveger. I planforslaget for detaljregulering er det lagt til grunn et plangrep som reduserer utbyggingsform\u00e5let for tiltaket til et minimum, og begrenser det tiltaket ber\u00f8rer av gr\u00f8nnstruktur. Planforslaget medf\u00f8rer likevel inngrep i eksisterende natur, og medf\u00f8rer dermed noe reduksjon av gr\u00f8ntareal. I plasseringen av bebyggelse og adkomstveg er det fors\u00f8kt \u00e5 bevare mest mulig av eksisterende gr\u00f8ntareal, minimere skj\u00e6ringer mot kj\u00f8revegen Sanddalsringen, samt sikre naturlige overganger mellom bearbeidet og eksisterende terreng. Det er i bestemmelsene stilt krav om at eksisterende vegetasjon i st\u00f8rst mulig grad bevares i form\u00e5lene GN og VS med tanke p\u00e5 bl.a. \u00e5 bevare naturmangfold, friluftsomr\u00e5de og skjerming mot anlegget. Videre skal det ved eventuell tilplanting benyttes arter som h\u00f8rer naturlig hjemme i n\u00e6romr\u00e5det, og det skal benyttes rene jordmasser uten fragmenter og fr\u00f8 fra fremmede arter. For \u00e5 p\u00e5virke minst mulig naturareal b\u00f8r anleggs- og riggomr\u00e5de plasseres der det allerede finnes tekniske inngrep eller der anleggsomr\u00e5det seinere blir permanent (for eksempel i et kryssomr\u00e5de). Ved hogst av store og gamle tr\u00e6r b\u00f8r de flyttes der de naturlig kan bli liggende og brytes ned. For \u00e5 hindre avrenning til bekken s\u00f8rvest for planomr\u00e5det og videre til Nesttunelva til \u00d8vsttun (056-183-R) b\u00f8r det stilles krav til avrenning og rensing fra riggomr\u00e5der \u2013 b\u00e5de etablering av tett dekke og oppsamling og rensing av for eksempel drivstoff ved s\u00f8l eller uhell. Det er i bestemmelsene \u00a7 2.7.4 satt krav om milj\u00f8oppf\u00f8lgingsplan, samt i \u00a7 2.7.6 satt krav om at det skal dokumenteres at avrenning av overvann ikke gir forurensing til vassdrag. Hjorten beveger seg i hele omr\u00e5det mellom Sandalsringen og Hardangervegen (jf. kapittel 4.4 landskaps\u00f8kologiske funksjonsomr\u00e5der). Bymilj\u00f8etaten har i dialog trukket frem at en st\u00f8rre helhetlig kartlegging av hjortens bevegelser fra friluftsomr\u00e5det Preikestolen til Helldalsgrenda ville v\u00e6rt positivt med tanke p\u00e5 virkninger og eventuelle skadereduserende tiltak for hjort. Det vurderes at en slik overordnet kartlegging h\u00f8rer til under arbeidet med overordnet omr\u00e5dereguleringsplan for Sanddalsringen, som er under asplanviak.no 14 arbeid. Uten en slik overordnet kartlegging er det ikke hensiktsmessig \u00e5 anbefale skadereduserende tiltak for hjort innenfor planomr\u00e5det for detaljreguleringen. Det stilles krav om en milj\u00f8oppf\u00f8lgingsplan f\u00f8r IG i bestemmelsene. Planen skal blant annet vise vurderinger av overvannsituasjon og mulig energiforsyning. asplanviak.no 15 9. Kilder Skriftlige kilder Brevik, R., Skarb\u00f8, K., Heiberg, E., All, C. 2013. Sumvirkninger av tekniske inngrep i utmark. Kunnskapsstatus Klima- og milj\u00f8departementet. 2016. Veileder. Naturmangfoldloven kapittel 2. Alminnelige bestemmelser om b\u00e6rekraftig bruk Mikkelsen, G og S\u00f8yland, A, 2017. Viltet i Bergen. Kartlegging av viltomr\u00e5der og status for viltartene - Bergen kommune, Bymilj\u00f8etaten: 66 s. + vedlegg. Milj\u00f8direktoratet. 2022. Kartleggingsinstruks. Kartlegging av terrestriske Naturtyper etter NiN2. Milj\u00f8direktoratet Veileder M-2209, 2022. Versjon 24.01.2022. 372 sider Nettkilder Artsdatabanken (2021). Resultater. Norsk r\u00f8dliste for arter 2021. https://www.artsdatabanken.no/rodlisteforarter2021/Resultater Nedlastet (27.01.22). Artsdatabanken. 2018. Norsk r\u00f8dliste for naturtyper 2018. Hentet (10.08.2021) fra https://www.artsdatabanken.no/rodlistefornaturtyper Artsdatabanken. 2018. Fremmedartslista 2018. Hentet (10.08.2021) fra https://www.artsdatabanken.no/fremmedartslista2018 Artsobservasjoner (Artsobservasjoner - rapportsystem for arter i Norge) Bergenskart (Bergenskart) Bergenskart/ Vilt, jakt og fiske (Vilt, jakt og fiske | Bergenskart) Berggrunn (ngu.no) Hjorteviltregisteret (Hjorteviltregisteret \u2013 nasjonal database fra jakt p\u00e5 elg, hjort, r\u00e5dyr og villrein, og fallvilt av utvalgte arter - Hjorteviltregisteret) L\u00f8smasser (ngu.no) Temakart bl\u00e5gr\u00f8nne strukturer (Temakart sammenhengende BL\u00c5GR\u00d8NNE strukturer (arcgis.com)) asplanviak.no 16 VISGI (Folder: VISGI (bergen.kommune.no)) \u00d8kologiske grunnkart (\u00d8kologiske grunnkart (artsdatabanken.no)) asplanviak.no 17 "
}