{
  "dokument_id": "9a446603-c5dc-55f0-9060-ba716391b063",
  "doc_type": "case_presentation",
  "kommune": 4601,
  "tittel": "Gnr 59 bnr 1 - Klage p\u00e5 vedtak om planting",
  "url": "https://bergen.kommune.no/politikere-utvalg/api/fil/bk360/9864190/Framstilling-Gnr-59-bnr-1-Klage-pa-vedtak-om-planting",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/184953-8 Fana. Gnr 59 bnr 1 - Klage p\u00e5 vedtak om planting Hva saken gjelder: Kjell Ove Riple, eigar av gnr 59 bnr 1, har p\u00e5klaga vedtak fr\u00e5 Seksjon for n\u00e6ring og landbruk dagsett 13.12.2023 om p\u00e5legg om forynging og vedtak om tvangsmulkt. Klagen vart sendt 25.12.2023, og vart s\u00e5 supplert med utfyllande informasjon 05.02.2024 etter at klagar fekk utsatt frist til det. B\u00e5de klage og utfyllande informasjon er sendt i rett tid, og klagen vert difor handsama. Vedtaket gjaldt p\u00e5legg om planting av 25 dekar med gran p\u00e5 gnr 59/1 etter gjennomf\u00f8rt hogst i 2018. Heimelen for vedtaket er lov om skogbruk \u00a7 6, jamf\u00f8r forskrift om berekraftig skogbruk \u00a7 8, som angir ein tidsfrist p\u00e5 3 \u00e5r for \u00e5 gjennomf\u00f8ra foryngingstiltak. Dei samla hogstflatene er p\u00e5 vel 40 dekar, men for om lag 15 dekar vurderte Seksjon for n\u00e6ring og landbruk at grunneigar kunne satsa p\u00e5 ein allereie etablert lauvskog av mellom anna kantsoneomsyn til bekk. Frist for gjennomf\u00f8ring av utplanting er 15.05.2025, og det vert i saksutgreiinga presisert at grunna lang tid sidan gjennomf\u00f8rt hogst og etablering av konkurrerande vegetasjon s\u00e5 m\u00e5 utplantinga gjennomf\u00f8rast nokonlunde raskt. Klagar anf\u00f8rer prim\u00e6rt at det ikkje er hensiktsmessig \u00e5 investere i nyplanting fordi det f\u00f8reg\u00e5r prosessar knytt til mogeleg nyetablering av skil\u00f8yper og friluftsaktivitet i tilknyting til Bergen kommune sitt skianlegg p\u00e5 Riple. Klagar ber p\u00e5 det sterkaste om at saka m\u00e5 setjast i bero fram til den offentlege bruken av omr\u00e5det er avklart. Vidare anf\u00f8rer klagar at han vurderer \u00e5 etablere omr\u00e5det som kombinasjon beiteomr\u00e5de og naturleg forynging med lauvskog. Det er ikkje eit prim\u00e6rt \u00f8nske fr\u00e5 klagar \u00e5 planta igjen gran, d\u00e5 han meiner det er andre m\u00e5tar \u00e5 ta betre vare p\u00e5 kulturlandskapet, deriblant tynning av lauvskog og beite. Klagar orienterer om at han vil laga ein alternativ skj\u00f8tselsplan for omr\u00e5det og ser fram til fortsatt dialog rundt dette med kommunen og andre akt\u00f8rar. Klagar syner ogs\u00e5 til at det er opplyst om at det ikkje er \u00f8nskeleg \u00e5 planta til med gran p\u00e5 tilgrensande hogd areal p\u00e5 59/8. Og at hogsten p\u00e5 59/8 var delar av grunnen til at klagar hogg p\u00e5 sin eigedom. \u00d8konomiske konsekvenser: Saka har ikkje kjente \u00f8konomiske konsekvensar for Bergen kommune. Byr\u00e5dens vurdering og anbefaling/konklusjon: Skogbrukslova og den tilh\u00f8yrande forskrift om berekraftig skogbruk er tydelege p\u00e5 at skogeigar skal s\u00f8rga for tilfredsstillande forynging etter hogst. Tidsfristen for \u00e5 etablera forynging eller legga til rette for forynging er 3 \u00e5r etter at hogsten er skjedd. Vidare framg\u00e5r det tydeleg av lova at det skal vera samsvar mellom hogstform og metode for forynging, noko som inneber at skogeigar b\u00f8r ha planlagt forynginga f\u00f8r hogsten har skjedd. I 1 f\u00f8rem\u00e5lsparagrafen til skogbrukslova ligg det elles til grunn at det skal f\u00f8reg\u00e5 ei berekraftig forvaltning av skogressursane, og ein legg til grunn at det inneber at forynginga som vert etablert etter hogst skal ha same volum- og/eller verdimessige produksjon for skogen som stod der f\u00f8r hogst. Fr\u00e5 01.01.2024 er dette innskjerpa i forskrift om berekraftig skogbruk, og no er det innf\u00f8rt s\u00f8knadsplikt til kommunen for \u00e5 forynga med noko anna enn barskog dersom hovudtreslaget f\u00f8r hogst var bartre. Denne nye regelen kjem ikkje til anvendelse i denne saka, men syner kva som er intensjonen bak f\u00f8resegna om berekraftig forvaltning av skogressursane. Ein meiner vidare at etablering av lauvskog i kombinasjon med beiteomr\u00e5de ikkje er foreinlig med skogbrukslova sine f\u00f8resegner om forynging etter hogst. Klagar har heller ikkje sendt inn skj\u00f8tselsplan trass i at dette vart etterspurt fr\u00e5 kommunen d\u00e5 ein sendte ut brev om utsatt klagefrist. Omr\u00e5det er i dag skogsmark, og ikkje kulturlandskap/innmark. Aktivt beite kombinert med lauvskogbruk vil ikkje endra arealstatusen, og det vil framleis vera foryngingsplikt etter skogbrukslova p\u00e5 omr\u00e5det. Vidare har ikkje klagar eigne dyr if\u00f8lge s\u00f8knad om produksjonstilskot, men har hestar p\u00e5 pensjon i beitesesongen. Det er difor ikkje sannsynleggjort behov for dette arealet som beite i gardsdrifta. Klagar sin hovudanf\u00f8rsel knytt til mogeleg nyetablering av skil\u00f8yper: Etter avklaringar med Etat for idrett og idrettsavdelinga p\u00e5 byr\u00e5dsavdeling for n\u00e6ring, kultur og idrett er det avklart at det f\u00f8religg ikkje konkrete planar med konkrete tras\u00e9ar og framdriftsplanar p\u00e5 nyetablering av skil\u00f8yper. Det er mogeleg at Bergen kommune sitt skianlegg med tilh\u00f8yrande skil\u00f8yper p\u00e5 Riple vert utvida i framtida, men det f\u00f8religg ikkje konkrete og forpliktande planar. Heile hogstomr\u00e5det p\u00e5 59/1 ligg som landbruks-, natur- og friluftsomr\u00e5de i kommuneplanens arealdel. Omr\u00e5det er markert som skog i arealressurskartet, og har vore angitt som skog og utmark s\u00e5 langt tilbake ein har kartgrunnlag og flyfoto. Skogbrukslova gjeld difor for arealet. Lova sin tre\u00e5rsfrist for etablering av forynging etter hogst gjekk ut for snart tre \u00e5r sidan. Skogbruk er ein biologisk produksjon, og biologisk sett hastar det med \u00e5 etablera ny forynging f\u00f8r det vert for mykje konkurrerande vegetasjon p\u00e5 hogstflata. Ein har biologisk sett ikkje tid til \u00e5 venta opptil fleire \u00e5r p\u00e5 ein potensiell etablering av skil\u00f8yper, fordi ei slik venting vil umogleggjera etablering av ny skog i tr\u00e5d medf f\u00f8resegnene i skogbrukslova. D\u00e5 vil det vera betre \u00e5 planta ny skog no, og heller etablera skil\u00f8ypene n\u00e5r den tid kjem. Eit moment her er at skil\u00f8ypene berre vil oppta ein liten del av hogstflatene. Det framst\u00e5r som urimeleg at eit potensielt framtidig arealbeslag p\u00e5 ein liten og ukjent del av arealet skal umogleggjera oppfylling av lovp\u00e5lagte plikter om forynging. Det vil dramatisk forringa arealet sin framtidige \u00f8konomiske verdi som skogbruksomr\u00e5de. For \u00f8vrig vil klagar som grunneigar ha rett p\u00e5 st\u00f8rre kompensasjon ved ei eventuell etablering av skil\u00f8yper dersom det vert planta gran enn om det ikkje vert. Dette fordi skogverdien p\u00e5 arealet vil vera h\u00f8gare dersom det blir planta gran. Vedtakskompetanse: Fullmaktene til byr\u00e5det \u00a7 25 vedtatt av bystyret 16.12.2020 i sak 378/20: Tredje avsnitt: \u00abByr\u00e5det er delegert fullmakt til \u00e5 treffe avgj\u00f8relser p\u00e5 alle omr\u00e5der som regulerer av aktuelle lover knyttet til gr\u00f8nn forvaltning, der loven ikke uttrykkelig sier at det er kommunestyret selv som har slik myndighet, eller bystyret gjennom vedtak har lagt slik avgj\u00f8relsesmyndighet til bystyret\u00bb. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. Klage av 25.12.2023 p\u00e5 vedtak om planting og tvangsmulkt vert ikkje tatt til f\u00f8lge. 2. Saka vert oversendt til Statsforvaltaren i Vestland for endeleg avgjerd. Dato: 7. mai 2024 2 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: 1. Gnr 59 bnr 1 \u2013 P\u00e5legg om forynging og vedtak om tvangsmulkt 2. VS: Klage p\u00e5 vedtak av 13. des. 23 ref: 2022/184953-4 - Forlenget frist til 5/2-24 - 2022/184953-6.msg 3. VS: Klage p\u00e5 vedtak av 13. des. 23 ref: 2022/184953-4.msg 4. Utsatt klagefrist og sp\u00f8rsm\u00e5l om skj\u00f8tselsplan 3 "
}