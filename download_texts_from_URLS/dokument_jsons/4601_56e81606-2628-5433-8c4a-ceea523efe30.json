{
  "dokument_id": "56e81606-2628-5433-8c4a-ceea523efe30",
  "doc_type": "case_presentation",
  "kommune": 4601,
  "tittel": "Ombygging av boliger i Leirvik\u00e5sen 11, 13 og 15. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/10209722/Framstilling-Ombygging-av-boliger-i-Leirvikasen-11-13-og-15-Gjennomforingsvedtak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/278899-24 Ombygging av boliger i Leirvik\u00e5sen 11, 13 og 15. Gjennomf\u00f8ringsvedtak Hva saken gjelder: Saken gjelder gjennomf\u00f8ring av ombygging av tidligere utleieboliger til personalbase og avlastningsboliger for brukere med psykisk utviklingshemming. Fagetatens vurdering og anbefaling: Etat for boligforvaltning har mottatt bestilling for ombygging av Leirvik\u00e5sen 11,13 og 15 fra Byr\u00e5dsavdeling for eldre, helse og omsorg. Leilighetene i Leirvik\u00e5sen har frem til vinteren 2024 v\u00e6rt benyttet til utleieboliger. Prosjektet g\u00e5r ut p\u00e5 \u00e5 bygge om eksisterende bygningsmasse, og gj\u00f8re dem om til personalbase og avlastningsboliger for barn og unge med alvorlige funksjonshemminger. Det er planlagt etablert netto12 nye avlastningsplasser og 4 nye barneboliger fordelt p\u00e5 de tre byggene. Til sammen tilbud for 16 nye brukere. Denne saken gjelder finansiering og gjennomf\u00f8ring av disse 16 nye plassene. Bygget best\u00e5r i dag av individuelle leiligheter. Boligkomplekset inng\u00e5r i etableringen av Leirvik\u00e5sen 7-17 avlastning, og skal dekke f\u00f8lgende behov: * Areal som trengs etter flytting fra bla. Svartediket avlastningsbolig. * Etablering av vedtatte barne- og avlastningsboliger. * Etablering av boliger for kriseavlastning. Siden leilighetene i Leirvik\u00e5sen 11, 13 og 15 skal benyttes til avlastning, m\u00e5 de sikres godkjenning til institusjonsform\u00e5l. I vedlagte fagnotat redegj\u00f8res det n\u00e6rmere for hvilke tiltak som skal prioriteres, og hvilke funksjoner ombyggingen m\u00e5 oppfylle for \u00e5 f\u00e5 denne godkjenningen. Fagetaten Etat for boligforvaltning (EBF) har gjennomg\u00e5tt bestillingen og anbefaler at tiltaket gjennomf\u00f8res slik som beskrevet. Den \u00f8konomiske rammen skal kunne dekke utgifter for \u00e5 oppn\u00e5 kvaliteter som stilles i dagens lovverk som plan- og bygningsloven og teknisk forskrift 17 m. fl. Byggene vil ogs\u00e5 f\u00e5 elektroniske l\u00e5ssystem, sprinkleranlegg, brannalarmanlegg og oppdaterte vvs - og elektro-tekniske anlegg etter dagens krav. \u00d8konomiske konsekvenser: Det er gjennomf\u00f8rt en intern usikkerhetsanalyse som danner grunnlaget for en beregnet totalkostnad. Investeringen vil ikke f\u00e5 driftskonsekvenser da fremtidige leieinntekter tar h\u00f8yde for kostnadsdekkende leie som inkluderer kalkulatoriske kostnader p\u00e5 investeringen. Det er avsatt midler til form\u00e5let i Handlings- og \u00f8konomiplanen for 2023 \u2013 2026 med 10 millioner i 2024 og 20 millioner i 2025 \u2013 p\u00e5 BUD1055; Barne- og avlastningsboliger 11, 13 og 15. 1 Kapitalkostnader Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i MVA-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: Byr\u00e5dets m\u00e5l er at alle personer med utviklingshemming skal ha mulighet til en meningsfull, aktiv og trygg hverdag. Byr\u00e5det vurderer at de beskrevne ombyggingstiltakene er n\u00f8dvendige og hensiktsmessige, og i tr\u00e5d med de m\u00e5l og intensjoner som er omtalt i byr\u00e5dsplattformen. Byr\u00e5det anbefaler at prosjektet i Leirvik\u00e5sen gjennomf\u00f8res slik saken beskriver. Vedtakskompetanse: Budsjettfullmaktenes pkt. 2.3 bokstav g) Gjennomf\u00f8ringsvedtak i investeringsprosjekt oppad begrenset til 50 mill. treffes av utvalg for finans, kultur og n\u00e6ring. Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Ombygging av deler av bygningsmassen p\u00e5 eiendom gnr.140 bnr. 290, Leirvik\u00e5sen 11,13 og 15 til bruk for personalbase/avlastningsbolig, gjennomf\u00f8res. 2. Tiltaket finansieres over BUD1055 med totalt 30 millioner, fordelt over 2 \u00e5r. Dato: 7. mai 2024 Christine B. Meyer Eivind K. N\u00e6vdal-Bolstad Byr\u00e5dsleder Byr\u00e5d for finans. Dokumentet er godkjent elektronisk. Vedlegg: Fagnotat av 3. april 2024 2 "
}