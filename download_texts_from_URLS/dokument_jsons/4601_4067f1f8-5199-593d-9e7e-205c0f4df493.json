{
  "dokument_id": "4067f1f8-5199-593d-9e7e-205c0f4df493",
  "doc_type": "case_presentation",
  "kommune": 4601,
  "tittel": "Andre prosessm\u00f8te - plan for forvaltningsrevisjon og eigarskapskontroll",
  "url": "https://bergen.kommune.no/politikere-utvalg/api/fil/bk360/10019578/Framstilling-Andre-prosessmote-plan-for-forvaltningsrevisjon-og-eigarskapskontroll",
  "tekst": " Kontrollutvalget Saksframstilling V\u00e5r referanse: 2023/126487-16 Saksbehandler: Lillian Kristin Bolstad Andre prosessm\u00f8te - plan for forvaltningsrevisjon og eigarskapskontroll Kva saka gjeld: Kontrollutvalet skal minst ein gong i valperioden og innan utgangen av 2024 utarbeide ein plan for forvaltningsrevisjonar og ein plan for eigarskapskontrollar. Planane skal vise p\u00e5 kva omr\u00e5de det skal gjennomf\u00f8rast h\u00f8vesvis forvaltingsrevisjonar og eigarskapskontrollar. Planane skal baserast p\u00e5 ei risiko- og vesentlegvurdering av verksemda til kommunen, verksemda i kommunen sine selskap og kommunen sine eigarskap, jf. kommunelova \u00a7\u00a7 23- 3 andre ledd og 23-4 andre ledd. F\u00f8rem\u00e5let med risiko- og vesentlegvurderingane er \u00e5 finne ut kor det er st\u00f8rst behov for forvaltningsrevisjon og eigarskapskontroll. I kontrollutvalets m\u00f8te 23.08.2023 sak 73/23 bestilte kontrollutvalet risiko- og vesentlegvurderingar og utkast til planar for forvaltningsrevisjon og eigarskapskontroll fr\u00e5 Deloitte, i tr\u00e5d med framlagt prosjektplan. F\u00f8rste prosessm\u00f8te blei gjennomf\u00f8rt i kontrollutvalsm\u00f8te 12.12.2023. I det prosessm\u00f8tet diskuterte og vurderte kontrollutvalet risikoar innanfor kommunen sine ansvarsomr\u00e5de og risikoar knytt til drifta i selskapa kommunen har eigarinteresser. I denne prosessen nytta kontrollutvalet seg av eit \u00abrisikospel\u00bb som har oversikt over dei ulike tenesteomr\u00e5da i kommunen. Deloitte har vidare innhenta innspel til risiko- og vesentleganalysen fr\u00e5 blant anna alle dei politiske utvala, dei lovp\u00e5lagte r\u00e5da, byr\u00e5dsavdelingane, byombodet m.fl. I tillegg har Deloitte sendt ut sp\u00f8rjeunders\u00f8kingar, gjennomf\u00f8rt dokumentanalyse og gjennomg\u00e5tt statistikk. I prosjektplanen \u00abRisiko- og vesentlighetsvurderinger og planer for forvaltningsrevisjon og eierskapskontroll\u00bb skriv Deloitte f\u00f8lgande om gjennomf\u00f8ring av gjennomf\u00f8ring av andre prosessm\u00f8te: \u00abForm\u00e5let med det andre prosessm\u00f8tet er at kontrollutvalget skal gjennomf\u00f8re sin endelige prioritering til plan for forvaltningsrevisjon og plan for eierskapskontroll. Som et grunnlag for diskusjonen i m\u00f8tet vil analysedokumentene bli ferdiggjort og lagt fram for kontrollutvalget i god tid f\u00f8r m\u00f8tet. I dokumentene vil alle data som er samlet inn bli presentert i en risikovurdering, inkludert de data som ble samlet inn fra kontrollutvalget i prosessm\u00f8te 1. P\u00e5 bakgrunn av risikoanalysen vil det g\u00e5 fram hvilke omr\u00e5der det er knyttet st\u00f8rst risiko til. Det er kontrollutvalget som i prosessm\u00f8tet skal prioritere og vurdere de ulike risikoomr\u00e5dene og avgj\u00f8re hvilke omr\u00e5der og selskap som skal bli gjenstand for 1 forvaltningsrevisjon, og hvilke eierskap en skal prioritere \u00e5 gj\u00f8re eierskapskontroll med.\u00bb I m\u00f8tet 12. mars skal kontrollutvalet arbeide vidare med Deloitte sitt analysedokument og prioriteringar av risikoomr\u00e5de som eignar seg for forvaltningsrevisjon eller eigarskapskontroll. Det blir lagt opp til at endeleg plan for forvaltningsrevisjonar og endeleg plan for eigarskapskontrollar kan innstillast til bystyret i kontrollutvalets m\u00f8te 23. april. Sekretariatet si vurdering Vi oppmodar medlemmene av kontrollutvalet til aktiv deltaking og gjerne litt ekstra f\u00f8rebuing til denne saka. Det er lagt opp til \u00e5 bruke om lag 1,5 timar til diskusjon. Truleg vil prosessm\u00f8tet bli gjennomf\u00f8rt som siste sak i m\u00f8tet. Medlemmene kan i m\u00f8tet komme med sine \u00f8nskje for kva prosjekt som skal inn i planane for neste periode. Vidare skal utvalet i fellesskap utforme lister over prioriterte prosjekt. Vi ber difor om at utvalsmedlemmene merker seg dei prosjektforslaga som g\u00e5r fram av tabellane i analysegrunnlaget som de \u00f8nsker \u00e5 prioritere. Sj\u00e5 oppsummeringar i enkeltkapitla og i ROV- dokumentets siste kapittel. Medlemmene kan ogs\u00e5 komme med eigne forslag til prosjekt. Sj\u00f8lv om Deloitte har indikert sine vurderingar av risiko med raudt (h\u00f8g risiko) eller gult (middels risiko) kan kontrollutvalet ha eigne vurderingar av dette. Forslag til vedtak: Saka blir lagt fram utan forslag til vedtak. Dato: 5. mars 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg (blir etterpublisert): Risiko- og vesentlighetsvurdering for Bergen kommune 2024 2 "
}