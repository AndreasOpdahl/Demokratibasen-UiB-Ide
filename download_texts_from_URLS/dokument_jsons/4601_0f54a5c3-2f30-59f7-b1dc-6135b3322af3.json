{
  "dokument_id": "0f54a5c3-2f30-59f7-b1dc-6135b3322af3",
  "doc_type": "case_attachment",
  "kommune": 4601,
  "tittel": "Fagnotat, datert 02.12.2024",
  "url": "https://bergen.kommune.no/politikere-utvalg/api/fil/bk360/11640270/Fagnotat-datert-02-12-2024",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2023/17780-49 Saksbehandler: Malin Aasen Dato: 02.12.2024 Fra Plan- og bygningsetaten Forslag til oppheving anbefales vedtatt Opphevelse av eldre reguleringsplaner \u00e5r 1925-1945, Arealplan-ID 40010000, 410000, 120000, 130000, 70000, 90011000 og 10020000 Om opphevingsforslaget Plan- og bygningsetaten foresl\u00e5r p\u00e5 vegne av Bergen kommune oppheving av seks eldre reguleringsplaner vedtatt mellom 1925 og 1945, samt en tilh\u00f8rende mindre endring vedtatt i 1980, i bydelene \u00c5rstad, Laksev\u00e5g og Bergenhus, vist i figur 1. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Intensjon med opphevingsforlaget er: \u2022 Rydde planregisteret for teknisk utdaterte og lite anvendelige reguleringsplaner \u2022 Forenkle plangrunnlaget til byggesaksbehandling o fra overordnet plan og eldre plan, til kun overordnet plan \u2022 Eliminere tolknings- og h\u00e5ndteringssp\u00f8rsm\u00e5l, samt dispensasjoner knyttet til de eldre reguleringsplanene \u2022 Bidra til \u00e5 tilrettelegge for digitalisering av planregisteret og byggesaksbehandlingen \u2022 Lette forst\u00e5elsen av plandata b\u00e5de for innbyggere, kommunen og andre parter M\u00e5let med arbeidet er \u00e5 aktualisere planregisteret, slik at plangrunnlaget blir mer entydig og relevant for dagens situasjon og lovverk. Nyere overordnet plan, kommuneplanens arealdel (KPA) og kommunedelplaner (KDP) er et bedre styringsverkt\u00f8y enn de eldre reguleringsplanene. Byggetiltak i de eldre planene er ferdig etablert, utbygget situasjon samsvarer ikke med inntegnet situasjon p\u00e5 plankartene flere steder innenfor de aktuelle omr\u00e5dene. De eldre plandataene m\u00e5 tydes og fortolkes, og det er i hovedsak overordnet plan som styrer videreutvikling av omr\u00e5dene. Grunnet alderen p\u00e5 reguleringsplanene inntrer plankravet i kommuneplanens arealdel 2018 \u00a7 3. Det er dermed kun en begrenset utvikling av omr\u00e5dene som kan s\u00f8kes etablert via byggesak. For nye byggetiltak som kan behandles i en byggesak, vurderes overordnet plan til \u00e5 v\u00e6re et tilfredsstillende plangrunnlag i byggesaksbehandlingen. Oppheving inneb\u00e6rer at f\u00f8ringer gitt i eldre planer bortfaller. Oppheving inneb\u00e6rer at eventuelle arealform\u00e5l, byggeh\u00f8yder og byggegrenser i eldre plan mister rettsvirkning etter oppheving. Uten plan vil de generelle reglene for plassering, h\u00f8yde og avstand fra nabogrense i plan- og bygningsloven \u00a7 29-4 og avstandskravene i vegloven \u00a7 29, samt overordnet plan og byggesaksforskrift (SAK10) gjelde. Mange av omr\u00e5dene er omfattet av kommunedelplaner som ivaretar mer spesifikke arealform\u00e5l, i tillegg til de mer generelle bebyggelsessonene i kommuneplanens arealdel. Utnyttelsesgrad blir gitt i overordnet plan. Store deler av de aktuelle omr\u00e5dene er omfattet av hensynssoner for kulturmilj\u00f8 i kommuneplanens arealdel. Det skal tas spesielle hensyn til kulturmilj\u00f8et ved alle s\u00f8knader om tiltak og endret arealbruk innenfor disse hensynsonene. Opphevingsforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Merknader og uttalelser ved offentlig ettersyn Opphevingsforslaget var p\u00e5 h\u00f8ring og offentlig ettersyn i perioden 24.08.2024 - 08.10.2024. Det ble mottatt 1 privat merknad og 7 h\u00f8ringsuttalelser. Disse er oppsummert og kommentert i merknadsskjema datert 29.10.2024. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Byggeh\u00f8yder og byform: Byarkitekten mener det vil v\u00e6re uheldig om informasjonen utg\u00e5r. Informasjonen om intensjonen for byform i planene b\u00f8r derfor viderebringes for eksempel som hensynssoner p\u00e5 kommuneplanniv\u00e5. \u2022 Kulturmilj\u00f8: Byantikvaren mener det er avgj\u00f8rende at de gjeldende hensynssonene for kulturmilj\u00f8 (H570) i KPA 2018 videref\u00f8res og styrkes ved rullering av ny KPA. Saksnummer PLAN-2023/17780 Side 2 av 13 \u2022 Byggegrense mot veg: Sakene er godt utredet og konsekvensene for vegmyndighet og for grunneiere er redegjort for i saksutredningen. \u2022 Gjenoppbygging av bolig: Privat merknad knyttet til gjenoppbygging ved brann. Vurdering av opphevingsforslaget Plan- og bygningsetaten kommenterer sentrale problemstillinger i saken. Behovet for oppheving Nasjonalt legges det opp til at plandata skal kunne benyttes inn i digitale byggesaks- prosesser. I Bergen kommune, og i resten av kommunene i Norge har det p\u00e5g\u00e5tt vektorisering (digitalisering av plandata) av eldre arealplaner i planregisteret. Dette fordrer h\u00f8y kvalitet p\u00e5 de data som benyttes. Eldre plandata m\u00e5 tolkes, og er utfordrende \u00e5 digitalisere etter dagens krav og standard. Bergen kommune har derfor startet opp et opphevingsprosjekt for \u00e5 oppheve eldre planer som ikke lenger er et godt styringsverkt\u00f8y for s\u00f8knad om nye byggetiltak. M\u00e5let med opphevingen er \u00e5 f\u00e5 et entydig, oppdatert og egnet plangrunnlag for saksbehandling av nye byggetiltak i dag. En viktig forutsetning for \u00e5 kunne oppheve eldre reguleringsplaner er at \u00abmyke interesser\u00bb, herunder gr\u00f8ntarealer, fellesareal, kulturmilj\u00f8, naturmilj\u00f8, viktige arealform\u00e5l og viktige bestemmelser er tilstrekkelig ivaretatt i overordnet plan. En god del planer vil dermed ikke v\u00e6re egnet for oppheving, grunnet at planene inneholder f\u00f8ringer og arealform\u00e5l som er viktig \u00e5 bevare og videref\u00f8re. \u00d8nsket fremtidig situasjon er beskrevet i planbeskrivelsen kapittel 3.2. Oppsummert vil oppheving f\u00f8re til et mer relevant plangrunnlag og reduserte gebyrkostnader knyttet til dispensasjoner fra reguleringsplan for innbyggerne, redusert tidsbruk for tolkning og veiledning av planer for saksbehandlerne, og \u00f8kt kvalitet og trygghet i plangrunnlaget, samt tilrettelegging for mer digitale prosesser for kommunen. Opphevingen av planene vil b\u00e5de forenkle forst\u00e5elsen av gjeldende plangrunnlag og forvaltningen av plandatabasen, samt s\u00f8rge for at plangrunnlaget forblir tidsriktige. Forhold til de eldre reguleringsplanene De eldre reguleringsplanene har teknisk utdaterte plankart, basert p\u00e5 gammeldagse eller manglende tegneregler, og har ingen planbestemmelser. Planene krever manuell tolkning av plandataene. Det kan v\u00e6re utforende \u00e5 tyde den juridiske betydningen av de ulike linjene, tallene og fargene. Plankartene er ikke gjort tilgjengelig i kartet p\u00e5 kommunens nettsider for innbyggere grunnet manglende vektorisering. Det er kun planavgrensningen som vises i kartet, og plankartet m\u00e5 tolkes manuelt p\u00e5 rasterformat (bildeformat) av originalt plankart. Det kan dermed v\u00e6re utfordrende \u00e5 finne og forst\u00e5 plansituasjonen for eiendommene innenfor planomr\u00e5dene for grunneierne og andre interessenter som meglere, publikum og kundebehandlere. I tillegg dannes det ulik praksis for hvordan kommunen h\u00e5ndterer planinformasjonen. For s\u00f8knad om nye tiltak m\u00e5 kommunen og grunneiere forholde seg til det som er regulert og vist i planen, s\u00e5 lenge reguleringsplanen er gjeldende. Dette skaper en uhensiktsmessig saksbehandling i en eventuell byggesak for nye byggetiltak innenfor planomr\u00e5det. F\u00f8lgende planer er foresl\u00e5tt opphevet: Saksnummer PLAN-2023/17780 Side 3 av 13 A. Laksev\u00e5g, Store Damsg\u00e5rd (planID 400100000), vedtatt 01.07.1925 B. Laksev\u00e5g, Store Damsg\u00e5rd (planID 400100000), vedtatt 01.07.1925 C. \u00c5rstad. Vestre \u00c5rstad og Uren \u2013 Kronviken \u2013 Solheimsviken (planID 120000), vedtatt 04.08.1936 Saksnummer PLAN-2023/17780 Side 4 av 13 D. \u00c5rstad. L\u00f8vstakkens Nordskr\u00e5ning, mellom Blekenberg og Gyldenpris (planID 130000), vedtatt 02.07.1938 E. \u00c5rstad/Bergenhus. Mindtre \u00c5rstad (planID 70000), vedtatt 08.07.1938 F. \u00c5rstad. Blekenberg Gyldenpris (planID 10020000), vedtatt 14.09.1945 Saksnummer PLAN-2023/17780 Side 5 av 13 G. \u00c5rstad. Elsters gate og Camilla Colletts gate, reguleringsendring (planID 90011000), vedtatt 23.12.1980 Arealplan-IDene 40010000, 130000, 90011000 og 10020000 har f\u00e5 f\u00f8ringer. Arealplan-IDene 410000, 120000 og 70000 har f\u00f8ringer til blant annet arealform\u00e5l og murtvang. De to sist nevnte har ogs\u00e5 f\u00f8ringer til byggeh\u00f8yder. Dette fremg\u00e5r av vedlagte evalueringsskjema og planbeskrivelsen. Ved oppheving av reguleringsplanene mister planen sin rettsvirkning, og f\u00f8ringer gitt i eldre plan bortfaller. Eiendommene vil bli uregulerte (uten en reguleringsplan) etter vedtak om oppheving. Plan- og bygningsetaten vurderer at intensjonen for de eldre reguleringsplanene er oppfylt ved at byggetiltak i plan i hovedsak er ferdig etablert. For areal hvor det foreligger kommunedelplan er spesifikke arealform\u00e5l ivaretatt. For resterende areal uten kommunedelplan, vil f\u00f8ringer for arealform\u00e5l bestemmes av kommuneplanens arealdel, og plankrav med unntak (KPA 2018 \u00a7 3) vil sette premisser for hvilke arealform\u00e5l det \u00e5pnes opp for av nye byggetiltak innenfor de aktuelle omr\u00e5dene. Murtvang bortfaller ved oppheving. Det ble regulert murtvang i de eldre reguleringsplanene med bakgrunn i brannsikkerhet. I dag er brannsikkerhet ivaretatt i byggteknisk forskrift (TEK), samt faresone for brannsmitte i KPA 2018. Om mur er et viktig karakteristisk trekk ved bebyggelsen innenfor kulturmilj\u00f8hensynssonene i KPA, kan mur ivaretas som en del av kulturmilj\u00f8hensynet. Byggeh\u00f8yder, byggegrenser og andre avstander oppgitt p\u00e5 plankartet bortfaller ved oppheving. Det kan v\u00e6re vanskelig \u00e5 tyde og lese flere av tallene som er oppgitt p\u00e5 plankartene (ref. figur 3, 4 og 6). Uten fastsatte avstander og h\u00f8yder i en reguleringsplan, gjelder pbl. \u00a7 29-4 (byggverkets plassering, h\u00f8yde og avstand fra nabogrense) og overordnet plan, samt byggesaksforskrift (SAK10). Bygning med gesimsh\u00f8yde over 8 meter og m\u00f8neh\u00f8yde over 9 meter kan bare f\u00f8res opp hvor det har hjemmel i plan etter kapittel 11 (overordnet plan) eller 12 (reguleringsplan). Uten reguleringsplanene vurderes byggeh\u00f8yder og avstander tilfredsstillende regulert i pbl. \u00a7 29-4 og i overordnet plan. I tillegg m\u00e5 nye tiltak blant annet tilfredsstille unntaket fra det generelle plankravet (KPA 2018 \u00a7 3) eller f\u00e5 dispensasjon fra plankravet, samt oppfylle \u00f8vrige byggeh\u00f8yde kvalitetskrav (KPA 2018 \u00a7 26) og visuelle kvaliteter (pbl. \u00a7 29-2). I tillegg skal det tas spesielle hensyn ved s\u00f8knad om tiltak og endret arealbruk i hensynssone for kulturmilj\u00f8 (KPA 2018 \u00a7\u00a7 12 og 35.5 retningslinjer med vedlegg 4 til KPA 2018). Reguleringsplanene som anbefales \u00e5 oppheve i denne saken er vedtatt etter bygningsloven av 1924, og er noen av de eldste planene vi har i Bergen kommune. Plan- og bygningsetaten vurderer at reguleringsplanene ikke har de n\u00f8dvendige forutsetningene for \u00e5 fungere som et egnet plangrunnlag i dag, og at overordnet plan vil v\u00e6re et tilfredsstillende plangrunnlag for byggesaksbehandling av nye tiltak. Saksnummer PLAN-2023/17780 Side 6 av 13 Forhold til overordnet plan I kommuneplanens arealdel KPA 2018 er planomr\u00e5dene i hovedsak avsatt til byfortettingssone (sone 2), ytre forettingssone (sone 3) og grav- og urnelund, samt sentrumskjerne, LNF, sj\u00f8, gr\u00f8nnstruktur og energianlegg. I tillegg er en del av de aktuelle omr\u00e5dene omfattet av kommunedelplaner (KDP). Arealplan-IDene 410000, 130000 og 10020000, og store deler av arealplan-ID 120000 og mindre deler av arealplan-ID 70000 er omfattet av kommunedelplaner. Dette fremg\u00e5r av vedlagte evalueringsskjema. Kommunedelplanene viser mer oppdatert og tidsriktig arealstatus enn de eldre reguleringsplanene. Ved motstrid gjelder kommuneplanens arealdel foran eldre kommunedelplaner, jf. KPA 2018 \u00a7 2.3. Kommuneplanens arealdel supplerer eldre arealplaner der aktuelt tema ikke er vurdert, jf. KPA 2018 \u00a7 2.2. Ved motstrid gjelder kommuneplanens arealdel foran eldre reguleringsplaner vedtatt f\u00f8r 1.1.2013, jf. KPA 2018 \u00a7 2.4. Arealutnyttelse i kommuneplanens arealdel gjelder foran lavere utnyttelsesgrad i eldre reguleringsplan innenfor sone 1-3, jf. KPA 2018 \u00a7 2.4.2. Arealutnyttelsen i KPA 2018 gjelder dermed foran eldre reguleringsplaner innenfor byfortettingssonen og ytre fortettingssonen, men det kan v\u00e6re andre hensyn som p\u00e5virker arealutnyttelsen. Kommuneplanens arealdel KPA 2018 gir kriteriene for hvilke byggetiltak det kan s\u00f8kes om uten \u00e5 utarbeide ny reguleringsplan, jf. kommuneplanens arealdel 2018 \u00a7 3 (bestemmelse om plankrav) i de aktuelle omr\u00e5dene. Grunnet plankravet er det kun en begrenset utbygging det kan s\u00f8kes om i en byggesak, uten at det utl\u00f8ses krav om \u00e5 utarbeide ny reguleringsplan. Det er dermed i hovedsak de samme byggetiltakene det \u00e5pnes opp for, ogs\u00e5 etter at planene er opphevet. St\u00f8rre byggeprosjekt vil i hovedsak kreve utarbeiding av ny reguleringsplan b\u00e5de i dag og etter oppheving av reguleringsplanene. Det er i hovedsak overordnet plan, og annet lovverk og forskrifter som danner premissene for eventuell videreutvikling i de aktuelle omr\u00e5dene i dag. Plan- og bygningsetaten vurderer dermed overordnet plan som tilstrekkelig plangrunnlag for s\u00f8knad om nye tiltak innenfor de aktuelle omr\u00e5dene. Vurdering av byggeh\u00f8yder og byform Intensjonen for reguleringsplanene er fulgt, men vist bebyggelsesstruktur (vist i fire av planene), og oppgitte etasjeantall og h\u00f8yder (vist i to av planene) samsvarer ikke helt med utbygget situasjon. Byarkitekten har i sin uttale til offentlig ettersyn uttrykt at informasjonen i plan (byform, etasjeantall, h\u00f8yde, kvartalsstruktur og organisering av utearealer) er verdifull, og at det vil v\u00e6re uheldig om denne informasjonen utg\u00e5r. Byarkitekten mener informasjonen om intensjonen for byform i planene derfor b\u00f8r viderebringes for eksempel som hensynssoner p\u00e5 kommuneplanniv\u00e5. Det er viktig at hensyn knyttet til byggeh\u00f8yder og byform er ivaretatt uten de eldre reguleringsplanene. Informasjon om intensjonen for byggeh\u00f8yder og byform vurderer Plan- og bygningsetaten for \u00e5 v\u00e6re viderebrakt i hensynssonene for kulturmilj\u00f8 i KPA2018 i dag, samt tilfredsstillende ivaretatt i \u00f8vrige krav i overordnet plan og lovverk. De aktuelle omr\u00e5dene sin \u00abIdentitet med s\u00e6rpreg\u00bb er ogs\u00e5 forankret i kulturmilj\u00f8planen til kommunen. Saksnummer PLAN-2023/17780 Side 7 av 13 Etter vedtak om oppheving vil det fortsatt v\u00e6re mulig \u00e5 s\u00f8ke opp reguleringsplanene i planregisteret p\u00e5 plannavn og arealplan-ID, til historisk bruk, men de vil ikke lenger ha noe rettsvirkning. Det ble mottatt en privat merknad innenfor reguleringsplan plan-ID 40010000, som nevnte forhold til h\u00f8yde p\u00e5 bygg og eventuell gjenoppbygging ved brann. Oppheving av reguleringsplanene plan-ID 40010000, samt plan-ID 130000, 10020000 og 410000 f\u00e5r ikke virkning for byggeh\u00f8yder, da planene ikke oppgir byggeh\u00f8yder, og de generelle reglene for byggeh\u00f8yder gjelder; pbl. \u00a7 29-4 og overordnet plan, samt byggesaksforskrift (SAK). Det er oppgitt byggeh\u00f8yder i reguleringsplanene plan-ID 120000 og 70000. Disse bortfaller ved oppheving. Omr\u00e5dene er i dag utbygget og byggetiltak i plan er i hovedsak ferdig etablert. Oppgitte etasjeantall og byggeh\u00f8yder i plan samsvarer ikke helt med utbygget situasjon i dag. Hvor det p\u00e5 plankartet blant annet er oppgitt boligstr\u00f8k med 2 etasjers bebyggelse inntil 7 m. bygningsh\u00f8yde og rekkehus i 1-2 etasjers h\u00f8yde, er det i dag etablert bebyggelse p\u00e5 4 etasjer if\u00f8lge eiendomsinformasjonen. Planene inneholder dermed ingen begrensninger p\u00e5 byggeh\u00f8yder vi \u00f8nsker \u00e5 beholde og verne, da det allerede i hovedsak er bygget h\u00f8yere enn 1-2 etasjer. Regulert 1-2 etasjer fra denne tiden, var vanlig \u00e5 oppgi uten kjeller og loft, slik at det i dag blir registrert som 3-4 etasjer p\u00e5 eiendomsinformasjon. Ved oppheving av reguleringsplanene er byggeh\u00f8yder fastsatt i pbl. \u00a7 29-4 (maksimal gesimsh\u00f8yde 9 meter) og overordnet plan (Generelle krav i KPA (\u00a7 8, \u00a7 26, i sone 2 i KPA 2018 kan det \u00e5pnes for maksimalt 4 etasjer og 15 meter, jf. \u00a7 26.3.8 c), samt egne bestemmelser i kommedelplanene). \u00d8vrige hensyn kan tale for lavere byggeh\u00f8yder enn dette, og eventuelt s\u00f8knad om h\u00f8yere byggeh\u00f8yder krever dispensasjon. Plassering av inntegnet bebyggelsesstruktur og form\u00e5lsgrenser i plan vil bortfalle ved oppheving. KPA 2018 \u00e5pner opp for en h\u00f8yere arealutnyttelse enn de eldre reguleringsplanene viser, jf. KPA 2018 \u00a7 2.4.2. Andre hensyn og \u00f8vrige bestemmelser kan begrense arealutnyttelsen. Nye tiltak m\u00e5 blant annet tilfredsstille avstandskrav til byggegrense mot veg, avstand fra nabogrenser, avstand mot vassdrag, sj\u00f8, nettstasjon, hensynta tiltak under bakken og lignende. I tillegg m\u00e5 blant annet \u00f8vrige kvalitetskrav i overordnet plan tilfredsstilles, herunder blant annet god terrengtilpasning, krav til uteoppholdsareal, parkering, lovkrav i plan- og bygningsloven, samt tekniske krav i byggteknisk forskrift. Unntak krever s\u00f8knad om dispensasjon fra forholdet. Det skal tas spesielle hensyn til kulturmilj\u00f8, samt naturmangfold, ROS-analyser og trafikkvurderinger vil i flere tilfeller v\u00e6re en del av den samlede vurderingen ved s\u00f8knad om nye tiltak. Forholdene vurderes dermed til \u00e5 v\u00e6re tilstrekkelig eller bedre ivaretatt i annet rammeverk uten de eldre reguleringsplanene. Ved gjenoppbygging av bolig grunnet brann vil det v\u00e6re naturlig \u00e5 se til hvilke tillatelser som allerede foreligger p\u00e5 eiendommen ved s\u00f8knad om nytt tiltak. Blir det s\u00f8kt om likt tiltak innenfor rimelig tid, vil dette vektlegges i en eventuell byggesaksbehandling. Ved behov for dispensasjon fra plan- og bygningsloven, vil hensynet bak bestemmelsen eller form\u00e5let det s\u00f8kes dispensasjon fra vektlegges. Hensynet til bestemmelsen m\u00e5 ikke bli vesentlig tilsidesatt, og etter en samlet vurdering m\u00e5 fordelene ved \u00e5 gi en dispensasjon v\u00e6re merkbart st\u00f8rre enn ulempene en dispensasjon vil medf\u00f8re. Plan- og bygningsetaten vurderer at den faktiske utbygde situasjonen danner Saksnummer PLAN-2023/17780 Side 8 av 13 bebyggelsesstrukturen i omr\u00e5dene, og at arkitektur, byggeh\u00f8yder og byform er tilstrekkelig ivaretatt i blandt annet f\u00f8lgende dokumenter og lovverk: \u2022 KPA 2018 o Plankrav med unntak (\u00a7 3) o Hensynssone kulturmilj\u00f8 (H570) med vedlegg 4 til KPA 2018 o \u00d8vrige kvalitetskrav (bestemmelser til blant annet \u00a7 8 arkitektur og byform og \u00a7 26 bebyggelse og anlegg) \u2022 Kommunedelplaner o Omr\u00e5der som er omfattet av kommunedelplan har i tillegg egne bestemmelser for arealbruk og byform som er gjeldende. \u2022 Plan- og bygningsloven o \u00a7 29-1 (utforming av tiltak), 29-2 (visuelle kvaliteter) og 29-4 (byggverkets plassering, h\u00f8yde og avstand fra nabogrense) \u2022 \"Identitet med s\u00e6rpreg\" \u2013 Kulturmilj\u00f8plan for Bergen 2021-2025 \u2022 Byggteknisk forskrift (TEK 17 eller nyere) \u2022 Byggesaksforskrift (SAK 10 eller nyere) Vurdering av kulturmilj\u00f8 Inntegnet bebyggelsesstruktur p\u00e5 plankartene samsvarer ikke med utbygget situasjon flere steder innenfor de aktuelle omr\u00e5dene. De eldre reguleringsplanene har ikke bestemmelser som sikrer kulturmilj\u00f8. Kulturminner og kulturmilj\u00f8 er ivaretatt i overordnet plan, herunder KPA 2018 i \u00a7\u00a7 12, 35 og 38, samt vedlegg 4 til KPA 2018, samt i bestemmelsene til kommunedelplanene. Kulturmilj\u00f8 interesser er ogs\u00e5 forankret i kommunens kulturmilj\u00f8plan og strategi: Bergen kommune - \"Identitet med s\u00e6rpreg\" \u2013 Kulturmilj\u00f8plan for Bergen 2021-2025. I tillegg til kulturminneloven. Store deler av de aktuelle omr\u00e5dene er omfattet av hensynssoner for kulturmilj\u00f8 i KPA 2018 (\u00a7 35.5) og bestemmelsesomr\u00e5der for historiske omr\u00e5der (KPA 2018 \u00a7 38.3). Det skal tas spesielle hensyn til kulturmilj\u00f8et ved alle s\u00f8knader om tiltak og endret arealbruk innenfor disse hensynsonene. I plan- og byggesaker som ber\u00f8rer kulturminner eller kulturmilj\u00f8er skal Byantikvaren gi en vurdering av tiltakets konsekvens med hensyn til kulturminneverdi (KPA 2018 \u00a7 38.3.3). Innenfor hensynssone kulturmilj\u00f8 skal vern og utvikling skje som bevaring og tilpasning til det eksisterende, ref. vedlegg 4 til KPA 2018, utfyllende informasjon om hensynssoner for bevaring av kulturmilj\u00f8 (H570). I vedlegget er det beskrevet om de ulike hensynssonene, og hvilke hensyn det skal tas spesielle hensyn til ved eventuelle nye tiltak innenfor sonene. Hensynsonen for kulturmilj\u00f8 er omtalt i vedlagt evalueringsskjema. Byantikvaren ser behovet for oppheving, men p\u00e5peker i sin uttale til offentlig ettersyn at det samtidig er viktig at hensynssone kulturmilj\u00f8 videref\u00f8res og styrkes i rullering av KPA. Byantikvaren sin erfaring i tidligere saker er at kulturmilj\u00f8ene ofte svekkes fordi bestemmelsene for nye tiltak i byfortettingssonene i KPA 2018 ikke er tilstrekkelige selv om omr\u00e5dene er omfattet av hensynssone kulturmilj\u00f8 (H570) eller bestemmelsesomr\u00e5der. Plan- og bygningsetaten er enig med Byantikvaren i at hensynssone kulturmilj\u00f8 b\u00f8r videref\u00f8res ved rullering av KPA. Eventuelle endringer gj\u00f8res i samr\u00e5d med Byantikvaren og andre h\u00f8ringsparter i KPA-planarbeidet. Plan- og bygningsetaten erfarer at kulturmilj\u00f8 Saksnummer PLAN-2023/17780 Side 9 av 13 innenfor hensynsonene og tilpasning til stedets omgivelser vanligvis vektlegges tungt i byggesaker. Nye tiltak innenfor hensynssonene for kulturmilj\u00f8 m\u00e5 i hovedsak forholde seg til eksisterende bebyggelsesstruktur og kulturmilj\u00f8et i omr\u00e5det. For st\u00f8rre byggeprosjekt vil det i hovedsak kreves utarbeiding av ny plan. Ny plan kan startes opp uavhengig om det foreligger en eldre plan i omr\u00e5det eller om omr\u00e5det er uregulert (uten en reguleringsplan). I plansaker erfarer PBE at kulturmilj\u00f8, som i form av eksisterende bebyggelsesstruktur, utfordres ved transformasjon av omr\u00e5der. Eventuelt styrking av hensynssonene for kulturmilj\u00f8 ved rulling av KPA m\u00e5 tas som en del av KPA planarbeidet. Plan- og bygningsetaten vurderer at kulturmilj\u00f8et er tilstrekkelig ivaretatt i overordnet plan, kulturminneloven, samt annet lovverk, forskrifter, kulturminnestrategi, kunnskapsgrunnlag for kulturmilj\u00f8 og handlingsplan til kulturmilj\u00f8plan. Vurdering av vegforhold Byggegrense mot offentlig veg, enten inntegnet i plankartet eller gitt av eldre veglov p\u00e5 det tidspunktet eldre plan ble vedtatt, samt eventuelt regulert avkj\u00f8rsel, bortfaller ved oppheving. I regulerte omr\u00e5der er det kommunen som har vedtaksmyndighet til \u00e5 gi dispensasjon, ogs\u00e5 fra byggegrense mot offentlig veg, mens vegmyndighetene skal ha disse til uttale. Etter vedtak om oppheving er det vegloven \u00a7 29 som fastsetter avstandskravene til byggegrensen mot offentlig veg, og vegmyndigheten behandler s\u00f8knad om dispensasjon fra byggegrensen mot offentlig veg, og for ny og endret avkj\u00f8rselstillatelse, s\u00e5 lenge forholdene er uregulerte. Dette inneb\u00e6rer at byggegrensen blir 15 meter for kommunal veg, og 50 meter for riks- og fylkesveg, samt 15 meter for gang- og sykkelveg, i omr\u00e5der hvor byggegrense mot veg ikke er avklart i en arealplan. I kryssomr\u00e5der er avstandskravet noe st\u00f8rre, ref. vegloven \u00a7 29. Virkningene for vegmyndighetene og grunneierne er beskrevet i planbeskrivelsen, omtalt i evalueringsskjema og blitt informert om i varselbrevene. Plan- og bygningsetaten vurderer at det vil v\u00e6re mer hensiktsmessig \u00e5 ha byggegrenser etter dagens veglov og et godt plangrunnlag p\u00e5 eiendommene, enn det vil v\u00e6re \u00e5 beholde reguleringsplaner som ikke har de n\u00f8dvendige forutsetningene for \u00e5 fungere som styringsverkt\u00f8y og plangrunnlag i dag. Statens vegvesen er enig med Bergen kommune om at de eldre reguleringsplanene med fordel kan oppheves. Vestland fylkeskommune ved avdeling for infrastruktur er enig i vurderingen til plan- og bygningsetaten, og stiller seg positiv til oppheving av de eldre reguleringsplanene fra 1925 og 1945. Bymilj\u00f8etaten i Bergen kommune har ingen vesentlige merknader. Det er mottatt en privat merknad som uttrykker bekymring for at merknadsgivers tomt, som har vei p\u00e5 to sider, ikke vil kunne brukes ved eventuell brann og gjenoppbygging, om de nye reglene om avstand mot offentlig veg skal f\u00f8lges. Ved eventuell brann eller andre uopprettelige skader og s\u00f8knad om gjenoppbygging, vil nye byggetiltak m\u00e5tte tilfredsstille de krav som gjelder p\u00e5 vedtakstidspunktet for s\u00f8knad om nye tiltak. Byggegrense som f\u00f8lger av avstandsreglene i vegloven \u00a7 29 inneb\u00e6rer at en rekke nye tiltak innenfor byggegrensen krever s\u00e6rlig tillatelse fra vegmyndigheten. Dette av hensyn til vegeiers interesse i \u00e5 ivareta blant annet frisikt, n\u00f8dvendige sidearealer til vegen, Saksnummer PLAN-2023/17780 Side 10 av 13 trafikksikkerhet, drift og vedlikehold av vegen, arealbehov ved fremtidig utbedring, og milj\u00f8et p\u00e5 eiendommene langs vegen. Byggegrensen mot veg gir ikke et rent byggeforbud, men en r\u00e5dighetsbegrensing i den forstand at man ikke uten videre kan forvente \u00e5 utnytte denne delen av eiendommen uten s\u00e6rskilt tillatelse fra vegmyndigheten. Generelt vil en tillatelse etter vegloven \u00a7 30 inneb\u00e6re en mindre streng vurdering enn en dispensasjon fra byggegrense etter plan- og bygningsloven \u00a7 19-2. Dette da dispensasjonsparagrafen i plan- og bygningsloven stiller opp strengere vilk\u00e5r for \u00e5 kunne innvilge en tillatelse enn det som f\u00f8lger av vegloven. Interessemotsetning og avveining av virkninger for vegforhold er beskrevet ytterligere i planbeskrivelsen kapittel 4.17. Endret byggegrense f\u00f8rer til at allmenne interesser knytt til vegnettet og trafikksikkerhet blir bedre ivaretatt. Plan- og bygningsetaten vurderer fordelene for allmenne interesser og fordelene med \u00e5 f\u00e5 et relevant plangrunnlag p\u00e5 eiendommene som st\u00f8rre enn ulempene av \u00f8kt byggegrense for grunneierne. Vurdering av gr\u00f8ntomr\u00e5der Gr\u00f8ntomr\u00e5der vist i reguleringsplanene og som er ubebygget i dag, er i hovedsak avsatt til arealform\u00e5l gr\u00f8nnstruktur i KPA 2018. Unntaket er et mindre gr\u00f8ntareal p\u00e5 eiendom 162/49 og eiendom 158/124 m.fl. langs kommunalt veganlegg. Eiendommene er eid av Bergen kommune. Bymilj\u00f8etaten har i sin uttale til oppstart kommet med anbefaling om at areal vist gr\u00f8nt i arealplan-ID 120000 p\u00e5 eiendom 158/124 og i arealplan-ID 70000 p\u00e5 eiendom 162/49 tas inn som gr\u00f8nnstruktur ved rullering av KPA. Merknad knyttet til KPA m\u00e5 f\u00f8lges opp ved rulling av KPA. Med bakgrunn i at eiendommene er sv\u00e6rt sm\u00e5 i st\u00f8rrelse, har smal form og er plassert langs kommunale veger fremst\u00e5r arealene lite egnet til utvikling. Bergen kommune kan ivareta de naturfaglige interessene gjennom eierforhold etter foresl\u00e5tt oppheving, samt gjennom byggegrense mot veg. Seksjon for n\u00e6ring og landbruk forutsetter i sin uttale til offentlig ettersyn at det som er avsatt til gr\u00f8nnstruktur i planene, blir beholdt som gr\u00f8nnstruktur videre. Det er planlagt \u00e5 beholde gjeldende arealform\u00e5l gr\u00f8nnstruktur i kommuneplanens arealdel videre. Eventuelle endringer gj\u00f8res i samr\u00e5d med h\u00f8ringsparter i KPA planprosessen. Plan- og bygningsetaten vurderer gr\u00f8ntomr\u00e5der innenfor de aktuelle omr\u00e5dene til \u00e5 v\u00e6re tilstrekkelig ivaretatt i overordnet plan, samt andre lover og forskrifter. Vurdering av andre forhold Naturmangfold skal vurderes i alle plan- og byggesaker, og rikspolitiske retningslinjer for barn og unge skal legges til grunn for arealplanleggingen, samt universell utforming skal omtales i fagnotatet. Temaene er omtalt i planbeskrivelsen vedlagt saken. Forslaget om oppheving av eldre reguleringsplaner vurderes ikke \u00e5 gi negative konsekvenser for disse temaene. Temaene er bedre ivaretatt i overordnet plan (kommuneplanens arealdel og kommunedelplaner), byggteknisk forskrift (TEK17), plan- og bygningsloven og byggesaksforskriften (SAK10), samt annet lovverket, enn i de eldre reguleringsplanene vedtatt mellom 1925 og 1945. Tematiske f\u00f8ringer i planarbeid skal ogs\u00e5 omtales i fagnotatet. I og med at dette arbeidet er Saksnummer PLAN-2023/17780 Side 11 av 13 et opphevingsarbeid, og ikke ny planlegging, vurderes disse f\u00f8ringene ikke som relevante \u00e5 omtale. Plan- og bygningsetaten har imidlertid etterstrebet god involvering og medvirkning i forbindelse med opphevingsarbeidet. Grunneiere/festere og tilgrensende naboer har f\u00e5tt informerte varselbrev i forbindelse med h\u00f8ringene, og det har v\u00e6rt en bred involvering og dialog internt i PBE med avdelingene p\u00e5 byggesak, GIS og plan. Hva inneb\u00e6rer det at planene blir opphevet? Oppheving inneb\u00e6rer at de aktuelle omr\u00e5dene blir uregulerte (uten reguleringsplaner). Utnyttingsgrad og arealform\u00e5l er gitt i overordnet plan (kommuneplanens arealdel og eventuell kommunedelplan). Plan- og bygningsloven \u00a7 29-4 fastsetter byggverkets plassering, h\u00f8yde og avstand fra nabogrense. Vegloven \u00a7 29 fastsetter byggegrensen mot offentlig veg, og vegmyndigheten behandler s\u00f8knad om dispensasjon fra byggegrensen mot offentlig veg, og for ny og endret avkj\u00f8rselstillatelse, s\u00e5 lenge forholdene er uregulerte. Etter et vedtak om oppheving av reguleringsplanene vurderer Plan- og bygningsetaten at nye byggetiltak, som f\u00e5r unntak eller dispensasjon fra det generelle plankravet, er tilstrekkelig ivaretatt i plangrunnlaget i overordnet plan (kommuneplanens arealdel og eventuell kommunedelplan). I tillegg til plan- og bygningsloven, byggteknisk forskrift (TEK 17 eller nyere) og byggesaksforskrift (SAK10 eller nyere), samt andre lover og forskrifter. Her iblant vegloven, kulturminneloven, forurensningsloven, naturmangfoldloven, vannressursloven osv. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-14, vedtas f\u00f8lgende forslag til oppheving: a. Laksev\u00e5g. Store Damsg\u00e5rd (planID 40010000), vedtatt 01.07.1925 b. \u00c5rstad/Laksev\u00e5g. Gyldenpris og Stranden (planID 410000), vedtatt 31.03.1931 c. \u00c5rstad. Vestre \u00c5rstad og Uren \u2013 Kronviken \u2013Solheimsviken (planID 120000), vedtatt 04.08.1936 d. \u00c5rstad. L\u00f8vstakkens Nordskr\u00e5ning, mellom Blekenberg og Gyldenpris (planID 130000), vedtatt 02.07.1938 e. \u00c5rstad/Bergenhus. Midtre \u00c5rstad (planID 70000), vedtatt 08.07.1938 f. \u00c5rstad. Blekenberg Gyldenpris (planID 10020000), vedtatt 14.09.1945 g. \u00c5rstad. Elsters gate og Camilla Colletts gate, reguleringsendring, (planID 90011000), vedtatt 23.12.1980. Plan- og bygningsetaten Avdelingsleder Aslaug Aalen Etatsdirekt\u00f8r Tarje Iversen Wanvik Dette dokumentet er godkjent elektronisk. Saksnummer PLAN-2023/17780 Side 12 av 13 Vedlegg: Oversiktskart datert 24.05.2024 Planbeskrivelse datert 30.10.2024 Merknadsskjema datert 29.10.2024 Evalueringsskjema datert 29.10.2024 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2023/17780 Saksnummer PLAN-2023/17780 Side 13 av 13 "
}