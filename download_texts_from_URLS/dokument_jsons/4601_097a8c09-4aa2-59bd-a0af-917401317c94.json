{
  "dokument_id": "097a8c09-4aa2-59bd-a0af-917401317c94",
  "doc_type": "case_attachment",
  "kommune": 4601,
  "tittel": "Merknad til nabovarsel",
  "url": "https://bergen.kommune.no/politikere-utvalg/api/fil/bk360/12451562/Merknad-til-nabovarsel",
  "tekst": "Harris advokatfirma AS Postboks 4115 Sandviken, 5835 Bergen Silje Herheim Eriksen Helleveien 210, 18. desember 2024 Nabomerknader fra Helleveien 210 Viser til mottatt nabovarsel ang\u00e5ende fradeling av boligtomt fra Hellebakken 30 (168/1768). I det f\u00f8lgende er det redegjort for de merknader vi har til den nabovarslede dispensasjonen. 1 MERKNADER TIL ANSVARLIG S\u00d8KERS REDEGJ\u00d8RELSE Ansvarlig s\u00f8ker skriver i sin redegj\u00f8relse at: \u00abFradelingen i seg selv medf\u00f8rer ingen endringer i faktisk situasjon og p\u00e5virker ikke ytre omgivelser. Fradelingen inneb\u00e6rer utelukkende at arealet tildeles et eget g\u00e5rds- og bruksnummer i matrikkelen.\u00bb. Argumentasjonen vil kunne brukes for alle delingssaker og gir derfor ikke noen s\u00e6rskilt grunn for \u00e5 innvilge dispensjon i denne saken. Videre skriver s\u00f8ker at: \u00ab( ) arealet som s\u00f8kes fradelt ligger helt i ytterkanten av omr\u00e5det som er regulert til gr\u00f8nnstruktur. Det er ogs\u00e5 av betydning at arealets st\u00f8rrelse er sv\u00e6rt begrenset.\u00bb Vi vil f\u00f8rst gj\u00f8re oppmerksom p\u00e5 at det markerte omr\u00e5det vist i utklippet fra bergenskart.no ikke er korrekt. Den oms\u00f8kte parsellen ligger ogs\u00e5 innenfor gr\u00f8nnstruktur i grense mot s\u00f8r-\u00f8st. Se skisse under. > Figur 1: Omr\u00e5der der ny parsell ligger innenfor gr\u00f8nnstruktur N\u00e5r det gjelder hvorvidt parsellen ligger i ytterkant av omr\u00e5det eller ikke, vil vi p\u00e5peke at i det aktuelle omr\u00e5det er det etablert en korridor mellom den sammenhengende gr\u00f8nnstrukturen ned mot Helleneset og kommunal veg i Hellebakken. Denne arealdisponeringen g\u00e5r tilbake til reguleringsplan fra 1961. Med tanke p\u00e5 korridorens bredde og topografi kan arealene i de aktuelle 1 omr\u00e5dene som s\u00f8kes fradelt ikke anses \u00abytterkant av omr\u00e5det\u00bb slik s\u00f8ker hevder. Vi minner ogs\u00e5 om at hele gr\u00f8nnstrukturen i dette omr\u00e5det er plassert i hensynssone H550 med f\u00f8lgende retningslinjer i KPA2018: > Figur 2: Retningslinjer til KPA2018 \u00a735.3 P\u00e5 bakgrunn av det overst\u00e5ende mener vi klart at hensynet bak arealform\u00e5let og hensynssonen blir tilsidesatt ved \u00e5 tillate fradeling av boligtomt. Vi anser det som sv\u00e6rt sannsynlig at en fradeling vil f\u00f8re til fremtidig privatisering av tomten helt til grense. 2 BRUK AV SAMBANDSBUNKER SOM BYGGEGRUNN Ansvarlig s\u00f8ker viser til rammetillatelse BYGG-2024/10139. Vi har i flere runder i denne saken anf\u00f8rt at vi mener det m\u00e5 dokumenteres at sambandsbunker er egnet som byggegrunn f\u00f8r rammetillatelse kan gis. V\u00e5re merknader rundt dette temaet fra henholdsvis nabovarsling og klage p\u00e5 rammetillatelse er vist i Figur 3 og Figur 4. > Figur 3: Utklipp fra v\u00e5re nabomerknader datert 23. november 2023 2 > Figur 4: Utklipp fra v\u00e5r klage p\u00e5 rammetillatelse datert 3. juni 2024 Vi fastholder at det er usikkert om sambandsbunkeren er egnet grunn for bebyggelse. Basert p\u00e5 det som vi tidligere har anf\u00f8rt mener vi det m\u00e5 gj\u00f8res en vurdering av om pbl. \u00a726-1 andre punktum er ivaretatt ogs\u00e5 uten arealene som ligger direkte over eller st\u00f8tter seg mot vestre vegg p\u00e5 sambandsbunker. Dette m\u00e5 ogs\u00e5 ses i sammenheng med overst\u00e5ende punkt om n\u00e6rhet til gr\u00f8nnstruktur og hensynssoner som reelt sett gir sv\u00e6rt liten mulighet til \u00e5 gj\u00f8re andre disponeringer p\u00e5 tomten enn det som er vist i BYGG-2024/10139. Med vennlig hilsen Ottar Bj\u00f8rklid 3 "
}