{
  "dokument_id": "74af0e00-630b-5b34-8842-ede318df9953",
  "doc_type": "case_attachment",
  "kommune": 4601,
  "tittel": "Opprinnelig s\u00f8knad om fradeling",
  "url": "https://bergen.kommune.no/politikere-utvalg/api/fil/bk360/10607731/Opprinnelig-soknad-om-fradeling",
  "tekst": "Bergen kommune v/ Etat for landbruk Sendes per e-post til: landbruk@bergen.kommune.no V\u00e5r referanse: Ansvarlig advokat: Dato: 1121828501/2670420 Olav Pedersen 17. oktober 2023 S\u00d8KNAD OM FRADELING ETTER JORDLOVA \u00a7\u00a7 9 OG 12 \u2013 GNR 302 BNR 14 I BERGEN KOMMUNE 1. Innledning P\u00e5 vegne av grunneiere, H\u00e5kon Ytre-Arne og Lars Ytre-Arne, blir det med dette s\u00f8kt om delingstillatelse for fradeling av areal p\u00e5 landbrukseiendommen med gnr. 302 bnr. 14 i Bergen kommune. 2. Bakgrunn Eiendommen, gnr. 302 bnr. 14, er en landbrukseiendom som best\u00e5r av et driftshus, to boligbygg og to naust. Eiendommen er eid av br\u00f8drene H\u00e5kon og Lars Ytre-Arne i fellesskap, med en ideell halvdel p\u00e5 hver. De bor i hver sin bolig p\u00e5 eiendommen, og disponerer hvert sitt naust. Ingen av de driver jord- eller landbruk p\u00e5 eiendommen, og arealet som er tilrettelagt for dette blir leid ut til andre b\u00f8nder i omr\u00e5det. Vedlegg 1: Situasjonskart Hjemmelshaverne \u00f8nsker n\u00e5 \u00e5 fradele den ene boligeiendommen med adresse Ytre Arna-vegen 73, og naustet som ligger lengst i nord \u2013 innringet med r\u00f8d sirkel i kartutsnittet nedenfor. Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Globaladvocaten NO 921 027 583 MVA Tlf.:55 30 27 00 1121828501/2670420 harris.no Side 1 av 7 Fradelingen vil etter tiltakshavernes vurdering gi en bedre fordeling av eiendommen. Det presiseres at bolig med adresse Ytre Arna-vegen 79 med tilh\u00f8rende driftsbygning og naust fremdeles kommer til \u00e5 ligge p\u00e5 landbrukseiendommen. Kommunen har i vedtak DELE-2022/26125-21, datert 08.05.2023, gitt tillatelse til dispensasjon fra KPA \u00a7 31 (LNF) og \u00a7 6.1 (byggegrense mot sj\u00f8) for bolig \u2013 Ytre Arna-vegen 73 \u2013 og naust lengst nord p\u00e5 eiendommen, p\u00e5 vilk\u00e5r at naust er en tilleggsparsell til bolig og skal ikke kunne selges separat. Vedlegg 2: Dispensasjonsvedtak datert 08.05.2023 Det s\u00f8kes n\u00e5 om fradeling av eiendommen etter jordlova. 3. Vilk\u00e5rene etter jordlova \u00a7 9 er oppfylt Deler av oms\u00f8kt fradelt tomt er i NIBIO sitt g\u00e5rdskart avsatt til fylldyrka jord. Dette gjelder arealet vest og nord for boligen med adresse Ytre Arna-vegen 73. Bilde til venstre er arealet som s\u00f8kes fradelt, mens bilde til venstre er utklipp fra NIBIO sitt g\u00e5rdskart Det presiseres at naustparsellen er avsatt til \u00abannet markslag\u00bb i NIBIO sitt g\u00e5rdskart. Fulldyrket jord skal ikke omfattes av parsellen. Ettersom deler av oms\u00f8kt fradelt tomt best\u00e5r av dyrkbar jord, s\u00f8kes det om samtykke etter jordlova \u00a7 9 for omdisponering av dyrkbar jord. Etter bestemmelsen kan departementet i s\u00e6rlige tilfeller gi dispensasjon dersom det etter en samlet vurdering av forholdene \u00abfinn at jordbruksinteressene b\u00f8r vika\u00bb, jf. andre ledd. Ved avgj\u00f8relsen skal det blant annet tas hensyn til \u00abgodkjende planar etter plan- og bygningslova, drifts- eller milj\u00f8messige ulemper for landbruket i omr\u00e5det, kulturlandskapet og det samfunnsgagnet ei omdisponering vil gi\u00bb. Det skal ogs\u00e5 tas hensyn til om \u00abarealet kan f\u00f8rast attende til jordbruksproduksjon\u00bb. 1121828501/2670420 harris.no Side 2 av 7 I denne saken grenser den dyrkbare jorden n\u00e6rmest helt opp mot husveggens nordlige side p\u00e5 oms\u00f8kt fradelt eiendom. Det er lite praktisk \u00e5 drive jordbruk helt opp i husveggen p\u00e5 boligen, og som en ser p\u00e5 flyfoto nedenfor er den dyrkbare jorden som omfattes av oms\u00f8kt fradeling opparbeidet som hage til boligen, beplantet med busker. V\u00e5r vurdering er derfor at eksisterende kategorisering i NIBIO sitt g\u00e5rdskart ikke lenger er reell med tanke p\u00e5 faktisk bruk rundt Ytre Arna-vegen 73. Hageomr\u00e5det som omfattes av s\u00f8knad om fradeling burde v\u00e6rt avsatt som bebygd med grunnlag av eksisterende bruk og av hensyn til avstand mellom den private sf\u00e6re for boligen og landbruksdriften. Det kan i denne sammenheng presiseres at oms\u00f8kt fradeling ikke er til hinder for leieavtaler p\u00e5 landbrukseiendommen. Boligen er ellers blitt oppf\u00f8rt mellom 1980 og 1985, og det har aldri v\u00e6rt konflikt mellom drift og bolig tidligere. Det er videre et sv\u00e6rt lite omr\u00e5de av den fulldyrkbare jorden p\u00e5 landbrukseiendommen som n\u00e5 s\u00f8kes omdisponert. Det resterende arealet er avsatt som bebygd i NIBIO sitt g\u00e5rdskart. Eiendommen best\u00e5r av til sammen 23,1 dekar fulldyrka jord, og det vil derfor ikke oppleves som hemmende for landbruksproduksjonen at et mindre omr\u00e5de blir omdisponert. Dette m\u00e5 ses i lys av at omr\u00e5det ligger tett opp mot bolighuset, og at det derfor med stor sannsynlighet aldri vil benyttes til jordbruk/dyrking av mat i fremtiden. Beplanting av busker og den ellers tydelige oppmerkingen p\u00e5 baksiden av buskene st\u00f8tter et slikt syn. Det gj\u00f8r ogs\u00e5 flyfoto fra 2018 som viser at det var oppsatt et gjerde mellom beiteomr\u00e5de og boligen for \u00e5 forhindre at sau gikk for n\u00e6rt boligen. Omr\u00e5det hvor gjerdet er satt opp rundt boligen er omtrentlig det samme omr\u00e5det som n\u00e5 s\u00f8kes fradelt. Det p\u00e5pekes i denne sammenheng at oms\u00f8kt fradelt omr\u00e5de er en naturlig st\u00f8rrelse p\u00e5 en boligtomt, og at tiltakshaver har avgrenset arealet til det som er n\u00f8dvendig rundt boligen. 1121828501/2670420 harris.no Side 3 av 7 Flyfoto fra 2018. Piler viser plassering av gjerde Det kan videre fremheves at omdisponering i dag ikke medf\u00f8rer at omr\u00e5det ikke kan disponeres tilbake til dyrkbar jord i fremtiden. Det er verken mulig eller \u00f8nskelig \u00e5 oppf\u00f8re bygninger p\u00e5 den dyrkbare jorden, og busker og annen beplantning kan enkelt fjernes. Etter en samlet vurdering vil derfor jordbruksinteressene kunne vike i denne saken. 4. Vilk\u00e5rene etter jordlova \u00a7 12 er oppfylt Deling av eiendom som er \u00abnytta eller kan nyttast til jordbruk\u00bb m\u00e5 godkjennes av Landbrukskontoret, jf. jordlova \u00a7 12 f\u00f8rste ledd. Ved avgj\u00f8relse av om samtykke til deling skal gis, \u00abskal\u00bb det vektlegges om delingen \u00ablegg til rette for ein tenleg og variert bruksstruktur i landbruket\u00bb, herunder hensynet til vern av arealressursene, om delingen f\u00f8rer til \u00abei driftsmessig god l\u00f8ysing\u00bb, og om delingen kan f\u00f8re til \u00abdrifts- eller milj\u00f8messige ulemper for landbruket i omr\u00e5det\u00bb, jf. jordlova \u00a7 12 tredje ledd. Etter fjerde ledd kan samtykke ogs\u00e5 gis dersom deling vil \u00abvareta omsynet til busetjinga i omr\u00e5det\u00bb. Det vises i denne sammenheng til den argumentasjon som fremg\u00e5r ovenfor i punkt 3. Av samme grunner er v\u00e5r vurdering at oms\u00f8kt fradeling vil f\u00f8re til en driftsmessig god l\u00f8sning, og tiltakshaver kan heller ikke se at den vil f\u00f8re til drifts- eller milj\u00f8messige ulemper for landbruket i omr\u00e5det. Oms\u00f8kt fradeling vil ellers ivareta hensynet til bosettingen i omr\u00e5det da det blir en klarere grense mellom landbrukseiendommen og oms\u00f8kt boligeiendom. 1121828501/2670420 harris.no Side 4 av 7 Oms\u00f8kt fradeling vil heller ikke redusere muligheten til \u00e5 drive eiendommen som en selvstendig landbrukseiendom i fremtiden. Det vises til at bolig med adresse Ytre Arna-vegen 79 med tilh\u00f8rende driftsbygning og naust blir v\u00e6rende p\u00e5 landbrukseiendommen etter oms\u00f8kt fradeling. Som vist p\u00e5 foto til h\u00f8yre og nedenfor, ligger eiendom med gbnr. 302/191 mellom oms\u00f8kt fradelt bolig og driftsbygning og v\u00e5ningshus. Boligen som n\u00e5 s\u00f8kes fradelt ligger dermed lengst unna driftsbygningen og v\u00e5ningshuset. Som en ser p\u00e5 foto nedenfor ligger oms\u00f8kt fradelt bolighus videre p\u00e5 et h\u00f8ydedrag over driftsbygning og v\u00e5ningshuset, og kan ikke sees p\u00e5 fremsiden av driftsbygningen/v\u00e5ningshuset. Utsikt fra oms\u00f8kt fradelt boligtomt og ned mot driftsbygning (og v\u00e5ningshus). Bl\u00e5 bolig er gbnr. 302/191 Utsikt fra bakside av driftsbygning og opp mot oms\u00f8kt fradelt eiendom 1121828501/2670420 harris.no Side 5 av 7 Utsikt fra fremsiden av driftsbygning og opp mot oms\u00f8kt fradelt boligtomt som ikke vises p\u00e5 bildet Oms\u00f8kt fradeling vil derfor ikke gi store drifts- og milj\u00f8messige ulemper for driften p\u00e5 landbrukseiendommen. P\u00e5 grunnlag av boligens plassering i forhold til v\u00e5ningshus og driftsbygningen kan vi heller ikke se at oms\u00f8kt fradeling vil gi utfordringer i forhold til klager, lekende barn/store maskiner, lukt, st\u00f8v og st\u00f8y. Oms\u00f8kt fradelt tomt er avgrenset til det arealet som er n\u00f8dvendig rundt boligen \u2013 ogs\u00e5 med tanke p\u00e5 areal for lek. Det er heller ikke n\u00f8dvendig \u00e5 kj\u00f8re over tunet til landbrukseiendommen for tilkomst til Ytre Arna-vegen 73, ettersom eiendommen ogs\u00e5 har tilkomst fra nord. Av hensyn til oms\u00f8kt fradelt boligeiendom sin plassering, samt at det allerede er en fradelt boligeiendom mellom driftsbygning og oms\u00f8kt fradelt eiendom, kan vi heller ikke se at oms\u00f8kt fradeling reduserer landbrukseiendommens verdi og avkastningsmuligheter. I uttalelse fra Etat for Landbruk, datert 04.10.2022, i forbindelse med s\u00f8knad om dispensasjon fra KPA \u00a7\u00a7 6.1 og 31, uttaler etaten at ved \u00e5 gi tillatelse til fradeling av k\u00e5rhuset, fjernes fremtidig mulighet for \u00e5 kunne ha et k\u00e5rhus p\u00e5 denne landbrukseiendommen. P\u00e5 vegne av tiltakshaver p\u00e5pekes det at det ikke er drift p\u00e5 eiendommen og derfor ingen behov for k\u00e5rbolig i dag. Landbrukseiendommen er videre relativt liten, og det er derfor ingenting som tilsier at det vil v\u00e6re et driftsmessig behov for en k\u00e5rbolig i fremtiden. Tiltakshaver er ogs\u00e5 klar over at oms\u00f8kt deling avskj\u00e6rer muligheten for k\u00e5rbolig. 5. Avslutning P\u00e5 bakgrunn av det ovennevnte anmodes det om samtykke til deling etter jordlova \u00a7\u00a7 9 og 12. Dersom det er behov for ytterligere opplysninger eller dokumentasjon, bes undertegnede om \u00e5 bli kontaktet. Parallelt med s\u00f8knad om fradeling etter jordlova, blir det s\u00f8kt om fradeling etter plan- og bygningsloven. 1121828501/2670420 harris.no Side 6 av 7 Med vennlig hilsen Harris Advokatfirma AS Hanne Bentzen Advokatfullmektig hab@harris.no 92423649 1121828501/2670420 harris.no Side 7 av 7 "
}