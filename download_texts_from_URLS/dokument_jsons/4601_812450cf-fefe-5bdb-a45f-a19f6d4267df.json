{
  "dokument_id": "812450cf-fefe-5bdb-a45f-a19f6d4267df",
  "doc_type": "case_attachment",
  "kommune": 4601,
  "tittel": "Klage p\u00e5 vedtak UMBY",
  "url": "https://bergen.kommune.no/politikere-utvalg/api/fil/bk360/7436141/Klage-pa-vedtak-UMBY",
  "tekst": "Bergen kommune Postmottak.byggesak@bergen.kommune.no V\u00e5r referanse: Ansvarlig advokat: Dato: 101074/1931769 Olav Pedersen 9. desember 2020 KLAGE P\u00c5 AVSLAG - FORENINGSGATEN 3 \u2013 SAK 200700127 1. INNLEDNING Vi viser til sak 200700127 (Foreningsgaten 3), og Utvalg for milj\u00f8 og byutvikling (UMBY) sine vedtak av 05.11.2020 hvor klager p\u00e5 tillatelser delvis ble tatt til f\u00f8lge. Saken omfatter tre klager p\u00e5 hhv. tre vedtak/endringstillatelser i samme sak med kommunens saksnummer 200700127. Sakene gjelder eiendommen Foreningsgaten 3, gnr. 164 bnr. 923 i Bergen kommune. Vedtakene som fremdeles er gjenstand for klagebehandling ble opprinnelig fattet for hhv. 6 og 4 \u00e5r siden, og opprinnelig tillatelse ble gitt for ca. 10 \u00e5r siden. Saken er sv\u00e6rt belastende for tiltakshaver og leietakerne som har innrettet seg etter tillatelsene. P\u00e5 vegne av tiltakshaver, Bj\u00f8rn K\u00e5re V\u00e5genes, p\u00e5klages de deler av vedtakene som UMBY har omgjort til \u00abikke tillatelse\u00bb ref. vedtakenes ordlyd. Klager st\u00f8tter de vurderinger som er gjort for de tiltakene som UMBY opprettholder. Det anf\u00f8res at vedtakene til UMBY bygger p\u00e5 uriktig faktum, uriktig rettsanvendelse og saksbehandlingsfeil, og f\u00f8lgelig m\u00e5 oppheves. Vi anmoder om at vedtakene av 20.01.17, 28.04.17 og 15.05.17 stadfestes. Vi mottok underretning om vedtaket 19.11.20, klagen er derfor rettidig fremsatt. 2. HVA SOM ER GJENSTAND FOR KLAGEBEHANDLING Endringstillatelsene knytter seg til opprinnelig s\u00f8knad godkjent i Komite for milj\u00f8 og byutvikling den 21.10.10 og p\u00e5f\u00f8lgende rammetillatelse datert 01.02.11. Det ble da gitt godkjenning til f\u00f8lgende tiltak: \uf0b7 bruksendring fra kontor til boligform\u00e5l med i alt 39 boenheter, Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Globaladvocaten NO 921 027 583 MVA Tlf.: 55 30 27 00 Advocatia 101074/1931769 harris.no Side 1 av 19 \uf0b7 p\u00e5bygning, i form av oppl\u00f8ft med tiln\u00e6rmet flatt tak mot bakg\u00e5rd (tegningene viser p\u00e5bygg i 2 etasjer), \uf0b7 takterrasse p\u00e5 bakbygning, \uf0b7 samt fasadeendring tilbakef\u00f8ring av fasade mot gate Videre ble det i endringstillatelse datert 21.05.13 godkjent: \uf0b7 rivning av eksisterende heis og installering av ny heis med endret plassering som kan brukes av rullestolbrukere og som sykeb\u00e5reheis, \uf0b7 etablering av utvendige svalganger mot bakg\u00e5rd for \u00e5 forbinde heis og trappel\u00f8sninger i begge ender i prosjektet, \uf0b7 fjerning av eksisterende baktrapp og erstatning av denne med ny trapp med direkte adkomst til bakg\u00e5rd, \uf0b7 samt innsetting av vinduer i fasade mot bakg\u00e5rd mot Foreningsgaten p\u00e5 vilk\u00e5r om endrede planl\u00f8sninger Disse tillatelsene er gyldige, og ikke gjenstand for klagebehandling. I vedtaket av 20.01.17, som er en av de endringstillatelsene som n\u00e5 er gjenstand for behandling, har Plan- og bygningsetaten som fagetat etter anmodning fra Fylkesmannen i vedtak av 08.08.16, foretatt en vurdering av om p\u00e5pekte feil ved tegningsgrunnlaget tilknyttet opprinnelig s\u00f8knad gav grunnlag for \u00e5 omgj\u00f8re rammetillatelsen datert 01.02.11. Fagetaten og UMBY har konkludert med at det ikke er hensiktsmessig \u00e5 benytte omgj\u00f8ringsadgangen i fvl. \u00a7 35. VEDLEGG 1: Fylkesmannens vedtak datert 08.08.2016 Vi ber Fylkesmannen i Vestland \u00e5 merke seg forskjellene mellom byr\u00e5dets innstilling til vedtak i forkant av forrige runde og sammenligne denne med begrunnelsen i innstillingen knyttet til foreliggende vedtak. Fra \u00e5 v\u00e6re positiv til alle tiltak og dispensasjoner har n\u00e5 byr\u00e5dets innstilling endret seg til \u00e5 v\u00e6re negativ til alle vedtakene. Vi stiller sp\u00f8rsm\u00e5l til de reelle vurderingene i begrunnelsen som fremst\u00e5r som \u00abforfattet\u00bb for \u00e5 tilpasse seg UMBY (tidligere KMBY) sitt vedtak. I diskusjonene i forkant av UMBYs vedtak g\u00e5r det tydelig frem at begrunnelsen til utvalgsmedlemmene ikke er lik det forfattede forslaget, og at det i realiteten tas utenforliggende hensyn. Vi vil innledningsvis fremheve at det stilles skjerpede krav til begrunnelse n\u00e5r et vedtak omgj\u00f8res, og at v\u00e5r klare vurdering er at vedtakene ikke er tilfredsstillende begrunnet. Saken har p\u00e5g\u00e5tt siden 2007. Bygget har i dag midlertidig brukstillatelse og alle boenhetene er utleid. For \u00e5 f\u00e5 en forst\u00e5else av sakens gang og tidspunkt for de ulike vedtakene som er truffet vedlegges en oversikt over sakens historikk. VEDLEGG 2: Sakens historikk Tema for klagebehandling n\u00e5 er UMBY sine vedtak av 05.11.20 om \u00e5 delvis omgj\u00f8re tre endringstillatelser knyttet til opprinnelig vedtak til avslag. Klagesakene har tidligere v\u00e6rt til behandling hos Fylkesmannen, og Fylkesmannen traff vedtak om \u00e5 oppheve avslagene p\u00e5 grunn av mangelfull begrunnelse. 101074/1938979 harris.no Side 2 av 19 VEDLEGG 3: Fylkesmannens vedtak datert 01.11.2019 I det f\u00f8lgende vil vi ta en gjennomgang av de tre vedtakene som er gjenstand for klagebehandling. Bergen kommune har valgt \u00e5 omtale sakene som del 1, 2 og 3 og vi vil for oversiktens skyld benytte samme benevnelse. 3. VEDTAK DATERT 20.01.17 \u2013 DEL 1 3.1 Innledning Denne saken gjelder plan- og bygningsetatens vedtak datert 20.01.171, der det gis tillatelse til endring av opprinnelig rammetillatelse for f\u00f8lgende forhold: \uf0b7 Punkt 2: Oppf\u00f8ring av trappehus til takterrasse mot naboeiendom \uf0b7 Punkt 3: Utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a \uf0b7 Punkt 4: Delvis innbygging av terrasse p\u00e5 plan 7 p\u00e5 bakbygning mot bakg\u00e5rd mellom for- og bakbygning og p\u00e5 plan 5, 6 og 7 mot bakg\u00e5rd mot Nyg\u00e5rdsgaten 2a \uf0b7 Punkt 9: Konkrete kotefestede byggeh\u00f8yder p\u00e5 hele p\u00e5bygget inklusive trappehus og heishus. \uf0b7 Med f\u00f8lgende vilk\u00e5r: Vegg mot naboeiendom mot s\u00f8r trekkes tilbake til yttervegg trappehus p\u00e5 takterrasse. Med hjemmel i plan- og bygningsloven \u00a7 19-2 ble det innvilget dispensasjon fra plan- og bygningsloven \u00a7 70 nr.2 for punkt 2, 3 og 4 for oppf\u00f8ring av trappehus til takterrasse med 0 meter mot naboeiendom 164/112 og med ca. 2,5 meter mot naboeiendom 164/793, samt for utkraging av takterrasse ca. 2,5m mot naboeiendom 164/793. Dispensasjonen ble gitt p\u00e5 vilk\u00e5r av at bygningsvolumet mot eiendom gnr 164 bnr 793 mot s\u00f8r i etasje 6 og 7 skulle trekkes tilbake til yttervegg trappehus2. VEDLEGG 4: Tillatelse til endring datert 20.01.17 Utvalg for milj\u00f8 og byutvikling behandlet saken (p\u00e5 nytt) i m\u00f8tet 05.11.2020 sak 376/20 og fattet f\u00f8lgende vedtak: 1. Med hjemmel i forvaltningslovens \u00a7 33, annet ledd oppheves Plan- og bygningsetatens vedtak datert 20.01 .17 delvis, slik at det ikke gis tillatelse til: a. Punkt 2 Oppf\u00f8ring av trappehus til takterrasse mot naboeiendom. b. Punkt 3 Utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a. c. Punkt 9 Konkrete kotefestede byggeh\u00f8yder p\u00e5 hele p\u00e5bygget inklusive trappehus og heishus. 1 Opprinnelig godkjent i vedtak datert 05.11.14, opphevet av Fylkesmannen den 08.08.16. 101074/1938979 harris.no Side 3 av 19 2. Med hjemmel i plan- og bygningsloven 1985 \u00a7 70 nr. 1 godkjennes ikke de kotefestede h\u00f8ydene som oms\u00f8kt. 3. Med hjemmel i plan- og bygningsloven 2008 \u00a7 19-2 gis det ikke dispensasjon fra plan- og bygningsloven 1985 \u00a7 70, nr. 2 for oppf\u00f8ring av trappehus og utkraging av takterrasser mot naboeiendom. 4. Med hjemmel i plan- og bygningsloven 2008 \u00a7 19-2 gis det ikke dispensasjon fra Kommunedelplan Sentrum \u00a7 4.3 for kotefestet h\u00f8yde p\u00e5 heishus. I det f\u00f8lgende skal vi synliggj\u00f8re at vilk\u00e5rene for dispensasjon fra pbl. \u00a7 70 nr. 2 er oppfylt, og at fagetatens vedtak om \u00e5 innvilge dispensasjon for oppf\u00f8ring av trappehus og utkraging av terrasser var korrekt. Videre skal vi dokumentere at fastsetting av koter ikke er et tiltak etter pbl. \u00a7 93, samt at kommunen ikke har hjemmel til \u00e5 ikke godkjenne de kotefestede h\u00f8ydene i pbl. 1985 \u00a7 70 nr. 1. 3.2 Dispensasjonsvedtakene 3.2.1 Vilk\u00e5r for dispensasjon fra r\u00f8mningstrapp til takterrasse mot naboeiendom er oppfylt I vedtak av 20.01.17 ble det gitt tillatelse til \u00e5 f\u00f8re opp en r\u00f8mningstrapp til takterrassen i enden av korridor lengst mot s\u00f8r i bebyggelsen, som skulle fungere som den ene av to r\u00f8mningsveier fra takterrasse mot bakg\u00e5rd. Trappehusets beliggenhet er styrt av underliggende planl\u00f8sning og har en plassering ca. 2,5 meter fra nabogrense til gnr. 164 bnr. 793. Det ble i vedtaket samtidig innvilget dispensasjon fra pbl.1985 \u00a7 70 nr. 2 for oppf\u00f8ring av tiltak n\u00e6rmere nabogrensen enn bygningens halve h\u00f8yde og ikke under 4 meter, p\u00e5 vilk\u00e5r av at vegg mot nabo ble trukket tilbake til yttervegg trappehus i 6. og 7. etasje. 101074/1938979 harris.no Side 4 av 19 UMBY har n\u00e5 omgjort tillatelse til dispensasjon p\u00e5 vilk\u00e5r til et avslag. Denne side er av den klare oppfatning av at vilk\u00e5rene for dispensasjon er oppfylt og st\u00f8tter den vurdering som er gjort i opprinnelig vedtak, samt i fagnotat datert 21.11.2017. Hensynene bak avstandsbestemmelsen er blant annet brannvernhensyn, behovet for \u00e5 sikre lys og luft mellom bygg, sikre en viss avstand mellom nabobebyggelse og \u00e5 ta hensyn til terreng og omgivelsestilpassing, jf. rundskriv H-08/15. R\u00f8mningstrappen er etablert for \u00e5 i tilstrekkelig grad ivareta sikker r\u00f8mning fra takterrassen tilh\u00f8rende boenhetene i bygget. Trappehuset er en av to r\u00f8mningstapper fra takterrassen. Eksisterende bebyggelse i kvartalet er stedvis bygget inntil hverandre, i tr\u00e5d med den bystruktur som ble etablert etter sentrumsplanen av 28.04.1914 R3 Lille Lungeg\u00e5rdsvann. Trappehuset er plassert ca. 2,5 meter fra naboeiendommen gnr. 164 bnr. 793. P\u00e5 naboeiendommen gnr. 164 bnr. 793 er det en pipe med avstand til nabogrense p\u00e5 ca. 0,5 meter. I vedtaket datert 20.01.17 st\u00e5r f\u00f8lgende: \u00abDet f\u00f8lger av TEK10 \u00a7 15-3 annet ledd a) at \u00ab[R]\u00f8ykgasser skal f\u00f8res ut fra byggverket p\u00e5 en m\u00e5te som ikke medf\u00f8rer fare for antennelse av byggverket og nabobyggverk\u00bb. I veiledningen henvises det til melding HO-2/2003 Fyringsanlegg. I denne temaveiledningen fremg\u00e5r det i kap. 10 at skorstein b\u00f8r oppf\u00f8res minst 0,8m over takets h\u00f8yeste punkt. Horisontal avstand til takflate b\u00f8r v\u00e6re minst 3m (se figur 5 i temaveiledningen). Dette inneb\u00e6rer at minste avstand mellom klagers pipe og oms\u00f8kte bygning b\u00f8r v\u00e6re minst 3m. Klagers pipe er plassert ca. 0,5m fra nabogrensen. Den horisontale avstanden mellom pipen og oms\u00f8kte bygninger er dermed tiln\u00e6rmet 3m, noe som tilsvarer minste avstanden for sikker bruk av pipe i henhold til temaveiledningen HO-2/2003 kap. 10. Oms\u00f8kte trappehus er plassert med minimum 3 meter til pipe p\u00e5 naboeiendom, slik at de brannmessige hensyn er ivaretatt for den delen av tiltaket. Videre vurderes det at oppf\u00f8ring av trappehuset ikke har vesentlig betydning for tap av sol.\u00bb I fagnotat datert 20.11.2017 (tilknyttet del 3) fremg\u00e5r f\u00f8lgende: \u00abBygningsmyndighetene tok kontakt med Bergen brannvesen for \u00e5 f\u00e5 avklart betydning av at avstanden mellom pipe og oms\u00f8kte bygg er under 3meter. I mail datert 09.05.17 opplyses det av Bergen brannvesen at etablert pipe fortsatt er lovlig \u00e5 bruke selv om avstanden er under \u00abb\u00f8r\u00bb- kravet i Byggdetaljblad 552.135. Det vises til at regelen om 3 meter er en akseptert l\u00f8sning som \u00abansees \u00e5 ivareta trekk forholdene i forhold til vind, topografi og nedslag i skorstein, den bidrar ogs\u00e5 til \u00e5 skape n\u00f8dvendig avstand til brennbart materiale ved en sotbrann. (...) Hvis man avviker fra disse retningslinjene b\u00f8r det gj\u00f8res kompenserende tiltak.\u00bb. Videre fremg\u00e5r det av svaret fra Bergen brannvesen at en r\u00f8ykgassvifte kan v\u00e6re en l\u00f8sning for \u00e5 sikre trekkforholdene dersom behov.\u00bb Brannhensyn er tilstrekkelig ivaretatt b\u00e5de i forhold til r\u00f8mning fra godkjent takterrasse, samt i forhold til avstand til pipe p\u00e5 naboeiendom gjennom de vilk\u00e5r som ble stilt i tillatelsen. Det er derfor p\u00e5 det rene at brannhensyn ikke blir vesentlig tilsidesatt ved en dispensasjon. 101074/1938979 harris.no Side 5 av 19 Hva gjelder konsekvensene for naboeiendommer i form av tapt lys og luft, kan denne side heller ikke se at hensynene blir vesentlig tilsidesatt. Takoppbyggets volum er i seg selv av begrenset utstrekning og vil isolert sett ikke redusere lysinnfall mot naboeiendom i s\u00f8r. Dette er dokumentert ved hjelp av soldiagrammer som viser at trappehuset ikke kaster skygge p\u00e5 nabohuset. Vilk\u00e5ret om \u00e5 trekke inn bebyggelsen i byggets 6. og 7. etasje inneb\u00e6rer ogs\u00e5 at det blir en avstand mellom bebyggelsen, og som ivaretar hensynet til luft mellom bebyggelsen. Denne side kan ikke se at hensynene bak bestemmelsen blir vesentlig tilsidesatt ved en dispensasjon. Fordelene med trappehuset er \u00e5 sikre n\u00f8dvendig r\u00f8mningsmuligheter for uteoppholdsareal p\u00e5 takterrassen. Trappehuset er etablert slik det opprinnelig er godkjent, og tiltakshaver har trukket tilbake bygget slik at det er en avstand til naboeiendom p\u00e5 2,5 meter \u2013 i tr\u00e5d med vilk\u00e5ret for dispensasjon og tillatelse datert 15.05.17. Konsekvensen av UMBY sitt vedtak er at tiltakshaver m\u00e5 rive trappehuset og tilbakef\u00f8re 6. og 7. etasje n\u00e6rmere nabo i tr\u00e5d med den opprinnelige rammetillatelsen. En riving av trappehuset inneb\u00e6rer at det ikke lenger vil foreligge tilfredsstillende r\u00f8mning fra godkjent takterrasse. Takterrassen vil f\u00f8lgelig ikke tilfredsstille dagens krav til sikker r\u00f8mning. Dersom det oppst\u00e5r brann i det andre trapperommet, vil brukere av takterrassen ikke ha en alternativ r\u00f8mningsmulighet. Dette tilsier at det er en betydelig fordel \u00e5 innvilge dispensasjon fra avstandsbestemmelsen for \u00e5 etablere et takoppbygg for r\u00f8mningstrapp. Denne side \u00f8nsker ogs\u00e5 \u00e5 fremheve at det er sv\u00e6rt f\u00e5 av boenhetene som har privat uteareal, og siden uteareal i bakg\u00e5rd har begrensede lysforhold, vil takterrassen utgj\u00f8re hoveddel av utearealet til bygget. Vi kan ikke se at det er ulemper knyttet til en dispensasjon da brannhensyn er ivaretatt, samt at p\u00e5bygget ikke medf\u00f8rer tap av lys for naboeiendommer. Vilk\u00e5rene for dispensasjon etter pbl. \u00a7 19-2 er f\u00f8lgelig oppfylt, og vedtak av 20.01.17 m\u00e5 derfor opprettholdes p\u00e5 dette punkt. Vi \u00f8nsker her ogs\u00e5 \u00e5 fremheve at tiltakshaver har innrettet seg etter vilk\u00e5ret om \u00e5 flytte yttervegg for \u00e5 oppn\u00e5 tilstrekkelig r\u00f8mningsadgang fra felles takterrasse. Konsekvensen av inntrekkingen var at planl\u00f8sningen m\u00e5tte endres og at tiltaket ble redusert med to boenheter. 101074/1938979 harris.no Side 6 av 19 3.2.2 Vilk\u00e5r for dispensasjon for utkragning av takterrasser er oppfylt. UMBY har ogs\u00e5 avsl\u00e5tt dispensasjon fra avstandsbestemmelsen i pbl. 1985 \u00a7 70 nr. 2 for s\u00f8knad om utkraging p\u00e5 0,5 meter av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a. For hensynene bak bestemmelsen henvises det til punktet over. Utkragningen vises p\u00e5 figuren under: Utkragningen har en viss skyggevirkning fra utkraget bygningsdel for boenhetene i \u00f8verste etasje, men ikke slik at kravene til dagslys i teknisk forskrift ikke blir oppfylt. Utkragningen har 101074/1938979 harris.no Side 7 av 19 ingen skyggevirkning for naboer. Foto til venstre over viser at utkraging av takterrasse p\u00e5 bakbygning mot bakg\u00e5rd mellom for- og bakbygningen ikke er synlig for klager (Nyg\u00e5rdsgaten 2a) og ligger i en st\u00f8rre avstand til denne nabo enn 4 meter. Dette tiltaket gir f\u00f8lgelig ingen ulemper for klager. Utkragingen har heller ikke konsekvenser for brannsikkerhet. Det er derfor p\u00e5 det rene at hensynene bak bestemmelsen ikke blir vesentlig tilsidesatt ved en dispensasjon. Fordelene ved \u00e5 la konstruksjonen best\u00e5 er store. Utkragingen ligger i linje med underliggende utvendig bygningsliv. Utkragingen ble gjort for \u00e5 bygge inn st\u00e5ls\u00f8yler og st\u00e5ldragere som b\u00e6rer etasjedekkene mellom 5, 6,7. etg og taket. S\u00f8ylene st\u00e5r p\u00e5 den gamle ytterveggen i 5. plan, og dette er eneste aktuelle plassering for b\u00e6ring vertikalt av p\u00e5bygget. Det er sv\u00e6rt uheldig at konstruksjonsst\u00e5l blir st\u00e5ende ute (uten utkraging) for s\u00e5 \u00e5 kobles til innebygde st\u00e5lkonstruksjoner, slik l\u00f8sning medf\u00f8rer betydelig fare for b\u00e5de vann- og luftlekkasje inn i boenhetene. Et sentralt moment er ogs\u00e5 at utkragingen er over Foreningsgaten 3's egen eiendom og innenfor eller i linje med underliggende utvendig bygningsliv. Det er ogs\u00e5 verd \u00e5 merke seg at 5. etg., 6.etg og 7.etg er trukket tilbake i forhold til veggliv i 2.etg, 3.etg og 4.etg. Konsekvensene ved \u00e5 endre p\u00e5 den tekniske konstruksjonen vil alts\u00e5 f\u00e5 betydelige f\u00f8lger for bygget \u2013 l\u00f8sningen er prosjektert av byggingeni\u00f8r. Tiltaket er ikke synlig fra offentlig rom. Ved et eventuelt avslag vil gjennomf\u00f8ring av tilbakef\u00f8ring ogs\u00e5 generere store ulemper, herunder behov for \u00e5 krane inn og ut konstruksjoner, som vil inneb\u00e6re stenging av offentlig gate. Videre vil det medf\u00f8re st\u00f8yende arbeid som vil kunne v\u00e6re til sjenanse for omkringliggende eiendommer/naboer. I tillegg m\u00e5 leietagere/beboere flytte ut i hele gjennomf\u00f8ringsfasen. Ettersom tiltaket slik det er godkjent ikke inneb\u00e6rer negative virkninger for omkringliggende naboer, er det p\u00e5 det rene at fordelene ved \u00e5 opprettholde godkjenning og fastholde dispensasjon fra avstandsbestemmelsen v\u00e6re klart st\u00f8rre enn ulempene. Vilk\u00e5rene for dispensasjon etter pbl. \u00a7 19-2 er oppfylt, og vi anmoder om at UMBYs vedtak oppheves og at vedtaket av 20.01.17 stadfestes. 3.2.3 Mangelfull begrunnelse for avslag p\u00e5 dispensasjon fra avstandsbestemmelsen knyttet til utkraging. Dispensasjon for utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a, er et selvstendig tiltak, som krever vedtak om dispensasjon fra avstandsbestemmelsen. Krav til begrunnelse fremg\u00e5r av fvl. \u00a7\u00a7 24 og 25. Begrunnelsesplikten har til form\u00e5l \u00e5 sikre at avgj\u00f8relser bygger p\u00e5 riktig faktum, regelforst\u00e5else og vurderinger. Begrunnelsen m\u00e5 v\u00e6re s\u00e5 utf\u00f8rlig at klageinstansen f\u00e5r mulighet til \u00e5 kontrollere at de avgj\u00f8rende forholdene i saken er vurdert riktig av f\u00f8rsteinstansen. I Rt. 1981 s. 745 (Isene-dommen) la H\u00f8yesterett til grunn at kravene til begrunnelse skjerpes ved inngripende vedtak. Se ogs\u00e5 Geir Woxholths uttalelse3 om dette forholdsmessighets- prinsippet: 3 Forvaltningsloven med kommentarer, 2011, s. 548. 101074/1938979 harris.no Side 8 av 19 \u00abSom en generell retningslinje kan det sies at begrunnelsen b\u00f8r v\u00e6re grundigere jo mer inngripende og alvorlig avgj\u00f8relsen er for parten, jfr. Justisdepartementets rundskriv s 28. Sml avgj\u00f8relsene i Rt 1981 s 745, Rt 1991 s 424, Rt 1993 s 587, Rt 2000 s 1056 og Rt 2000 s 1066. Jfr ogs\u00e5 Ombudsmannens uttalelse i \u00c5rsmeldingen 2005 s 138 (oppsigelsessak). S\u00e6rlig i tilfelle der forvaltningen er i tvil om resultatet, kan det v\u00e6re riktig \u00e5 gi en mer fyllestgj\u00f8rende begrunnelse enn loven foreskriver. Det samme gjelder dersom vedtaket fremtrer som kontroversielt fra partens side, eller dersom den lov vedtaket er hjemlet i forutsetter at det skjer en konkret, individuell vurdering av hver enkelt s\u00f8knad e l, jfr Ombudsmannens \u00c5rsmelding 2005 s 142 (Sidegj\u00f8rem\u00e5l for dommer).\u00bb Et vedtak om \u00e5 endre utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a vil v\u00e6re sv\u00e6rt inngripende for tiltakshaver. Tidsrommet som er g\u00e5tt siden tillatelsen ble gitt (9 \u00e5r) gj\u00f8r ogs\u00e5 vedtaket ekstra tyngende. Sivilombudsmannen har i sak 2016/3220 uttalt seg om kravet til konkret vurdering i dispensasjonssaker. Her fremg\u00e5r f\u00f8lgende: Fylkesmannen har i sitt vedtak vist til departementets planvedtak og de forutsetningene som ligger til grunn for dette, samt presedenshensyn. Vurderingene fremst\u00e5r s\u00e5ledes generelle og i liten grad forankret i de konkrete forholdene p\u00e5 stedet. (...) Ombudsmannen minner derfor om at det rettslige utgangspunktet er at enhver s\u00f8knad om dispensasjon m\u00e5 vurderes konkret ut fra vilk\u00e5rene og hensynene som fremg\u00e5r av pbl \u00a7 19-2.\u00bb Ombudsmannen fant i ovennevnte sak at Fylkesmannens vedtak ikke var tilstrekkelig begrunnet. Woxholth har ogs\u00e5 uttalt 4 at \u00abDe fakta som er lagt til grunn, m\u00e5 fremstilles s\u00e5 fullstendig at det er mulig for parten \u00e5 forst\u00e5 at lovens vilk\u00e5r for \u00e5 treffe vedtak er til stede.\u00bb Dette er ikke gjort. Vi kan ikke se at UMBY i v\u00e5r sak har foretatt en konkret vurdering av vilk\u00e5rene for dispensasjon knyttet til dispensasjon for utkraging. Vi \u00f8nsker i denne sammenheng ogs\u00e5 \u00e5 henvise til byr\u00e5dets saksfremstilling der dispensasjonen begrunnes slik: \u00abDet s\u00f8kes om en utkraging av takterrasse p\u00e5 0,5 meter over veggliv i 7. etasje, p\u00e5 grunn av konstruksjonsmessige problemstillinger knyttet til kuldebro og lekkasjefare. Det eneste stedet der denne utkragingen kommer n\u00e6rmere enn 4 meter fra nabogrense, er over veggene i \u00abL-formen\u00bb av tilbygget mot s\u00f8r. Det foreligger ikke samtykke fra nabo for tiltakets avstand til nabogrense og denne del av tiltaket krever dermed dispensasjon fra pbl. 1985 \u00a7 70 nr. 2. Byr\u00e5det legger til grunn at KMBY mener at det er den samlete belastningen av tiltakene som utgj\u00f8r ulempene for nabo. Vurderingen av om vilk\u00e5rene for \u00e5 gi dispensasjon fra 4 Forvaltningsloven med kommentarer, 2011, s. 548. 101074/1938979 harris.no Side 9 av 19 avstandsbestemmelsen blir den samme som over i punkt 1. Det kan innvendes at et trappehus som er 2,8 m h\u00f8yt har en st\u00f8rre innvirkning p\u00e5 naboeiendommen enn utkraging av en takterrasse som er godkjent i opprinnelig rammetillatelse. Det er imidlertid den samlete effekten av alle utvidelsene som gj\u00f8r at grensen for vesentlig tilsidesettelse av hensynene bak avstandsbestemmelsen anses overskredet. Byr\u00e5det innstiller derfor til UMBY at klagen tas til f\u00f8lge ogs\u00e5 p\u00e5 dette punkt.\u00bb (Min utheving). Slik vi leser UMBYs vurdering vil utkragningen alene ikke vesentlig tilsidesette hensynene bak avstandsbestemmelsen \u2013 det er kun n\u00e5r tiltakene vurderes samlet at hensynene bak avstandsbestemmelsen, etter UMBYs vurdering, tilsidesettes. Denne side er av den klare oppfatning av at kommunen ikke i tilstrekkelig grad har begrunnet avslaget, og at dette er en saksbehandlingsfeil som kan ha p\u00e5virket vedtakets innhold jfr. fvl. \u00a7 41. Med bakgrunn i ovennevnte anmodes det om at Fylkesmannen opphever avslag p\u00e5 dispensasjon av 05.11.20, og stadfester dispensasjonsvedtaket av 20.01.17. 3.2.4 Tiltaket krever ikke dispensasjon fra Kommunedelplan Sentrum \u00a7 4.3 for kotefestet h\u00f8yde p\u00e5 heishus Denne side er av den oppfatning at heishuset ikke krever dispensasjon fra KDP Sentrum \u00a7 4.3 for kotefestet h\u00f8yde p\u00e5 heishus, da heishusets h\u00f8yde og ytre rammer ble godkjent i rammetillatelse og dispensasjonsvedtak datert 01.02.11 og i endringstillatelse til flytting av heishus datert 21.05.13. Som nevnt innledningsvis er ikke disse vedtakene gjenstand for klagebehandling, og kommunen har besluttet \u00e5 ikke omgj\u00f8re vedtakene med hjemmel i fvl. \u00a7 35 c. Et avslag p\u00e5 s\u00f8knad om dispensasjon for kotefesting av h\u00f8yder vil f\u00f8lgelig ikke ha en rettsvirkning for heishuset. Se for \u00f8vrig pkt. 3.3 vedr\u00f8rende koteh\u00f8yder. Under enhver omstendighet st\u00f8tter denne side seg til den begrunnelse som er gitt i vedtak av 01.02.11 og 21.05.13. 101074/1938979 harris.no Side 10 av 19 3.3 Kotefesting 3.3.1 Utgangspunkt Det er ikke omtvistet at kommunen har godkjent to ekstra etasjer i opprinnelig rammetillatelse. I saksfremstillingen til Byr\u00e5det av 29.09.2020 fremg\u00e5r f\u00f8lgende: \u00abByr\u00e5det vil p\u00e5peke at tiltakets ytre rammer (uten kotefestede h\u00f8yder) ble godkjent i KMBYs vedtak i sak 487-10 den 21.10.10. I samme vedtak ble det gitt dispensasjon fra avstandsbestemmelsen i pbl. 1985 \u00a7 70, nr. 2 og h\u00f8ydebestemmelsen i KDP Sentrum \u00a7 4.3.\u00bb Videre fremg\u00e5r det av samme saksfremstilling: Likevel er det n\u00e5 med hjemmel i pbl. 1985 \u00a7 70 nr. 1 gitt avslag (ikke tillatelse ref. vedtakets ordlyd) p\u00e5 konkrete kotefestede byggeh\u00f8yder p\u00e5 hele p\u00e5bygget inklusive trappehus og heishus. Avslag p\u00e5 koteh\u00f8yder har ingen rettslig konsekvens, da tiltakets ytre rammer er godkjent i opprinnelig rammetillatelse. Gulv p\u00e5 takterrasse er m\u00e5lt til kote 27,336, noe som utgj\u00f8r et avvik p\u00e5 26mm. I vedtaket er det lagt til grunn at denne forskjellen anses som marginal, og at det derfor ikke ble vurdert som en s\u00f8knadspliktig endring. Det henvises i denne sammenheng til Fylkesmannens vedtak av 08.08.2016 hvor blant annet f\u00f8lgende fremg\u00e5r: \u00abSlik Fylkesmannen ser det er det i en slik situasjon p\u00e5krevet at Bergen kommune i vedtaks form avklarer om tiltakets oppf\u00f8rte h\u00f8yder er i strid med rammetillatelsen, og eventuelt avklarer hvilke f\u00f8lger dette har for rammetillatelsens gyldighet. Videre m\u00e5 kommunen avklare om det eventuelt er grunnlag for \u00e5 omgj\u00f8re rammetillatelsen. Dersom rammetillatelsen omgj\u00f8res m\u00e5 vedtaket om dette begrunnes. Av begrunnelsen m\u00e5 det fremg\u00e5 hva som er det faktiske og rettslige grunnlaget for vedtaket. Fylkesmannen kan ikke se at kommunen i denne saken har vurdert om de feil den mener foreligger gir grunnlag for \u00e5 omgj\u00f8re rammetillatelsen i medhold av fvl. \u00a7 35. \u00bb Som nevnt innledningsvis har kommunen besluttet at de ikke vil omgj\u00f8re med hjemmel i fvl. \u00a7 35c. 101074/1938979 harris.no Side 11 av 19 Under enhver omstendighet kan ikke et tiltak avsl\u00e5s med hjemmel i pbl. \u00a7 70 nr. 1, dette vil vi redegj\u00f8re n\u00e6rmere for under i pkt. 3.3.2. Videre er v\u00e5r vurdering at kotefesting ikke et tiltak etter pbl. \u00a7 93. Dette skal vi redegj\u00f8re n\u00e6rmere for under i pkt. 3.3.3. 3.3.2 Kommunen kan ikke avsl\u00e5 tiltak med hjemmel i pbl. \u00a7 70 nr. 1 Kommunen hjemler avslaget p\u00e5 koteh\u00f8yder i pbl. \u00a7 70 nr. 1: \u00abMed hjemmel i plan- og bygningsloven 1985 \u00a7 70 nr. 1 godkjennes ikke de kotefestede h\u00f8ydene som oms\u00f8kt.\u00bb If\u00f8lge H-18/90 gir bestemmelsen ikke selvstendig hjemmel for \u00e5 avsl\u00e5 et tiltak. Dette underbygges av juridisk teori knyttet til pbl. 2008 \u00a7 29-45. Pedersen m.fl., Plan- og bygningsrett del 2, (2. utgave 2011) side 413 omtaler bygningsmyndighetenes handlingsalternativer og interesseavveining etter pbl. \u00a7 29-4 slik: \u00abDet bygningsmyndighetene skal godkjenne etter \u00a7 29-4 f\u00f8rste ledd f\u00f8rste punktum jf. sak \u00a7 6-3, er den plassering og h\u00f8yde som tiltakshaveren har s\u00f8kt om. Hvis ikke bygningsmyndighetene kan godkjenne det oms\u00f8kte tiltak, m\u00e5 de angi en alternativ plassering og hvor h\u00f8yt tiltaket kan v\u00e6re. \u00a7 29-4 hjemler ikke avslag p\u00e5 bygges\u00f8knaden ... Innenfor de rammer som f\u00f8lger av \u00a7 29-4, plan- og veilovens byggegrenser, st\u00e5r bygningsmyndighetene fritt til \u00e5 vektlegge alle hensyn som plan- og bygningslovgivningen skal ivareta \u2013 se Ot.prp. nr. 27 (1982\u201383) s. 19. Den alternative plassering som det kan henvises til, m\u00e5 tilfredsstille form\u00e5let med den oms\u00f8kte bebyggelsen \u2013 se Rt 1995 s. 1939.\u00bb (min utheving) I saken har kommunen ikke vist til eller dr\u00f8ftet alternative h\u00f8yder. Kommunen har ogs\u00e5 uttrykkelig skrevet i sin begrunnelse at bygningens volum, utforming og struktur ble endret med rammetillatelse av 01.02.11, og at dette ikke kan endres ved \u00e5 nekte godkjenning av kotefestede h\u00f8yder p\u00e5 terrassegulvet. Vi stiller oss derfor sp\u00f8rrende til hvilken rettslig konsekvens kommunen tilstreber \u00e5 oppn\u00e5 ved \u00e5 avsl\u00e5 kotefestingen. V\u00e5r klare vurdering er at vedtaket er ugyldig ogs\u00e5 p\u00e5 dette punkt, da det er hjemlet i en bestemmelse som ikke gir selvstendig hjemmel til \u00e5 avsl\u00e5 et tiltak. UMBYs vedtak lider derfor p\u00e5 dette punkt ogs\u00e5 av en klar saksbehandlingsfeil, som kan ha virket inn p\u00e5 vedtakets innhold jfr. fvl. \u00a7 41. 5 Det f\u00f8lger av spesialmerknaden til pbl. \u00a7 29-4 i Ot.prp. nr. 45 (2007-2008) pkt. 19.5.2 at bestemmelsen i hovedsak videref\u00f8rer plbl. 1985 \u00a7 70. 101074/1938979 harris.no Side 12 av 19 3.3.3 Kotefesting er ikke et tiltak etter pbl. \u00a7 93 Kotefesting er under enhver omstendighet ikke et \u00abtiltak\u00bb etter pbl. 1985 \u00a7 93 (heller ikke etter pbl. 2008 \u00a7 1-6). Dette inneb\u00e6rer at kotefesting, ikke er gjenstand for byggesaksbehandling. Innsendte koter etter anmodning fra bygningsmyndighetene kan kun anses som en stadfesting av de faktiske forhold. Bygget er oppf\u00f8rt i tr\u00e5d med tegningene som fulgte s\u00f8knaden av 15.02.2007. Tegningene fastsl\u00e5r byggets h\u00f8yde, selv om disse ikke er kotefestet. Ved \u00e5 legge linjalen p\u00e5 tegningen i riktig m\u00e5lestokk, vises en toppkote p\u00e5 27,5 for takterrassen. I kotefestingen som n\u00e5 oms\u00f8kes (basert p\u00e5 oppm\u00e5ling) er denne toppkoten satt til 27,310. Vest oppm\u00e5ling kom til et avvik p\u00e5 26 mm for h\u00f8yden p\u00e5 takterrassen ift. tegningene fra 2011-tillatelsen. Det var p\u00e5 s\u00f8knadstidspunktet ikke et krav om \u00e5 oppgi koter p\u00e5 byggesakstegninger. Dette fremg\u00e5r av forskrift om saksbehandling og kontroll 2003 (SAK97) \u00a7 19 jfr. veilederen til bestemmelsen. Her fremg\u00e5r det i bokstav i at det i s\u00f8knaden skal \u00aboppgis bruks- eller bebygd areal samt antall etasjer p\u00e5 ny bebyggelse og eventuell eksisterende bebyggelse. Arealer skal beregnes i samsvar med NS 3490 eller TEK \u00a7 3-5, og etasjer i samsvar med TEK \u00a7 4-1. Det kan effektivisere kommunens saksbehandling at det beskrives hvordan man har kommet frem til den utnyttelsesgrad som legges til grunn i s\u00f8knaden.\u00bb Det er derfor klart at det p\u00e5 tidspunktet for innsending av s\u00f8knad ikke var krav til \u00e5 oppgi koteh\u00f8yder p\u00e5 bygget ved innsending av bygges\u00f8knad. 3.4 Oppsummering av DEL 1 Vi har n\u00e5 synliggjort at: \uf0b7 vilk\u00e5rene for dispensasjon fra avstandsbestemmelsen knyttet til etablering av r\u00f8mningstrapp og utkraging over terrasser er oppfylt jfr. pbl. \u00a7 19-2. \uf0b7 begrunnelse for avslag p\u00e5 dispensasjon fra utkraging er s\u00e5 mangelfull at vedtaket er ugyldig p\u00e5 dette punkt jfr. fvl. \u00a7 41. \uf0b7 tiltaket krever ikke dispensasjon fra KDP Sentrum \u00a7 4.3 \uf0b7 avslag med hjemmel i pbl. \u00a7 70 nr. 1 er ugyldig \uf0b7 kotefesting er ikke et tiltak etter pbl. \u00a7 93 og et avslag p\u00e5 dette punkt f\u00e5r ikke rettsvirkning Vedtaket lider av vesentlige saksbehandlingsfeil og m\u00e5 oppheves. Basert p\u00e5 sakens historikk og med henvisning til at Fylkesmannen allerede har opphevet vedtaket en gang, anmodes det om at Fylkesmannen f\u00f8lger fagetaten og stadfester det opprinnelige vedtaket i saken. 101074/1938979 harris.no Side 13 av 19 4. VEDTAK DATERT 28.04.17 - DEL 2 4.1 Innledning Denne saken gjelder plan- og bygningsetatens vedtak/endringstillatelse datert 28.04.17, der f\u00f8lgende tiltak ble godkjent: \uf0b7 heishus p\u00e5 koteh\u00f8yde 31,28m og trappehus p\u00e5 koteh\u00f8yde 30,28 m \uf0b7 endring av fasade mot \u00f8st i g\u00e5rdsrom i form av innsetting av ett nytt vindu i plan 6 \uf0b7 endring av fasade utforming av heishus i form av etablering av forgang VEDLEGG 5: Tillatelse til endring datert 28.04.17 Utvalg for milj\u00f8 og byutvikling behandlet saken i m\u00f8tet 05.11.2020 sak 377/20 og fattet f\u00f8lgende vedtak: 1 Med hjemmel i forvaltningslovens \u00a7 33, annet ledd oppheves Plan- og bygningsetatens vedtak datert 28.04.17 delvis, slik at det ikke gis tillatelse til: - endring av gesimsh\u00f8yde for heishus p\u00e5 koteh\u00f8yde 31,28m - endring av h\u00f8yde for trappehus p\u00e5 koteh\u00f8yde 30,28 m 2 Med hjemmel i plan- og bygningsloven 1985 \u00a7 70 nr. 1 godkjennes ikke de kotefestede h\u00f8ydene som oms\u00f8kt. 3 Med hjemmel i plan- og bygningsloven 2008 \u00a7 19-2 gis det ikke dispensasjon fra Kommunedelplan Sentrum \u00a7 4.3 for kotefestet h\u00f8yde p\u00e5 heishus. 4 Med hjemmel i plan- og bygningsloven 1985 \u00a7 74 nr. 2 avsl\u00e5s endring av fasade utforming av heishus i form av etablering av forgang. Klagen tas delvis til f\u00f8lge. 4.2 Avslag p\u00e5 godkjenning av kotefestede h\u00f8yder p\u00e5 heishus og trappehus med hjemmel i pbl. \u00a7 70 nr. 1 Det henvises til pkt. 3.3.2 over som ogs\u00e5 gjelder for dette vedtaket. V\u00e5r klare vurdering er at vedtaket er ugyldig ogs\u00e5 p\u00e5 dette punkt, da det er hjemlet i en bestemmelse som ikke gir selvstendig hjemmel til \u00e5 avsl\u00e5 et tiltak. 4.3 Dispensasjon fra KDP sentrum \u00a7 4.3 \u00d8kning av h\u00f8yde p\u00e5 heishus med 1,17 meter krever dispensasjon fra Kommunedelplan Sentrum \u00a7 4.3. \u00d8kningen har en sammenheng med at det i 2013 ble gitt tillatelse til et st\u00f8rre heishus med ny plassering, som skulle sikre universell adkomst i bygget, og opp til felles takterrasse. N\u00e5r heisen ble mottatt viste det seg at heisen krevde et motorrom p\u00e5 toppen av heissjakten. \u00d8kningen er alts\u00e5 et resultat av motorrommet, som er helt n\u00f8dvendig for at heisen skal g\u00e5. 101074/1938979 harris.no Side 14 av 19 KPA Sentrum \u00a7 4.3 bestemmer at \u00abBebyggelsens maksimale gesimsh\u00f8yde setter lik 15,5 meter og maksimale m\u00f8neh\u00f8yde lik 21 meter\u00bb. Hensynene bak h\u00f8ydebestemmelsen i KDPen er \u00e5 blant annet \u00e5 sikre samsvar mellom bygningsvolum og h\u00f8yde, samt sikre hensynet til luft og \u00e5penhet i et omr\u00e5de, sol og lysforhold. Endringen som n\u00e5 er til klagebehandling utgj\u00f8r i overkant av 1 meter, og motorrommets areal utgj\u00f8r kun 3% av bygges takflate. Tiltaket inneb\u00e6rer ikke en endring i takformen og takvinkel mot Foreningsgaten. Oms\u00f8kte heishus vender mot intern bakg\u00e5rd, og har ingen negative konsekvenser for nabo. \u00d8kningen av h\u00f8yden inneb\u00e6rer ingen skyggevirkning for omkringliggende naboer. Bygget er allerede godkjent p\u00e5bygget med to etasjer og tekniske rom p\u00e5 tak, og denne \u00f8kningen er kun et n\u00f8dvendig element for \u00e5 s\u00f8rge for at heisen g\u00e5r, slik at blant annet universell tilkomst til takterrassen og resten av huset blir ivaretatt. \u00d8kningen tilsidesetter s\u00e5ledes ikke hensynet bak bestemmelsen i vesentlig grad. Ulempen med \u00f8kningen i heishuset er at det er delvis synlig fra det offentlige rom. Heishuset er i seg selv godkjent, og \u00f8kningen anses derfor som minimal sett fra det offentlige rom. Fordelene ved \u00e5 godkjenne en dispensasjon er vesentlige da heisrommet muliggj\u00f8r universell adkomst til takterrassen. Vilk\u00e5rene for dispensasjon etter pbl. \u00a7 19-2 er oppfylt, og det anmodes om at slik dispensasjon innvilges i tr\u00e5d med vedtak datert 28.04.17. 4.3 Visuelle kvaliteter \u2013 forgang til heishus Ny og st\u00f8rre heis medf\u00f8rte ogs\u00e5 et krav fra heisleverand\u00f8r om etablering av forgang. Hensikten med forgangen er \u00e5 oppfylle tekniske krav til klimatisk beskyttelse av heisinstallasjoner. Forgangen er markert med bl\u00e5 pil i snittet under, og vinduet er for ordens skyld markert med r\u00f8d sirkel, men dette tiltaket er ikke avsl\u00e5tt. Endringen gjelder arealer som vender mot intern bakg\u00e5rd, og ikke mot felles bakg\u00e5rd til klager. UMBY har omgjort tillatelse til etablering av forgang og avsl\u00e5tt med hjemmel i pbl. \u00a7 74 nr. 2. 101074/1938979 harris.no Side 15 av 19 Pbl. 1985 \u00a7 74 nr. 2 har f\u00f8lgende ordlyd: \u00abKommunen skal se til at ethvert arbeid som omfattes av loven, blir planlagt og utf\u00f8rt slik at det etter kommunens skj\u00f8nn tilfredsstiller rimelige skj\u00f8nnhetshensyn b\u00e5de i seg selv og i forhold til omgivelsene. Tiltak etter denne lov skal ha en god estetisk utforming i samsvar med tiltakets funksjon og med respekt for naturgitte og bygde omgivelser. Skjemmende farger er ikke tillatt og kan kreves endret\u00bb I saksfremstillingen til byr\u00e5det begrunnes avslaget etter \u00a7 74 nr. 2 i sin helhet slik: Denne side er av den klare oppfatning at ovennevnte begrunnelse ikke tilfredsstiller de krav som stilles til begrunnelse. I tillegg fremlegger begrunnelsen en ukorrekt fremstilling av de faktiske forhold. Det henvises i denne sammenheng til utgangspunktet i pkt. 3.2.3 over, og det gjentas at det stilles skjerpede krav til begrunnelse der vedtaket er inngripende for tiltakshaver. Det er p\u00e5 det rene at et vedtak om \u00e5 fjerne forrommet er et sv\u00e6rt inngripende tiltak, da det vil inneb\u00e6re at heisen ikke tilfredsstiller gjeldende krav til klimatisering. Begrunnelsesplikten har til form\u00e5l \u00e5 sikre at avgj\u00f8relser bygger p\u00e5 riktig faktum, regelforst\u00e5else og vurderinger. Begrunnelsen m\u00e5 v\u00e6re s\u00e5 utf\u00f8rlig at klageinstansen f\u00e5r mulighet til \u00e5 kontrollere at de avgj\u00f8rende forholdene i saken er vurdert riktig av f\u00f8rsteinstansen. Som en f\u00f8lge av at begrunnelsen ikke oppfyller gjeldende krav til begrunnelse vurderes vedtaket som ugyldig p\u00e5 dette punkt, og feilen har virket inn p\u00e5 vedtakets innhold jfr. fvl. \u00a7 41. Avslaget m\u00e5 derfor ogs\u00e5 p\u00e5 dette punkt oppheves, og vedtaket av 28.04.17 m\u00e5 best\u00e5. For \u00e5 underbygge det faktum at vedtaket av 28.04.17 m\u00e5 best\u00e5, henvises det til fagetaten som i motsetning til UMBY skiver at endringen gjelder \u00abfasade vendt mot g\u00e5rdsrommet og er ikke synlig fra offentlig rom\u00bb. Dette er en korrekt oppfatning av de reelle forhold. Vurdering av estetikk skal knyttes opp mot tiltakets funksjon jfr. ordlyden i \u00a7 74 nr. 2. Som allerede nevnt har forgangen en viktig funksjon, da behovet er utl\u00f8st som en f\u00f8lge av tekniske krav til heis. Selve forgangen til heishuset er utformet som en naturlig forlengelse av heisrommet, og tilpasser seg s\u00e5ledes omgivelsene og allerede godkjent heishus. Volumet \u00f8ker, men betydningen av dette er liten, da tiltaket ligger i bakg\u00e5rd. Endringen p\u00e5virker m.a.o. verken offentligheten eller naboeiendommen. Etter v\u00e5r vurdering er pbl. \u00a7 74 nr. 2 oppfylt. Etter v\u00e5rt syn og fagetatens syn ivaretar oms\u00f8kte tiltak plan- og bygningslovens \u00a7 74 nr. 2. 101074/1938979 harris.no Side 16 av 19 4.4 Oppsummering av DEL 2 Vi har n\u00e5 synliggjort at: \uf0b7 Koteh\u00f8yder for heishus og trappehus ikke kan avsl\u00e5s med hjemmel i pbl. \u00a7 70 nr.1. \uf0b7 Vilk\u00e5rene for dispensasjon fra KDP sentrum \u00a7 4.3 er oppfylt \uf0b7 Krav til estetikk i pbl. \u00a7 74 nr. 2 er oppfylt da tiltaket m\u00e5 vurderes i forhold til dets funksjon Vedtaket lider av saksbehandlingsfeil som kan ha hatt virkning p\u00e5 vedtakets innhold jfr. fvl. \u00a7 41. Tiltakshaver har innrettet seg til vedtaket og er avhengig av at heistilkomst til takterrassen for \u00e5 kunne ivareta en universell tilkomst. \u00d8kning av heishuset har ingen negativ betydning for eiendommen til nabo som har p\u00e5klaget vedtaket. Fylkesmannen anmodes om \u00e5 f\u00f8lge fagetaten og stadfeste det opprinnelige vedtaket i saken av 28.04.17. 5. VEDTAK DATERT 15.05.17 \u2013 DEL 3 5.1 Innledning Denne saken gjelder plan- og bygningsetatens vedtak datert 15.05.17. Saken henger sammen med vilk\u00e5ret stilt i vedtak datert 20.01.17 (del 1). Vilk\u00e5ret ble gitt for \u00e5 ivareta hensyn til klager, Steinar Aagesen (gnr. 164 bnr. 763), som har en skorstein 0,5 meter fra felles grense mot tiltakshaver Foreningsgaten 3. For \u00e5 kunne utf\u00f8re vilk\u00e5ret vurderte tiltakshaver det slik at det var behov for \u00e5 s\u00f8ke om godkjenning av tiltaket, da vilk\u00e5ret utl\u00f8ste et behov for \u00e5 endre planl\u00f8sning i 6. og 7. etasje, noe som igjen medf\u00f8rte en reduksjon av antall boenheter fra 39 til 37. Det ble gitt tillatelse til endringen den 15.05.17. Det er ogs\u00e5 gitt igangsettingstillatelse til endringen, og endringen er gjennomf\u00f8rt. Endringen inneb\u00e6rer at yttervegg i plan 6 og 7 ble trukket inn ca. 2,5 meter fra gnr. 164 bnr. 763. Endringen vises i tegningen under. VEDLEGG 6: Tillatelse til endring datert 15.05.17. 101074/1938979 harris.no Side 17 av 19 Klagen fra nabo er i hovedsak rettet mot de tiltak som ble behandlet i vedtaket av 20.01.17, herunder byggets h\u00f8yde og avstand til nabogrense. Det er ingen av anf\u00f8rslene som er knyttet til endring i planl\u00f8sning eller redusering av antall boenheter. Utvalg for milj\u00f8 og byutvikling behandlet saken i m\u00f8tet 05.11.2020 sak 375/20 og fattet f\u00f8lgende vedtak: 1. Med hjemmel i forvaltningslovens \u00a7 33, annet ledd oppheves Plan- og bygningsetatens vedtak datert 15.05.17, slik at det ikke gis tillatelse til: a. Riving av yttervegg og flytting av denne i flukt med trapphus i tr\u00e5d med vilk\u00e5ret satt i vedtak av 20.01.17. b. Endret planl\u00f8sning i plan 6 og 7. c. Redusering av antall boenheter fra 39 til 37. 2. Klagen tas til f\u00f8lge. 5.2 Ugyldig vedtak Av vedtaket fremg\u00e5r det at vedtak datert 15.05.17 oppheves og at det ikke gis tillatelse til tiltakene. Vi legger til grunn at \u00abikke gis tillatelse til\u00bb inneb\u00e6rer et avslag p\u00e5 de oms\u00f8kte tiltak. Selv om tiltakene er oms\u00f8kt som en f\u00f8lge av vilk\u00e5ret i endringstillatelsen av 20.01.17, er likevel s\u00f8knaden en selvstendig s\u00f8knad og vedtaket et eget enkeltvedtak som kan gjennomf\u00f8res uavhengig av endringstillatelsen av 20.01.17. Legalitetsprinsippet inneb\u00e6rer at offentlige inngrep i borgernes rettsstilling trenger hjemmel i lov, eller bestemmelse gitt i medhold av lov. Samtidig stilles krav til kvaliteten p\u00e5 hjemmelen, i form av at denne m\u00e5 v\u00e6re tilstrekkelig klar. Dette gjelder s\u00e6rlig der det er tale om \u00e5 ilegge reaksjoner eller sanksjoner. For \u00e5 kunne fatte ovennevnte vedtak om at tillatelsen omgj\u00f8res til et avslag i denne saken, m\u00e5 UMBY vise til en hjemmel \u2013 slik hjemmel mangler \u2013 og vedtaket er f\u00f8lgelig ugyldig. 101074/1938979 harris.no Side 18 av 19 Vi finner heller ikke st\u00f8tte i begrunnelsen til vedtaket for hvilken lovhjemmel UMBY har hjemlet vedtaket i. I begrunnelsen gj\u00f8res det et fors\u00f8k p\u00e5 \u00e5 henvise til sak omtalt som DEL 1, der UMBY opphever dispensasjon fra avstandsbestemmelsen i pbl. 1985 \u00a7 70 nr. 2, og at det derfor ikke er grunnlag for \u00e5 tillate endringen. Til denne begrunnelsen \u00f8nsker vi \u00e5 fremheve at dispensasjonen fra \u00a7 70 nr. 2 i sak i gjelder for heishuset og ikke tilbaketrekking av etasjene. Etasjene er i vedtak av 20.01.17 godkjent plassert n\u00e6rmere nabo enn 2,5 meter. En omgj\u00f8ring av dispensasjon i DEL 1 har f\u00f8lgelig ikke en rettslig konsekvens for innflytting av etasjene. Vedtak om avslag er derfor i sin helhet uhjemlet. Med bakgrunn i ovennevnte m\u00e5 vedtaket oppheves da saksbehandlingsfeilen har innvirket p\u00e5 vedtakets innhold jfr. fvl. \u00a7 41. Vi oppfordrer Fylkesmannen til \u00e5 oppheve UMBY sitt vedtak av 05.11.20 og fastholde vedtak om endringstillatelse av 15.05.17. 6. KONKLUSJON Vi har med dette dokumentert at alle vedtakene til UMBY av 05.11.20 bygger p\u00e5 uriktig faktum, uriktig rettsanvendelse og saksbehandlingsfeil, som kan ha virket inn p\u00e5 vedtakets innhold jfr. fvl. \u00a7 41. Videre har vi dokumentert at vilk\u00e5rene for de n\u00f8dvendige dispensasjoner er oppfylt jfr. pbl. \u00a7 19-2. Med grunnlag i ovennevnte, og med henvisning til sakens historikk, bes det om at Fylkesmannen i Vestland opphever UMBY sine vedtak av 05.11.20 og at de opprinnelige endringstillatelsene av hhv. 20.01.17, 28.04.17 og 15.05.17 stadfestes. Med vennlig hilsen Harris Advokatfirma AS Ingrid S\u00e6vold Moe Advokatfullmektig ism@harris.no 473 08 864 101074/1938979 harris.no Side 19 av 19 "
}