{
  "dokument_id": "2e9e12cc-25f5-5419-8ae5-72fe6b8a7399",
  "doc_type": "case_presentation",
  "kommune": 4601,
  "tittel": "Representantforslag fra Kathrine Algr\u00f8y Dahle (A) og Geir Steinar Dale (A)  om \u00e5 oppkalle en gate eller plass etter Gerda Grepp. ",
  "url": "https://bergen.kommune.no/politikere-utvalg/api/fil/bk360/10225327/Framstilling-Representantforslag-fra-Kathrine-Algroy-Dahle-A-og-Geir-Steinar-Dale-A-om-a-oppkaller-en-gate-eller-plass-etter-Gerda-Grepp-",
  "tekst": " Forretningsutvalget Saksframstilling V\u00e5r referanse: 2024/60040-2 Saksbehandler: Bjarte K. Fr\u00f8nsdal Representantforslag fra Kathrine Algr\u00f8y Dahle (A) og Geir Steinar Dale (A) om \u00e5 oppkalle en gate eller plass etter Gerda Grepp. Hva saken gjelder: Bystyrerepresentantene Kathrine Algr\u00f8y Dahle (A) og Geir Steinar Dale (A) har overlevert et representantforslag iht. punkt 3.2. i Reglement for Bergen bystyre og utvalgene 2023 - 2027. Forslaget ble overlevert ordf\u00f8reren i bystyrets m\u00f8te 10.04.24. Forslaget lyder slik: I oktober 1936, ankom Gerda Grepp det borgerkrigsherjede Spania, der general Franco fors\u00f8kte \u00e5 styrte den lovlig valgte regjeringen. Grepp dro straks til fronten ved Madrid og opplevde kamphandlinger p\u00e5 n\u00e6rt hold. Deretter unnslapp hun s\u00e5 vidt Francos styrker i M\u00e1laga sammen med forfatteren Arthur Koestler. Og litt senere var hun en av f\u00e5 journalister i Baskerland, der Guernica nettopp var blitt overfalt av tyske bombefly. Grepp levde et kort liv, men rakk \u00e5 bli mer betydningsfull enn hva historieb\u00f8kene tilsier. Som Skandinavias f\u00f8rste kvinnelige krigsreporter spilte hun en viktig rolle i opptakten til andre verdenskrig, gjennom sine reportasjer fra fronten i Spania. For \u00e5 hedre Gerda Grepp, hennes etterm\u00e6le og gi plass og rom til en historisk viktig kvinne fra Bergen ber bystyret byr\u00e5det om \u00e5 fremme en sak der en oppkaller en gate eller plass etter Gerda Grepp. I kommuneloven er representantenes forslagsrett regulert i \u00a710-9: \u00a7 10-9. Forslagsrett \u00abMedlemmer av kommunestyret og fylkestinget kan fremme forslag som gjelder kommunens eller fylkeskommunens virksomhet, for kommunestyret eller fylkestinget. I samme valgperiode kan det ikke fremmes forslag med samme innhold som et tidligere forslag som er fremmet etter bestemmelsen her, eller med samme innhold som en sak som tidligere er behandlet av kommunestyret, fylkestinget eller et av deres organer. Kommunestyret og fylkestinget avgj\u00f8r selv hvordan forslaget skal behandles.\u00bb I henhold til punkt 3.2 Reglement for Bergen bystyre og utvalgene 2023-2027 skal forretningsutvalget ta stilling om et forslag skal oversendes byr\u00e5det, bystyrets kontor eller kontrollutvalget for uttalelse/vurdering f\u00f8r det utarbeides sak for bystyret. 1 Forretningsutvalget gir innstilling til bystyret for forslag som forretningsutvalget anbefaler \u00e5 avvise. Bystyredirekt\u00f8ren mener at forslaget er i overensstemmelse med de formelle kravene i kommuneloven \u00a7 10-9 og anbefaler at forslaget sendes byr\u00e5det for videre utredning. Vurdering fra byr\u00e5det vil f\u00f8lge saken som vedlegg i notats form. For at saken kan behandles senest 6 m\u00e5neder etter at forslaget er overlevert ordf\u00f8reren i et bystyrem\u00f8te, m\u00e5 den behandles i bystyret senest i m\u00f8te 02.10.2024. Det foresl\u00e5s at utvalg for milj\u00f8 og byutvikling avgir innstilling i saken. Forslag til vedtak: 1. Representantforslag fra Kathrine Algr\u00f8y Dahle (A) og Geir Steinar Dale (A) om \u00e5 oppkalle en gate eller plass etter Gerda Grepp, oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 02.10.2024. 3. Utvalg for milj\u00f8 og byutvikling avgir innstilling i saken. Dato: 10. april 2024 \u00d8ivind Hauge St\u00f8le - fagleder Bjarte K. Fr\u00f8nsdal - juridisk r\u00e5dgiver Dokumentet er godkjent elektronisk. 2 "
}