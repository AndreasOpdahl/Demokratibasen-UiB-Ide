{
  "dokument_id": "3d75e9b7-622c-54d1-89f8-55ad2d49a9b0",
  "doc_type": "case_attachment",
  "kommune": 4601,
  "tittel": "_ KLAGE-2023_14202-29 Vedtak - Byggesak - Bergen 6_205 - Helldalsst\u00f8len 49 - Nybygg bolig 1387877_1_1",
  "url": "https://bergen.kommune.no/politikere-utvalg/api/fil/bk360/10928408/-KLAGE-2023-14202-29-Vedtak-Byggesak-Bergen-6-205-Helldalsstolen-49-Nybygg-bolig-1387877-1-1",
  "tekst": " V\u00e5r dato: V\u00e5r ref: 25.06.2024 2024/1862 Deres dato: Deres ref: Trude Gildestad Saksbehandler, innvalgstelefon Helldalsst\u00f8len 41 Sunniva Nyb\u00f8e F\u00f8rland, 5557 2138 5225 Nesttun Bergen kommune gbnr. 6/205 mfl. Rammetillatelse til oppf\u00f8ring av 21 nye boenheter og tilh\u00f8rende tiltak. Vi viser til Bergen kommunes oversendelse av klagesaken i brev datert 29.01.2024. Vi beklager den lange saksbehandlingstiden. Vedtak Statsforvalteren stadfester Bergen kommunes vedtak datert 26.05.2023, ref. 2023/10097-6. Sakens bakgrunn Den 04.01.2023 s\u00f8kte Heldal Eiendom AS, ved ansvarlig s\u00f8ker Lund Og Laastad Arkitekter As, om rammetillatelse for etablering av nytt boligfelt p\u00e5 eiendommene gbnr. 6/49, 6/205, 6/130, 6/273 og 6/132. N\u00e6rmere bestemt gjelder s\u00f8knaden etablering av 21 nye boenheter, fordelt p\u00e5 10 nye bygningskropper best\u00e5ende av en enebolig, tomannsboliger med leiligheter og et felleshus for sykler, boder og samlingsrom. S\u00f8knaden omfatter ogs\u00e5 en felles parkeringsgarasje med tre innkj\u00f8ringer. Videre gjelder s\u00f8knaden ny tilkomstvei, nye murer, skj\u00e6ringer, fyllinger, gr\u00f8fter, planeringer, ramper, sikringsgjerder, opparbeiding av lekeplasser og beplantning, trapper, ny trafo og avfallsplass. Den 26.05.2023 ga Bergen kommune rammetillatelse til: \u2022 Nytt boligfelt i Helldalsst\u00f8len som best\u00e5r av 21 nye boenheter. \u2022 Oppf\u00f8ring av felles parkeringsgarasje og et felleshus for sykler/redskaper. \u2022 Anlegging av ny tilkomstvei, diverse nye murer, skj\u00e6ringer, fyllinger, gr\u00f8fter og planering. \u2022 Opparbeiding av lekeplasser og beplantning. Ny trafo og avfallsplass. I eget vedtak av samme dato stilte kommunen krav om uavhengig kontroll utover obligatorisk kontroll jf. plan- og bygningsloven \u00a7 24-1 og byggesaksforskriften \u00a7 14-3. Det stilles krav om uavhengig kontroll for f\u00f8lgende funksjon og ansvarsomr\u00e5de: \u2022 Prosjektering av skredsikring tiltaksklasse 2 E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/10 \u2022 Prosjektering av overvannsh\u00e5ndtering tiltaksklasse 2 \u2022 Utf\u00f8relse av skredsikring tiltaksklasse 2 \u2022 Utf\u00f8relse av overvannsh\u00e5ndtering tiltaksklasse 2 Dere har klaget p\u00e5 rammetillatelsen. Dere \u00f8nsker at gr\u00f8ntomr\u00e5det ved siden av deres eiendom, Helldalsst\u00f8len 41, blir bevart. Dere ber ogs\u00e5 om en mer detaljert oversikt av hvordan bebyggelsen er tenkt etablert. I klagen peker dere videre p\u00e5 at det ikke er plass til to m\u00f8tende biler og fortau fra Helldalsst\u00f8len 39, og videre mot det nye omr\u00e5det. Dere mener det b\u00f8r etableres en vei inn i det nye boligomr\u00e5det fra s\u00f8r. Videre skriver dere at det er ustabilt fjell bak deres eiendom, og mest sannsynlig ogs\u00e5 bak Helldalsd\u00f8len 39 og 37. Dere sp\u00f8r om det har v\u00e6rt unders\u00f8kt og vurdert, med tanke p\u00e5 ras. Videre mener dere at s\u00f8knaden burde v\u00e6rt sendt til Statsforvalteren og Fylkeskommunen for uttalelse. Vi viser til klagen i sin helhet.1 Den 26.06.2023 ga kommunen igangsettingstillatelse til bygging av veg og sikringsarbeider. I etterf\u00f8lgende e-post gj\u00f8r dere rede for hvorfor gr\u00f8ntarealet ved siden av deres eiendom b\u00f8r bevares. Blant annet mener dere det er utrygt \u00e5 sende barna til leke/gr\u00f8ntareal i det nye feltet, fordi det har for stor avstand fra de eksisterende boligene. Dere foresl\u00e5r ogs\u00e5 at de nye boligene kan flyttes til den s\u00f8rlige enden av reguleringsomr\u00e5det.2 Utvalg for milj\u00f8 og byutvikling behandlet saken i m\u00f8te den 18.01.2024, sak 16/24. Klagen ble ikke tatt til f\u00f8lge. Saken er derfor sendt til Statsforvalteren for endelig behandling. Vi sendte brev til kommunen den 14.05.2024, og stilte sp\u00f8rsm\u00e5l om skred og bekkel\u00f8pet som renner gjennom planomr\u00e5det. Dere har mottatt brevet, og kommunens svar datert 03.06.2024, i kopi. P\u00e5 bakgrunn av kommunens svar, sendte vi oppf\u00f8lgingssp\u00f8rsm\u00e5l til den ansvarlige s\u00f8keren, den 05.06.2024. I svar fra den ansvarlige s\u00f8keren den 07.06.2024 ble det gjort rede for bekken p\u00e5 eiendommen. Den ansvarlige s\u00f8keren sendte ogs\u00e5 en ny skredfarekartlegging fra Sweco AS, datert 07.06.2024. Dere finner svaret fra den ansvarlige s\u00f8keren, med vedlegg, vedlagt dette brevet. Vedlagt dette brevet finner dere ogs\u00e5 informasjonen vi har mottatt fra ansvarlig s\u00f8ker om kontakt med Fylkeskommunen ang\u00e5ende \u00f8kt bruk av avkj\u00f8rselen til fylkesvegen. Regelverk Statsforvalteren er delegert myndighet til \u00e5 avgj\u00f8re klagesaker etter plan og bygningsloven, se pbl. \u00a7 1- 9 femte avsnitt og rundskriv T-2/09. Forvaltningsloven (fvl.) gjelder for Statsforvalterens saksbehandling jf. pbl. \u00a7 1-9 f\u00f8rste avsnitt. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb jf. fvl. \u00a7 34 andre avsnitt. Ved pr\u00f8ving av det frie skj\u00f8nn er Statsforvalteren forpliktet til \u00e5 legge stor vekt p\u00e5 hensynet til det kommunale selvstyret og det skal fremg\u00e5 av vedtaket hvordan vi har vektlagt dette jf. fvl. \u00a7 34 andre avsnitt. 1 Klage datert 16.06.2023. 2 E-post fra Roar Tveit den 12.07.2023. Side: 3/10 Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling jf. fvl. \u00a7 34 fjerde avsnitt. Plansituasjon I kommuneplanens arealdel er utbyggingsomr\u00e5det avsatt til bebyggelse og anlegg - \u00f8vrig byggesone. Deler av omr\u00e5det er dekket av gul sone veist\u00f8y. Videre er st\u00f8rre deler av omr\u00e5det dekket av faresonen ras- og skredfare. Omr\u00e5det ble i utgangspunktet regulert i en st\u00f8rre reguleringsplan fra 1991: reguleringsplan 8430000 Fana. Sandal/S\u00e6dal/Nattland (delomr\u00e5de K, L og M). Det aktuelle omr\u00e5det ble regulert p\u00e5 nytt i reguleringsplanen FANA. HELLDAL, GNR 6 BNR 49 OG 205 MFL., HELLDALSST\u00d8LEN BOLIGOMR\u00c5DE. Planen ble vedtatt av bergen bystyre den 19.09.2018. Omr\u00e5det er avsatt til boligbebyggelse, gr\u00f8ntomr\u00e5de, lekeplass, veg, trafo, samleplass for avfall mv. Planvedtaket ble p\u00e5klaget. Vi behandlet klagene, og stadfestet reguleringsplanen den 29.04.2019, sak 2019/3458. Begrenset klagerett Plan og bygningsloven \u00a7 1-9 setter grenser for hva det kan klages p\u00e5 i byggesaken: \u00abDet kan i byggesaken ikke klages p\u00e5 forhold som er avgjort i bindende reguleringsplan, ved dispensasjon eller i tidligere vedtak i byggesaken, og hvor klagefristen for disse vedtakene er utl\u00f8pt\u00bb. Krav om tilfredsstillende vegforbindelse Bebyggelsen m\u00e5 v\u00e6re sikret tilfredsstillende veiforbindelse til veg som er \u00e5pen for alminnelig ferdsel jf. pbl. \u00a7 27-4: \u00ab... byggetomta [skal] ... v\u00e6re sikret vegforbindelse som kommunen godtar som tilfredsstillende\u00bb. Sikringstiltak ved byggearbeid Bygge- eller rivingsarbeid, graving, sprenging eller fylling kan ikke igangsettes uten at de ansvarlige p\u00e5 forh\u00e5nd har truffet n\u00f8dvendige tiltak for \u00e5 sikre mot at skade kan oppst\u00e5 p\u00e5 person eller eiendom, og for \u00e5 opprettholde den offentlige trafikk jf. pbl. \u00a7 28-2. Statsforvaltaren sin vurdering Bebyggelsen Dere har etterspurt en oversikt over bebyggelsen. Illustrasjonen under gir et overblikk over det nye boligfeltet: Side: 4/10 \u00d8nsket om endret arealbruk Plankartet under viser hvilke arealer som er regulert til bebyggelse og vei, samt hvor det er satt av plass til lek og gr\u00f8nt areal: Omr\u00e5det som grenser til deres eiendom er regulert til bebyggelse, ikke gr\u00f8ntomr\u00e5de. Boligomr\u00e5det har regulert tilkomst i forlengelsen av den private veien Helldalsst\u00f8len. Det er ikke regulert tilkomst til boligomr\u00e5det fra s\u00f8r. Omr\u00e5det i den s\u00f8rlige delen av reguleringsomr\u00e5det, hvor dere foresl\u00e5r at boligene heller plasseres, er avsatt til gr\u00f8nnstruktur. Det er alts\u00e5 avgjort i reguleringsplanen hvor boliger er tillatt oppf\u00f8rt, hvor omr\u00e5det har sin tilkomst fra og hvor det skal v\u00e6re gr\u00f8ntarealer. Det er ikke klagerett p\u00e5 disse forholdene jf. pbl. \u00a7 1-9. Trafikken internt i det nye regulerte boligfeltet Dere skriver at 12.07.2023: Side: 5/10 \u00abEt leke/gr\u00f8ntareal i nytt felt vil ha for stor avstand fra eksisterende boliger, og det vil dermed v\u00e6re utrygt \u00e5 sende barna ut slik vi n\u00e5 gj\u00f8r p\u00e5 grunn av \u00f8kt trafikk/gjennomkj\u00f8ring til nye boliger\u00bb. Klagen reiser med andre ord sp\u00f8rsm\u00e5l om den regulerte veien i reguleringsplanen fra 2018 ivaretar n\u00f8dvendig sikkerhet for myke trafikanter, herunder barn som skal bruke lekeplassene og gr\u00f8ntomr\u00e5dene. Det rettslige utgangspunktet er at tiltakshaver har rett p\u00e5 tillatelse, s\u00e5 lenge veien det s\u00f8kes om er i samsvar med reguleringsplanen. Kommunen har en skj\u00f8nnsmessig hjemmel til \u00e5 stille krav til veiens standard og bredde i byggesaken. Denne hjemmelen ligger i kravet om at bygninger m\u00e5 ha \u00abvegforbindelse som kommunen godtar som tilfredsstillende\u00bb jf pbl. \u00a7 27-4.3 Vurderingen av om det skal stilles krav til veiens standard og bredde i byggesaken, ligger til kommunens skj\u00f8nn. Vi er kommet til at den regulerte veitilkomsten er forsvarlig og tilfredsstillende jf. pbl. \u00a7 27-4, til tross for at det ikke skal etableres fortau. Vi viser til begrunnelsen under: Det f\u00f8lger av reguleringsplanens \u00a7 3.1 at: \u00abVeien skal opparbeides i en bredde p\u00e5 4,0 meter,... .... Felles kj\u00f8reveg er intern veg som ikke skal benyttes til parkering. Den skal ivareta tilkomst for brannbil, samt sporadisk bruk for beboere, og reguleres ved skilting\u00bb. Beboerne skal til vanlig kun kj\u00f8re p\u00e5 den regulerte veien frem til det felles parkeringsanlegget i felt B3, som er i begynnelsen av feltet. Det skal ikke v\u00e6re parkeringsplasser internt p\u00e5 den enkelte boligtomt jf. reguleringsplanens \u00a7 2.3, som avklarer at \u00abDet avsettes parkering i felles parkeringsanlegg og ikke i tilknytning til boliger\u00bb. Fortsettelsen av veien etter avkj\u00f8rslene til det felles parkeringsanlegget, skal kun brukes av brannbiler, ambulanse, s\u00f8ppelbiler og lignende. Sporadisk bruk for beboerne er tillatt, for eksempel i forbindelse med levering av st\u00f8rre m\u00f8bler ol. Illustrasjonsbildet under, datert 03.01.2024, er hentet fra s\u00f8knaden. Bildet viser at det blir plass til biler i en retning om gangen og, til myke trafikanter p\u00e5 veiens sideareal. Det at det bare er plass til biler i en retning om gangen, legger til rette for at det kj\u00f8res med lav hastighet. Trafikken fra Helldalsst\u00f8len nr. 39 frem til det nye boligfeltet I nabomerknaden til s\u00f8knaden skrev dere at \u00abFortau m\u00e5 videref\u00f8res fra nr. 39 til 88, 41 og 90\u00bb. I klagen p\u00e5peker dere at at: 3 Se Odd Jarl Pedersen mfl., Plan- og bygnings\u00adrett, del II. Bygge\u00adsaks\u00adbehandling, h\u00e5nd\u00adhevelse og sanksjoner, 3. utgave, Universitetsforlaget, 2018 s. 477. Side: 6/10 \u00abVi kan ikke se at v\u00e5rt sp\u00f8rsm\u00e5l knyttet til fortau/vei fra Helldalsst\u00f8len 39 mot det nye omr\u00e5det som skal bebygges er besvart. Det vil ikke v\u00e6re passering for to biler og plass til fortau fra nr. 39 og videre bort i nytt omr\u00e5de\u00bb. Det er riktig som dere skriver at fortauet i Helldalsst\u00f8len slutter ved nr. 39. Bildet under, fra juni 2022, viser hvor fortauet slutter og at veien fortsetter videre langs deres eiendom. Den regulerte veien i reguleringsplanen fra 2018, starter omtrent etter deres innkj\u00f8rsel. Det er plass til fotgjengere og bil i \u00e9n retning fra der fortauet slutter, og frem til veien i den nye reguleringsplanen. Vi mener denne standarden oppfyller kravet til tilfredsstillende veiforbindelse, til tross for at det ikke er etablert fortau jf. pbl. \u00a7 27-4. H\u00f8ring I klagen skriver dere at: \u00abDet st\u00e5r at s\u00f8knaden ikke er sendt til statsforvalter/fylkeskommune for uttalelse. Vi mener at dette b\u00f8r gj\u00f8res da denne instansen tidligere har hatt innsigelser knyttet til dette omr\u00e5det. Dersom vi ikke h\u00f8rer noe vedr\u00f8rende dette punktet regner vi med at Bergen Kommune tar denne saken videre til statsforvalter, og at vi ikke trenger \u00e5 foreta oss noe\u00bb. S\u00f8knader om dispensasjon skal sendes p\u00e5 h\u00f8ring til oss, dersom v\u00e5rt saksomr\u00e5de blir direkte ber\u00f8rt jf. pbl. \u00a7 19-1. Vi har i brev av 07.07.2020 til kommunene i Vestland gitt n\u00e6rmere anvisning p\u00e5 hvilke saker som vi \u00f8nsker tilsendt for h\u00f8ring/uttalelse.4 Tiltakene i denne saken er i hovedsak i tr\u00e5d med planen. Dispensasjonene gjelder mindre avvik fra byggegrensene, og at det plasseres enebolig i felt B4 istedenfor i felt B3, og at det p\u00e5 felt B3 bygges et felleslokale istedenfor enebolig. Dette ber\u00f8rer ikke v\u00e5rt saksomr\u00e5de. Vi har ingen merknader til at kommunen ikke sendte s\u00f8knaden p\u00e5 h\u00f8ring til oss. N\u00e5r det gjelder forholdet til Fylkeskommunen, ser vi at de nye boenheter skal benytte avkj\u00f8rselen til fylkesveg nr. 5198, som er n\u00e6rmeste offentlige vei. Denne avkj\u00f8rselen er regulert i reguleringsplan 4 Jf. ogs\u00e5 senere brev av 18.06.2024 fra oss til kommunene i Vestland. Side: 7/10 nr. 8430000, se v\u00e5r merking av bl\u00e5tt kryss \u00f8verst i kartet under.5 If\u00f8lge planen skulle det som i dag er privat vei (Heldallsst\u00f8len) v\u00e6re offentlig frem til det bl\u00e5 krysset lengre s\u00f8r (v\u00e5r merking). Fylkeskommunen har uttalt seg slik i saken, riktig nok etter at rammetillatelsen ble gitt, i e-post til A/STAB den 14.12.2023: \u00abN\u00e5r det gjelder sp\u00f8rsm\u00e5l vedr\u00f8rende behov for utvidet bruk av avkj\u00f8rsel, m\u00e5 dette avklares med Bergen kommune, da de er planmyndighet. V\u00e5r intensjon med uttalen var \u00e5 synliggj\u00f8re at vi ikke er offentlig planmyndighet for vurdering av avkj\u00f8rselssp\u00f8rsm\u00e5let. S\u00e5 lenge Bergen kommune vurderer at det ikke er behov for s\u00f8knad om utvidet bruk av avkj\u00f8rselen, og tiltaket er i tr\u00e5d med plan, har vi ingen merknader\u00bb. Det er ukjent for oss om Bergen kommune har tatt stilling til om de 21 nye boenhetene inneb\u00e6rer bruk av avkj\u00f8rselen, som reguleringsplanen nr. 8430000 tar h\u00f8yde for. Reguleringsplanen nr. 8430000 tillot 15 eneboliger, der den nye reguleringsplanen fra 2018 setter en maksgrense p\u00e5 21 boenheter jf. \u00a7 2.3. Reguleringsplanen nr. 8430000 forbydde likevel ikke, i alle fall ikke eksplisitt i bestemmelsene, sekund\u00e6rboenhet i de 15 eneboligene. Vi forutsetter derfor at de 21 nye boenhetene ikke skaper \u00f8kt bruk av avkj\u00f8rselen til fylkesveien i strid med reguleringsplanen nr. 8430000. Sikringstiltak i forbindelse med byggearbeidene I klagen skriver dere: \u00abDet er ustabilt fjell bak Helldalsst\u00f8len 41 (og mest sannsynlig bak nr. 39 og 37). Dette b\u00e6rer veien som g\u00e5r over eiendommene. Det sies at det skal etableres m\u00e5lere p\u00e5 n\u00e6rliggende boliger mtp. sprengningsarbeider. Hvordan skal dette f\u00f8lges opp mtp. fjell ? Er dette unders\u00f8kt og vurdert mtp.ras? Dersom det viser seg at grunnarbeider p\u00e5f\u00f8rer skade p\u00e5 n\u00e6rliggende boliger, er det behov for en garanti fra entrepren\u00f8r/utbygger for at de kan b\u00e6re krav om erstatning?\u00bb. Det kan ikke igangsettes byggearbeid, graving, sprenging mv., uten at det er truffet tiltak for \u00e5 sikre mot skade p\u00e5 person eller eiendom. Dersom sprenging kan f\u00f8re til ras p\u00e5 deres eiendom, er det alts\u00e5 ikke tillatt \u00e5 igangsette sprenging, f\u00f8r det er truffet n\u00f8dvendige tiltak for \u00e5 sikre mot skade p\u00e5 deres eiendom. Forbudet st\u00e5r nedfelt i pbl. \u00a7 28-2: 5 Fylkesvegen like nord for avkj\u00f8rselen er ogs\u00e5 regulert i en nyere reguleringsplan fra 2020 (id: 62650000). Side: 8/10 \u00abBygge- eller rivingsarbeid, graving, sprenging eller fylling kan ikke igangsettes uten at de ansvarlige p\u00e5 forh\u00e5nd har truffet n\u00f8dvendige tiltak for \u00e5 sikre mot at skade kan oppst\u00e5 p\u00e5 person eller eiendom...\u00bb. Ansvarlig utf\u00f8rende er ansvarlig for gjennomf\u00f8ring av n\u00f8dvendige sikringstiltak under utf\u00f8relsen jf. pbl. \u00a7 23-6. Dersom sikring under byggeprosessen krever prosjektering, kan ansvarlig utf\u00f8rende ikke starte arbeidet f\u00f8r dette er ivaretatt jf. pbl. \u00a7 23-5.6 Plan- og bygningsloven stiller ikke krav om at utbygger leverer en garanti for at de kan b\u00e6re et krav om erstatning. Skredfare Selv om klagen ikke tar opp tematikken skredfare i selve utbyggingsomr\u00e5det, er det n\u00f8dvendig \u00e5 kommentere dette. I Direktoratet for byggkvalitet sin veileder Utbygging i fareomr\u00e5der, st\u00e5r det at: \u00abDokumentasjonen i bygges\u00f8knaden skal vise at tiltaket oppfyller kravene i plan- og bygningsloven (pbl.) \u00a7 28-1 og krav til sikkerhet mot naturp\u00e5kjenninger i byggteknisk forskrift (TEK17), der det er aktuelt. Bygges\u00f8knaden skal vedlegges dokumentasjon fra fagkyndig n\u00e5r det s\u00f8kes om byggetillatelse i omr\u00e5der med potensiell naturfare. Dette vil v\u00e6re aktuelt blant annet i omr\u00e5der som er avmerket som hensynssoner i arealplan, omr\u00e5der avmerket p\u00e5 aktsomhetskart, omr\u00e5der der det er kjent fare eller omr\u00e5der som har en topografi som tilsier risiko og i omr\u00e5der som er omfattet av planbestemmelser om utredning\u00bb.7 Utbyggingen skal skje i bratt terreng med potensiell skredfare. Opticonsult sitt notat om skredfare, datert 04.03.2008, er for gammel og kan ikke brukes som dokumentasjon p\u00e5 at TEK 17 \u00a7 7-3 er oppfylt. F\u00f8r rammetillatelsen ble gitt, skulle Bergen kommune bedt om dokumentasjon p\u00e5 at kravet til sikkerhet mot skred i byggteknisk forskrift \u00a7 7-3 er oppfylt. Denne feilen er imidlertid reparert i forbindelse med klagebehandlingen. I rapport av 07.06.2024 har Sweco kartlagt skredfaren. I sammendraget fremg\u00e5r det at: \u00abVurderingen er utf\u00f8rt etter NVEs bransjestandard for skredfareutredninger i bratt terreng, versjon fra 30.05.2024 [2], hvor skredtypene steinsprang, steinskred, sn\u00f8skred, s\u00f8rpeskred, jordskred og flomskred er vurdert. Sweco konkluderer med at omr\u00e5det ikke er utsatt for skredfare innenfor sikkerhetskravet til S2 i TEK17 [1], med \u00e5rlig nominell sannsynlighet p\u00e5 mindre enn 1/1000\u00bb.8 Fylling Statsforvalteren ser grunn til \u00e5 gj\u00f8re kommunen oppmerksom p\u00e5 at det er etablert en fylling p\u00e5 regulert til gr\u00f8nnstruktur (f_G1 og 63). Vi kan ikke se at s\u00f8knaden av 04.01.2023, med etterf\u00f8lgende 6 Se ogs\u00e5 Ot.prp.nr. 45 (2007-2008), merknader til de enkelte paragrafer, kapittel 27.7. 7 Se kapittel 9, https://www.dibk.no/saksbehandling-tilsyn-og-kontroll/temaveiledning-utbygging-i- fareomrader/9.-dokumentasjon-av-sikkerhet-mot-naturpakjenninger 8 Rapport datert 07.06.2024. Side: 9/10 tilleggsopplysninger, omhandler denne fyllingen. Vi forutsetter at kommunen f\u00f8lger opp denne mulige ulovligheten. Opplysningen om fyllingen fremg\u00e5r av Sweco sin skredfarekartlegging datert 07.06.2024 s. 6.: \u00abP\u00e5 registreringskartet er det markert fylling i s\u00f8rlig del av kartleggingsomr\u00e5det. Fyllingen er ikke prosjektert av Sweco, og Sweco tar ikke ansvar for denne\u00bb. Fyllingen er vist p\u00e5 kartet under: Oppsummering Klagen deres har ikke f\u00f8rt frem. Vi stadfester rammetillatelsen datert 26.05.2023. Det er ikke klagerett p\u00e5 v\u00e5rt vedtak jf. fvl. \u00a7 28 tredje avsnitt. Med hilsen Karen Elin Bakke Sunniva Nyb\u00f8e F\u00f8rland seniorr\u00e5dgiver r\u00e5dgiver Dokumentet er elektronisk godkjent Vedlegg: 1 Tilleggsopplysninger - byggesak - Bergen 6/205 - Helldalsst\u00f8len 49 - nybygg bolig 2 10234564-INGGEO-R01 A01 Helldalsst\u00f8len skredfarekartlegging sign-compressed.pdf 3 Kartfesting vannf\u00f8ring.pdf 4 Tilleggsinformasjon - byggesak - Bergen 6/205 - Helldalsst\u00f8len 49 - nybygg bolig Side: 10/10 Kopi til: LUND OG LAASTAD ARKITEKTER AS Strandgaten 201 5004 BERGEN Bergen kommune Postboks 7700 5020 BERGEN HELDAL EIENDOM AS Fantoftvegen 2 5072 BERGEN VESTLAND FYLKESKOMMUNE Postboks 7900 5020 BERGEN Mottakerliste: Trude Gildestad Helldalsst\u00f8len 41 5225 Nesttun Roar Tveit Helldalsst\u00f8len 41 5225 Nesttun "
}