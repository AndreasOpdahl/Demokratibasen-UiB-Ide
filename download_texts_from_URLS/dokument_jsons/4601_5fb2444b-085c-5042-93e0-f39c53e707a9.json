{
  "dokument_id": "5fb2444b-085c-5042-93e0-f39c53e707a9",
  "doc_type": "case_attachment",
  "kommune": 4601,
  "tittel": "Uttale fra Vestland Fylkeskommune datert 23.10.2024",
  "url": "https://bergen.kommune.no/politikere-utvalg/api/fil/bk360/11663019/Uttale-fra-Vestland-Fylkeskommune-datert-23-10-2024",
  "tekst": " Avdeling for Infrastruktur og veg (INV) Dato 23.10.2024 V\u00e5r referanse 2024/57126-2 Dykkar referanse BYGG-2024/16064-6 Bergen Kommune Plan- og bygningsetaten Sakshandsamar Andreas Sivertsen V\u00e5ge Postboks 7700 E-post Andreas.Sivertsen.Vage@vlfk.no 5020 BERGEN Telefon Uttale - dispensasjon - bruksendring fra tilleggsdel til hoveddel - fv. 585 Nattlandsveien - gnr. 11 bnr. 28 - Bergen kommune Vestland fylkeskommune ved infrastruktur og veg viser til dispensasjonssak som er sendt oss til uttale 11.10.2024. Saka gjeld Det er s\u00f8kt om bruksendring av kjeller p\u00e5 51,5 m2 BRA fr\u00e5 tilleggsdel til hovuddel p\u00e5 eigedom gnr. 11 bnr. 28 i Bergen kommune. Tiltaket er avhengig av dispensasjon fr\u00e5 kommuneplan \u00a7 6.3.1 med omsyn til byggegrense til fylkesveg inkludert fortau. Planstatus Eigedomen er regulert i \u00c5RSTAD. GNR 11 BNR 94 MFL., NATTLANDSFJELLET planID 9850000, vedtatt i 1997. Kommuneplanens arealdel (KPA 2018) viser eigedomen som ytre fortettingssone og ligg innanfor omsynssonene Aktsemdomr\u00e5de for steinsprang, jord- og flaumskred og sn\u00f8skred, Veg st\u00f8y \u2013 raud sone og Konsesjonsomr\u00e5de fjernvarme Flesland \u2013 Sentrum. Uttale P\u00e5 staden har Vestland fylkeskommune eit planarbeid under arbeid. Reguleringsplanarbeidet er nyleg vedtatt av Bergen kommune i vedtak av 06.01.2024. Bergen kommunes saksnummer er 2023/57629. Reguleringsplanarbeidet gjeld oppstart av planarbeid for reguleringsplan \u00c5RSTAD. FV 585, NATTLANDSVEIEN MELLOM HAGERUPS VEG OG BIRKELUNDSTOPPEN. Den oms\u00f8kte eigedomen ligg i/n\u00e6rt areal som truleg er naudsynt til mellombels bygg- og anleggsone slik prosjektet ligg i dag. Vestland fylkeskommune skal detaljregulere fylkesveg 585 Nattlandsveien mellom Hagerups veg og Birkelundstoppen for \u00e5 betre tilbodet til syklande, g\u00e5ande og kollektivreisande, samt betre trafikktryggleiken i omr\u00e5det. Strekningen er ein del av det vedtatt sykkelnettet i Sykkelstrategi for Bergen 2020 - 2030 og er prioritert i Milj\u00f8l\u00f8ftets handlingsprogram 2024 - 2027. Strekningen er ein viktig forbindelse i gang- og sykkelnettet med fleire m\u00e5lpunkt langs Nattlandsveien. Samtidig er omr\u00e5det ulykkesutsett og er lite attraktivt for mjuke trafikantar. Det er i dag sykkelfelt p\u00e5 delar av strekningen, men manglar eit samanhengande sykkeltilbod. Nattlandsveien er ogs\u00e5 ei viktig kollektiv\u00e5re med fleire bussruter, samt eit bussdepot p\u00e5 Mannsverk som bidrar til busstrafikk til og fr\u00e5 omr\u00e5det. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2024/57126-2 Side 2 av 2 Planarbeidet skal avklare moglege utbetringar og tiltak i Nattlandsveien. Planarbeidet vil prim\u00e6rt legge til rette for mjuke trafikantar. Det er allereie diskutert og sett p\u00e5 utfordringar med arealknappleik i reguleringsplanarbeidet. Oms\u00f8kt tiltak vil gjere utbetring langs Nattlandsveien dyrare og det vil kunne bli vanskelegare \u00e5 f\u00e5 til gode l\u00f8ysingar for mjuke trafikantar og trygg skuleveg. Det er uheldig \u00e5 gi dispensasjon for tiltak innanfor plangrensa til nyoppstarta reguleringsplanarbeid, s\u00e6rleg n\u00e5r tiltaket kan kome i direkte konflikt med planlagt tiltak. Sj\u00f8lv om det ikkje vert direkte konflikt kan slike tiltak f\u00e5 konsekvensar for prosjektet p\u00e5 strekninga langs fylkesveg 585 Nattlandsveien. Kommunaldirekt\u00f8ren viser i sitt vedtak om oppstart av planen at planarbeidet er positivt og vil betre situasjonen for g\u00e5ande, syklande og kollektivreisande i Nattlandsveien. Samtidig at strekninga er ein del av sykkelnettet i sykkelstrategien, har mange m\u00e5lpunkt for g\u00e5ande, og er ein sentral kollektiv\u00e5re, og at omr\u00e5det er ulykkesutsett. Videre vert det vist til at prosjektet ligg inne i utbyggingsfase 1 i sykkelstrategien og er prioritert i Milj\u00f8l\u00f8ftets handlingsprogram 2024 \u2013 2027. Kommunaldirekt\u00f8ren er difor opptatt av god framdrift i planarbeid og fokus p\u00e5 gjennomf\u00f8rbarheiten i vurderinga av ulike l\u00f8ysingar. Det vil v\u00e6re sv\u00e6rt uheldig \u00e5 gi dispensasjon til tiltak som vanskeleggjer dette arbeidet. Konklusjon Vi meiner det er uheldig \u00e5 gi dispensasjon til eit tiltak som kan komme konflikt med ein reguleringsplan som det nyleg vart vedtatt oppstart av, av Bergen kommune. Vi meiner at det ikkje kan gis dispensasjon til oms\u00f8kt tiltak slik noverande situasjon er p\u00e5 staden, og tiltaket m\u00e5 vente. Andre avdelingar hos fylkeskommunen kan og har merknader til tiltaket, i s\u00e5 fall vil dei sende dette i eige brev. Vi ber om \u00e5 f\u00e5 saka til eventuell klagebehandling n\u00e5r ho er ferdig handsama. Med helsing Malene Utkilen Andreas Sivertsen V\u00e5ge konstituert fagkoordinator r\u00e5dgjevar INV - Vegforvaltning bergensomr\u00e5det INV - Vegforvaltning bergensomr\u00e5det Brevet er elektronisk godkjent og har difor inga handskriven underskrift Kopi til: STATENS VEGVESEN Postboks 1010 Nordre \u00c5l 2605 LILLEHAMMER "
}