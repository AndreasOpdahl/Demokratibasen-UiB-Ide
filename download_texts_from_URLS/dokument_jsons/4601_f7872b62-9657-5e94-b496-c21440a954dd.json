{
  "dokument_id": "f7872b62-9657-5e94-b496-c21440a954dd",
  "doc_type": "case_attachment",
  "kommune": 4601,
  "tittel": "Fagnotat datert 13.02.2024",
  "url": "https://bergen.kommune.no/politikere-utvalg/api/fil/bk360/9896868/Fagnotat-datert-13-02-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/17809-9 (Arbeidssted) Saksbehandler: Stine Stephansen Dato: 14.02.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 166/1031/0/0 Ole Irgens' vei 12. Klage p\u00e5 avslag p\u00e5 deler av s\u00f8knad. Nytt heishus, innvendig ombygging, utv. trapp og takterrasse Bergen Bygg Oppdrag AS p\u00e5 vegne av tiltakshaver Elisabeth Leirgul, i Hvem klager? brev datert 29.09.2023. Etablering av takterrasse med rekkverk og med gr\u00f8nt sedumstak og tilkomst via utvendig trapp fra terrenget i tredje etasje. Ny utvendig trapp Tiltaket inneb\u00e6rer \u00f8kning av BRA med 5 m2. P\u00e5bygg i plan 2, 3 og opp til tak, samt innvendig ombygging i kjeller og plan 1 for \u00e5 etablere heis fra kjeller til plan 3. Nytt bruksareal er 3,4 m2. Vedtaket Avslag p\u00e5 deler av s\u00f8knad datert 11.09.2023. Planstatus Eiendommen er ikke regulert. Se punkt 1 for ytterlige info om planstatus. S\u00f8ker trodde dispensasjonsvedtak fra Bymilj\u00f8etaten var tillagt saken. Det er kun \u00e9n boenhet som har adkomst til hage. Tilgang til \u00f8vrig uteareal/innbyrdes fordeling av uteareal mellom boenhetene b\u00f8r ikke tillegges vekt ved vurdering av takhage. Det er oppf\u00f8rt bygg med Klagegrunner gesimsh\u00f8yde langt over 9 m i omr\u00e5det, med takhager. Takhagen s\u00f8m \u00f8nskes anlagt vil ha betydelig lavere h\u00f8yde enn tilgrensende vegetasjon. Taket har samme koteh\u00f8yde som terrasse p\u00e5 nabobygget, og vil derfor ikke virke ruvende. Behov for ytterligere Det m\u00e5 vurderes om det kan gis tillatelse til mindre fasadeendring, saksbehandling ved herunder fjerning av d\u00f8r p\u00e5 fasade nord\u00f8st. eventuell omgj\u00f8ring Avslag p\u00e5 deler av s\u00f8knad datert 11.09.2023 opprettholdes. Klagen tas Anbefalt vedtak ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken Saken gjelder s\u00f8knad om: \u2022 Etablering av takterrasse med rekkverk og med gr\u00f8nt sedumstak og tilkomst via utvendig trapp fra terrenget i tredje etasje. Ny utvendig trapp inneb\u00e6rer \u00f8kning av BRA med 5 m2. \u2022 Solcellepanel p\u00e5 flatt tak \u2022 Mindre fasadeendring, vist p\u00e5 tegninger \u2022 Reduksjon av balkong i plan 3 \u2022 P\u00e5bygg i plan 2, 3 og opp til tak, samt innvendig ombygging i kjeller og plan 1 for \u00e5 etablere heis fra kjeller til plan 3. Nytt bruksareal er 3,4 m2. \u2022 Bruksendring og etablering av parkeringsplasser for 2 biler i kjeller p\u00e5 55 m2 BRA \u2022 Vindu erstattes med garasjeport, og 2 vindu utg\u00e5r i kjeller p\u00e5 fasade s\u00f8rvest. \u2022 D\u00f8r utg\u00e5r i plan 3 p\u00e5 fasade nord\u00f8st. \u2022 Utvendig gasstank \u2022 Ny avkj\u00f8rsel til Ole Irgens vei Det er gitt Tillatelse til deler av tiltak i eget vedtak datert 11.09.2023: \u2022 Solcellepanel p\u00e5 flatt tak \u2022 Bruksendring og etablering av parkeringsplasser for 2 biler i kjeller p\u00e5 55 m2 BRA \u2022 Vindu erstattes med garasjeport, og 2 vindu utg\u00e5r i kjeller p\u00e5 fasade s\u00f8rvest. \u2022 Ny avkj\u00f8rsel til Ole Irgens vei Det er gitt Avslag p\u00e5 deler av s\u00f8knad/Deler av s\u00f8knad behandles ikke i vedtak datert 11.09.2023. Det er gitt avslag p\u00e5: \u2022 P\u00e5bygg i form av heishus \u2022 Innvendig ombygging \u2022 Utvendig trapp \u2022 Takterrasse med rekkverk og sedumstak Det er avvist: \u2022 Gasstank \u2022 Reduksjon av balkong i plan 3 Eiendommen er ikke regulert. I kommunedelplan for Fjellsiden s\u00f8r er eiendommen vist som boligform\u00e5l. Eiendommen ligger i planomr\u00e5de C \u2013 De \u00f8vre omr\u00e5dene. KPA2018 viser eiendommen som ytre fortettingssone Y1 og den ligger innenfor hensynssonene kulturmilj\u00f8 H570-2 Fjellsiden og H570-7 Historisk sentrum samt bestemmelsesomr\u00e5de #4. Delvis innenfor r\u00f8d og gul st\u00f8ysone for vegtrafikkst\u00f8y. Oms\u00f8kt tiltak krever dispensasjon KDP \u00a7 9a nr. 2 om maksimal gesimsh\u00f8yde m\u00e5lt fra planert terreng p\u00e5 bygningens vestside, og fra byggegrense mot kommunal vei og gangvei. Vi gj\u00f8r oppmerksom p\u00e5 at vedtak om dispensasjon datert 01.11.2023 fra Bymilj\u00f8etaten er ettersendt til oss etter at vedtak om Avslag p\u00e5 deler av s\u00f8knad/Deler av s\u00f8knad behandles ikke ble fattet 11.09.2023. Saksnummer KLAGE-2023/17809 Side 2 av 8 S\u00f8ker har p\u00e5klaget Avslag p\u00e5 deler av s\u00f8knad/Deler av s\u00f8knad behandles ikke datert 11.09.2023. Etter at vedtaket ble fattet er det s\u00f8kt om dispensasjon den 02.10.2023 fra KDP \u00a7 9a nr. 2 om maksimal gesimsh\u00f8yde m\u00e5lt fra planert terreng p\u00e5 bygningens vestside for takhage med rekkverk, utvendig trapp og etablering av heishus med 30 cm takoppstikk. Vi har behandlet dispensasjonss\u00f8knaden i vedtak datert 12.12.2023 og innvilget dispensasjon for heishuset. Dispensasjon er ikke innvilget for takhage med rekkverk og utvendig trapp. Vi har i klageomgangen kommet til at vi foretar en ny vurdering/behandling av s\u00f8knaden n\u00e5r det gjelder heishuset, innvendig ombygging og bruksendring (knyttet til heishuset). Dette p\u00e5 bakgrunn av mottatt klage, og fordi det er s\u00f8kt om og innvilget dispensasjon for heishuset i ettertid. Vi legger ogs\u00e5 vekt p\u00e5 at Bymilj\u00f8etaten 01.11.2023 har innvilget dispensasjon fra byggegrense mot kommunal vei og gangvei. Vi oversender derfor bare den delen av klagen som knytter seg til den resterende delen av avslagsvedtaket til politisk behandling; utvendig trapp og takterrasse med rekkverk og gr\u00f8nt sedumstak. N\u00e5r det gjelder den delen av klagen som knytter seg til avvisningsdelen i vedtaket; gasstank/st\u00f8ttemur og reduksjon av balkong i plan 3, oversendes denne delen av klagen til Statsforvalteren i Vestland for endelig avgj\u00f8relse. Byantikvaren har gitt uttalelse 24.03.2023 og kan ikke se at de oms\u00f8kte tiltakene vil f\u00e5 betydning for kulturminneverdiene i omr\u00e5det. Byantikvaren har derfor ingen innspill til saken. Bymilj\u00f8etaten har i vedtak datert 18.08.2023 godkjent avkj\u00f8rsel til eiendommen. jf. veglova \u00a7\u00a7 40 til 43. Vilk\u00e5r og krav i vedtaket skal etterkommes, jf. pbl. \u00a7 27-4. Bymilj\u00f8etaten har den 01.11.2023 innvilget dispensasjon fra byggegrense mot kommunal vei og gangvei. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er mottatt merknad fra gnr. 166 bnr. 1775 (Nina Solem, Ingvil Aasland Andreassen og Henry Norman Nilsen, og Sameiet Fjellsiden Residens ved Erik Berstad), bnr. 1059 og bnr. 1057 (Gro Heidi Skarstein, Lars Handeland, Anne Rogstad og Kristoffer Grong samt Arent Kragh). Merknad fra bnr. 1775 (Ole Irgens vei 14) g\u00e5r i hovedsak p\u00e5 at de er imot takterrasse med rekkverk og utvendig trappeadkomst. Det er blant annet vist til at det ikke finnes slik takterrasse p\u00e5 andre hus i omr\u00e5de. Og at en slik takterrasse vil inneb\u00e6re direkte innsyn til stue / kj\u00f8kken for \u00f8verste leilighet, og medf\u00f8rer store konsekvenser for beboerne. Nabo viser til at det allerede er flere altaner og en stor \u00e5pen plass som tilsier at behovet for uteplass m\u00e5 v\u00e6re tilfredsstillende uten takterrasse. Nabo er videre negativ til at det etableres skr\u00e5stilt solcellepanel p\u00e5 taket. Det er ogs\u00e5 vist til at terrasse over inngangsparti ikke er oms\u00f8kt eller godkjent, og at terrassen allerede er oppf\u00f8rt. Den er videre festet i nabohuset uten avtale. Den andre nabomerknaden fra bnr. 1775 g\u00e5r p\u00e5 at takterrassen med trapp vil bryte med takavslutning til nabobygget Ole Irgens vei 14. Terrassen vil trone p\u00e5 toppen og dominere bygningsmilj\u00f8et. Solceller p\u00e5 tak vil v\u00e6re sjenerende for nabo, som er beliggende p\u00e5 omtrent samme koteh\u00f8yde. Saksnummer KLAGE-2023/17809 Side 3 av 8 Merknader fra eier av bnr. 1059 og 1057 g\u00e5r p\u00e5 at de vil fremme innsigelse til takterrasse og tilbygg. Tiltaket vil medf\u00f8re uheldig innsyn mot deres leiligheter. S\u00f8ker har blant annet kommentert at takterrassen med rekkverk ikke er synlig fra veien, og at tiltaket kun vil v\u00e6re synlig for seksjon 3 i nabobygget. Tiltakshavers intensjon er \u00e5 benytte takterrassen til \u00e5 dyrke gr\u00f8nnsaker og andre spiselige planter, og vil fremst\u00e5 som en gr\u00f8nn oase. Det vises til at avstanden mellom takterrassen og nabo i seksjon 3 vil v\u00e6re 7 meter, og at begge terrassene vil ligge p\u00e5 tiln\u00e6rmet samme h\u00f8yde. S\u00f8ker viser ogs\u00e5 til at takterrassen bare vil h\u00f8re til 1 av leilighetene i bygget, og at det vil v\u00e6re begrenset persontrafikk. Dette m\u00e5 kunne forventes i et urbant byfortettingsstr\u00f8k. S\u00f8ker viser ogs\u00e5 til at det er gitt tillatelse til terrasse i Ole Irgensvei 14, vendt mot nord-\u00f8st og i retning mot naboene som klager (bruksnummer 1059 og 1057). Denne terrassen ligger i samme koteh\u00f8yde som oms\u00f8kte takterrasse. Det er 25 meter i luftlinje fra vinduene til naboene som klager og takterrassen. Det vises for \u00f8vrig til nabomerknadene og s\u00f8kers kommentarer i sin helhet. 2. Om klagen Klagen ble registrert som mottatt i v\u00e5rt saksbehandlingssystem 10.12.2023. Klager har imidlertid opplyst i e-post av 14.01.2024 at klagen ble sendt inn 02.10.2023 til postmottak og byggesaksbehandler, og har lagt ved dokumentasjon som viser dette. Vi har p\u00e5 denne bakgrunn lagt til grunn at klagen er rettidig, jf. fvl. \u00a7 29. Vi gjengir her hovedanf\u00f8rslene i klagen som knytter seg til avslagsdelen for utvendig trapp og takterrasse med rekkverk og gr\u00f8nt sedumstak. Klager anf\u00f8rer at han trodde at s\u00f8knaden om dispensasjon fra byggegrense mot kommunal vei og offentlig gangvei som var sendt til Bymilj\u00f8etaten var ferdigbehandlet, og at vedtaket var lagt til saken. Klager p\u00e5peker at det er oppf\u00f8rt et nytt, eksklusivt boligprosjekt (Bellevue 2) i \u00e5r rett i n\u00e6rheten som ligger innenfor planomr\u00e5de C. Prosjektet best\u00e5r av to blokker, og byggene er p\u00e5 5-6 etasjer og har gesimsh\u00f8yde langt over 9 meter. Begge blokkene er oppf\u00f8rt med takhager med betydelig utstrekning over store deler av takflaten. Klager anf\u00f8rer at det har riktig nok i hovedsak v\u00e6rt villabebyggelse med saltak i omr\u00e5det, men for nyere bygg har det blitt innvilget etablering av takhager. Klager mener derfor at det faktum at det ikke er tradisjon for takterrasser/takhager i omr\u00e5det ikke kan tillegges avgj\u00f8rende vekt n\u00e5r det gjelder et moderne bygg med flatt tak. Klager viser ogs\u00e5 til at Ole Irgens vei 14 er oppf\u00f8rt med 5 etasjer, parkeringskjeller inkludert, og at byggets gesimsh\u00f8yde i fasade mot vest er m\u00e5lt til 14,06 meter. Klager legger i klagen sin til grunn prinsipp om likebehandling. Klager anf\u00f8rer at det ikke er riktig slik det er vist til i vedtaket at to boenheter kan dele p\u00e5 arealet p\u00e5 terreng. Det er kun \u00e9n boenhet (snr. 1) som har adkomst til uteareal/hage, i tillegg til en liten altan. Snr. 2 har to altaner med begrenset areal som ikke er egnet for dyrking. Klager vil hevde at tilgang til \u00f8vrig uteareal eller innbyrdes fordeling av uteareal mellom boenhetene i bygget b\u00f8r ikke tillegges vekt ved vurdering av s\u00f8knaden om takhage. Saksnummer KLAGE-2023/17809 Side 4 av 8 N\u00e5r det gjelder vurdering med hensyn til \u00f8nskelighet av vegetasjon p\u00e5 taket anf\u00f8res det at takhagen som \u00f8nskes anlagt i bakkant p\u00e5 taket vil ha en betydelig lavere h\u00f8yde enn tilgrensende vegetasjon, som per i dag strekker seg ca. 3 meter over takflaten. Taket har samme koteh\u00f8yde som eksisterende terrasse p\u00e5 nabobygget, og vil derfor kunne etableres uten \u00e5 virke ruvende. Det vises til klagen i sin helhet. 3. Vurdering av klagen 3.1 Visuelle kvaliteter og maksimal gesimsh\u00f8yde I avslaget er blant annet utvendig trapp og takterrasse med rekkverk og gr\u00f8nt sedumstak avsl\u00e5tt, jf. pbl. \u00a7 29-2 og KDP \u00a7 9a nr. 2. Det f\u00f8lger av pbl. \u00a7 29-2 at ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Bestemmelsen tilsier at tiltaket skal ha gode visuelle kvaliteter vurdert isolert sett og vurdert i forhold til omgivelsene rundt. Begge kriteriene m\u00e5 oppfylles. Vurderingen av om byggetiltaket innehar \u00abgode visuelle kvaliteter\u00bb beror p\u00e5 faglige kvalitetsnormer, og ikke personlige oppfatninger av om et tiltak kan anses som pent eller stygt. Dette inneb\u00e6rer blant annet at visuelle kvaliteter som samspill mellom volum og h\u00f8yde, fasadeuttrykk med videre skal ivaretas. Av KDP \u00a7 9a nr. 2 fremg\u00e5r det at gesimsh\u00f8yde skal ikke overstige 9 meter, m\u00e5lt fra ferdig planert terreng p\u00e5 bygningens vestside. Fasade s\u00f8rvest etter endring Saksnummer KLAGE-2023/17809 Side 5 av 8 Fasade nordvest f\u00f8r endring Fasade nordvest etter endring I vedtaket er det blant annet lagt til grunn at: \u00abEtter v\u00e5r vurdering er ikke bestemmelsene tilstrekkelig ivaretatt for oms\u00f8kte tiltak. Det er s\u00f8kt om takterrasse med rekkverk som ligger p\u00e5 tiln\u00e6rmet flatt tak, i et bebygget boligomr\u00e5de. Det er ikke tradisjon eller praksis for \u00e5 godkjenne takterrasser i dette omr\u00e5det, og selv om terrassen er tilbaketrukket er det uheldig for fjernvirkningen av tiltaket. Det ligger ogs\u00e5 en kommunal offentlig gangvei som g\u00e5r opp p\u00e5 baksiden av huset, og tiltaket er godt synlig grunnet skr\u00e5ende terreng. Det er vist 3 altaner p\u00e5 bygget i dag, i tillegg til uteareal p\u00e5 terreng. Det er 2 boenheter som kan dele arealet. Det er mottatt nabomerknader, hvor det p\u00e5pekes at ny takterrasse medf\u00f8rer innsyn mot deres kj\u00f8kken i Ole Irgens vei 14. S\u00f8ker viser til at det innsyn mot nabo skal skjermes med planter. Vi kan ikke se at det er \u00f8nskelig med ytterligere tiltak p\u00e5 tak for \u00e5 skjerme uheldig innsyn.\u00bb Og videre at: \u00abInnsendt snittegning viser at h\u00f8ydeforskjell mellom terreng ved kjeller og opp til gesims er 11,56 meter. S\u00f8ker har redegjort for at det er gjennomsnitt h\u00f8yde som gjelder, men dette er ikke i henhold til bestemmelser i kommunedelplanen. H\u00f8yden skal m\u00e5les fra bygningens vestside og ikke ut fra et gjennomsnitt. Tiltaket er s\u00e5ledes avhengig av dispensasjon fra maksimal h\u00f8yde. P\u00e5bygg i form av heishus er ogs\u00e5 i strid med bestemmelse om maksimal h\u00f8yde. De to nabobyggene i Ole Irgens vei er leilighetsbygg med flatt tak. Det er ikke takterrasse p\u00e5 disse husene, og de fleste hus i omr\u00e5de er bygget med saltak. Det vises ogs\u00e5 til merknader fra naboer som motsetter seg tiltaket grunnet uheldig innsyn. Takterrassen kommer ca. 5-6 meter fra nabogrense.\u00bb Klager anf\u00f8rer at det ikke er riktig slik det er vist til i vedtaket at to boenheter kan dele p\u00e5 arealet p\u00e5 terreng. Det er kun \u00e9n boenhet (snr. 1) som har adkomst til uteareal/hage, i tillegg til en liten altan. Snr. 2 har to altaner med begrenset areal som ikke er egnet for dyrking. Klager vil hevde at tilgang til \u00f8vrig uteareal eller innbyrdes fordeling av uteareal mellom boenhetene i bygget b\u00f8r ikke tillegges vekt ved vurdering av s\u00f8knaden om takhage. N\u00e5r det gjelder vurdering med hensyn til \u00f8nskelighet av vegetasjon p\u00e5 taket anf\u00f8res det at takhagen som \u00f8nskes anlagt i bakkant p\u00e5 taket vil ha en betydelig lavere h\u00f8yde enn Saksnummer KLAGE-2023/17809 Side 6 av 8 tilgrensende vegetasjon, som per i dag strekker seg ca. 3 meter over takflaten. Taket har samme koteh\u00f8yde som eksisterende terrasse p\u00e5 nabobygget, og vil derfor kunne etableres uten \u00e5 virke ruvende. Klager p\u00e5peker at det er oppf\u00f8rt et nytt, eksklusivt boligprosjekt (Bellevue 2) i \u00e5r rett i n\u00e6rheten som ligger innenfor planomr\u00e5de C. Prosjektet best\u00e5r av to blokker, og byggene er p\u00e5 5-6 etasjer og har gesimsh\u00f8yde langt over 9 meter. Begge blokkene er oppf\u00f8rt med takhager med betydelig utstrekning over store deler av takflaten. Klager anf\u00f8rer at det har riktig nok i hovedsak v\u00e6rt villabebyggelse med saltak i omr\u00e5det, men for nyere bygg har det blitt innvilget etablering av takhager. Klager mener derfor at det faktum at det ikke er tradisjon for takterrasser/takhager i omr\u00e5det ikke kan tillegges avgj\u00f8rende vekt n\u00e5r det gjelder et moderne bygg med flatt tak. Klager viser ogs\u00e5 til at Ole Irgens vei 14 er oppf\u00f8rt med 5 etasjer, parkeringskjeller inkludert, og at byggets gesimsh\u00f8yde i fasade mot vest er m\u00e5lt til 14,06 meter. Klager legger i klagen sin til grunn prinsipp om likebehandling. Vi vurderer at etablering av takterrasse og utvendig trapp isolert sett fremst\u00e5r som unaturlig i forhold til husets utforming, takflate og fasade. Etablering av takterrasse med rekkverk og utvendig trapp bryter med n\u00e6rmeste bebyggelses \u00f8vrige karakter. Vi vektlegger s\u00e5ledes bygningens eksisterende kvaliteter. Oms\u00f8kt takterrasse medf\u00f8rer en uheldig fjernvirkning. Innsendt snittegning viser at h\u00f8ydeforskjell mellom terreng ved kjeller og opp til gesims er 11,56 meter. S\u00f8knad om dispensasjon fra maksimal gesimsh\u00f8yde p\u00e5 9 meter, m\u00e5lt fra ferdig planert terreng p\u00e5 bygningens vestside er som nevnt sendt inn i ettertid, 03.10.2023, og behandlet og avsl\u00e5tt i vedtak om Dispensasjon datert 12.12.2023. Hovedhensynet bak bestemmelsen om bebyggelsens h\u00f8yde er \u00e5 ivareta lys- og utsiktsforhold for tiltaket i seg selv og i forhold til omkringliggende bebyggelse, og sikre tilstrekkelig luft og \u00e5penhet mellom bygninger. Bestemmelsen vil ogs\u00e5 ha betydning for bygningsvolumet. I dispensasjonsvedtaket er det lagt til grunn at: \u00abN\u00e5r det gjelder takhage og trapp er dispensasjonen om h\u00f8ydekravet knyttet til et tiltak som er avsl\u00e5tt, og det vises til v\u00e5rt vedtak om avslag datert 11.09.2023. Tiltakene er blant annet avsl\u00e5tt med hjemmel i pbl. \u00a7 29-2 krav til gode visuelle kvaliteter. Uavhengig av om vilk\u00e5rene for dispensasjon fra maksimal gesimsh\u00f8yde er oppfylt, finner vi det ikke hensiktsmessig \u00e5 innvilge dispensasjon for tiltak som gjelder takhage og trapp. Vi viser til v\u00e5r begrunnelse som er gitt i avslag datert 11.09.2023 under punkt 3.4.\u00bb Vi presiserer i klageomgangen at det vurderes at de rettslige vilk\u00e5rene for dispensasjon for takterrasse/takhage og utvendig trapp anses oppfylt, jf. pbl. \u00a7 19-2 andre ledd. Imidlertid er tiltakene avsl\u00e5tt med hjemmel i pbl. \u00a7 29-2, og det fremg\u00e5r av pbl. \u00a7 19-2 f\u00f8rste ledd at kommunen \u00abkan\u00bb gi dispensasjon. Vi har vurdert at det ikke er hensiktsmessig \u00e5 innvilge dispensasjon for takterrassen og utvendig trapp, siden tiltakene uansett er avsl\u00e5tt. Vi kan ikke se at det fremg\u00e5r noen vesentlige nye momenter i klagen knyttet til visuelle kvaliteter eller maksimal gesimsh\u00f8yde som f\u00e5r betydning for v\u00e5r avgj\u00f8relse. Saksnummer KLAGE-2023/17809 Side 7 av 8 Vi viser til og opprettholder vurderingene som er gjort i avslaget. 3.2 Forskjellsbehandling Klager viser til eiendommene Bellevue 2 og Ole Irgens vei 14, og anf\u00f8rer at denne legger i klagen sin til grunn prinsipp om likebehandling. Vi tolker denne anf\u00f8rselen som en anf\u00f8rsel om usaklig forskjellsbehandling. Det f\u00f8lger av ulovfestet forvaltningsrett at det bare er den usaklige forskjellsbehandling som kan medf\u00f8re ugyldighet. Dvs. at saklig begrunnet forskjellsbehandling er tillatt. Sivilombudsmannen har i en sak i \u00e5rsmeldingen for 2002 side 320 presisert at for at en anf\u00f8rsel om forskjellsbehandling skal kunne f\u00f8re frem, er det en forutsetning at det dreier seg om like saker b\u00e5de i faktisk og rettslig henseende. Oms\u00f8kt tiltak i n\u00e5gjeldende sak med takterrasse med rekkverk og utvendig trapp er ikke faktisk lik byggene/bygg verken i Bellvue 2 (gnr 166 bnr 188) eller Ole Irgens vei 14 (gnr 166 bnr 1033). Vi kan derfor ikke se at det dreier seg om like saker i faktisk henseende, og vurderer derfor at det ikke er tale om usaklig forskjellsbehandling. For \u00f8vrig bemerker vi at det i vedtaket ikke er tatt stilling til den mindre fasadeendringen med fjerning av d\u00f8r p\u00e5 fasade nord\u00f8st, da vi har lagt til grunn at denne henger sammen med utvendig trapp som er avsl\u00e5tt. Ved en eventuell omgj\u00f8ring m\u00e5 derfor tas stilling til om det kan gis tillatelse til fjerning av d\u00f8ren. 4. Konklusjon Avslag p\u00e5 deler av s\u00f8knad datert 11.09.2023 opprettholdes. Klagen tas ikke til f\u00f8lge. Vedlegg: 1. Situasjonskart 2. Flyfoto 3. Skr\u00e5foto 4. Situasjonsplan 5. Tegninger 6. Dispensasjon datert 12.12.2023 7. S\u00f8knad om dispensasjon datert 02.10.2023 8. Vedtak fra Bymilj\u00f8etaten datert 01.11.2023 9. Klage med vedlegg 10. Avslag p\u00e5 deler av s\u00f8knad - Deler av s\u00f8knad behandles ikke datert 11.09.2023 11. Tillatelse til deler av tiltaket datert 11.09.2023 12. Uttalelse fra Byantikvaren datert 24.03.2023 13. Vedtak fra Bymilj\u00f8etaten datert 18.08.2023 14. Nabomerknader og kommentar til disse Saksnummer KLAGE-2023/17809 Side 8 av 8 "
}