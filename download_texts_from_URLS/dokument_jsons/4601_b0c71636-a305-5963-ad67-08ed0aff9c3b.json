{
  "dokument_id": "b0c71636-a305-5963-ad67-08ed0aff9c3b",
  "doc_type": "case_attachment",
  "kommune": 4601,
  "tittel": "Svar p\u00e5 skriftlige sp\u00f8rsm\u00e5l nr. 1 fra Christian Haugen (FrP) om styrking av tiltak mot vold i n\u00e6re relasjoner og partnerdrap",
  "url": "https://bergen.kommune.no/politikere-utvalg/api/fil/bk360/11807367/Svar-pa-skriftlige-sporsmal-nr-1-fra-Christian-Haugen-FrP-om-styrking-av-tiltak-mot-vold-i-naere-relasjoner-og-partnerdrap",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/01593-2 Bystyrets kontor v/ Helene Margrete Halse Saksbehandler: Berit Kleppe Dato: 21. januar 2025 Fra Byr\u00e5d for barnevern, sosiale tjenester og mangfold Svar p\u00e5 skriftlige sp\u00f8rsm\u00e5l nr. 1 fra Christian Haugen (FrP) om styrking av tiltak mot vold i n\u00e6re relasjoner og partnerdrap Representanten Christian Haugen (FrP) har den 29.12.24 sendt inn f\u00f8lgende skriftlige sp\u00f8rsm\u00e5l: BA skriver at det snart er g\u00e5tt et helt \u00e5r siden Tina M. Solberg s\u00e5 tragisk og meningsl\u00f8st ble drept 07. januar 2024, etter at hun langvarig hadde v\u00e6rt utsatt for vold i n\u00e6re relasjoner. Nyheter, Krim | F\u00f8rste julen uten Tina Tiltak og tilbud fra oss som samfunn sviktet dessverre b\u00e5de Tina og 99 andre mennesker If\u00f8lge Kripos\u2019 drapsstatistikk fra 2013. 83 kvinner og 16 menn ble drept av en dav\u00e6rende eller tidligere partner/kj\u00e6reste i perioden 2013\u20132023. I gjennomsnitt har det skjedd \u00e5tte partnerdrap hvert \u00e5r, men i 2023 ble 17 drap beg\u00e5tt av dav\u00e6rende eller tidligere partner/kj\u00e6reste. Prop. 30 L (2024\u20132025) - regjeringen.no Det har v\u00e6rt et tverrpolitisk engasjement for \u00e5 f\u00e5 endret p\u00e5 tiltaket voldsalarm slik at byrden i st\u00f8rre grad legges p\u00e5 overgriper og ikke offeret og regjeringen satte i h\u00f8st ned partnerskapskommisjon Mehl oppretter partnerdrapskommisjon - regjeringen.no og varslet Ny lov for \u00e5 forebygge partnerdrap - regjeringen.no Bystyret vedtok september 2024: \u00abI forbindelse med den varslede saken om rullering av handlingsplan mot vold i n\u00e6re relasjoner ber bystyret om at byr\u00e5det beskriver hvordan koordinator og pakkeforl\u00f8p kan innf\u00f8res i Bergen.\u00bb Flere organisasjoner som f.eks AldriAlene og Sanitetskvinnene har medlemmer som har deltatt i workshops og innspillsm\u00f8ter ifm varslingen av at handlingsplan mot vold i n\u00e6re relasjoner skulle rulleres. Egenerfaring med systemet, hva som fungerer godt og hva som burde endres er utrolig viktig informasjon for b\u00e5de kommuner og staten i deres videre arbeid. Sp\u00f8rsm\u00e5l til byr\u00e5den: 1. Vil arbeidsgruppen som nedsettes for \u00e5 se p\u00e5 hvordan koordinator og pakkeforl\u00f8p kan innf\u00f8res i Bergen inkludere frivillige organisasjoner som f.eks. AldriAlene og/eller andre? 2. Vil arbeidsgruppen som nedsettes f\u00e5 en tidsfrist for \u00e5 ferdigstille sine forslag innen 2025? Svar fra byr\u00e5den: Byr\u00e5den takker for sp\u00f8rsm\u00e5lene, og mener det er viktig \u00e5 jobbe mer for \u00e5 forebygge vold og overgrep i n\u00e6re relasjoner. Byr\u00e5det har sendt ny handlingsplan mot vold og overgrep i n\u00e6re relasjoner p\u00e5 h\u00f8ring og fikk mange innspill til planen. Endelig plan vil snart legges frem til behandling i bystyret. Under handlingsplanens tiltak 6.2.2 Sikre tilpasset oppf\u00f8lging, og utrede pakkeforl\u00f8p og oppf\u00f8lging av koordinator st\u00e5r det at: \u00abDet foresl\u00e5s \u00e5 etablere en arbeidsgruppe med relevante akt\u00f8rer og samarbeidspartnere for \u00e5 vurdere hvordan man kan sikre bedre og mer tilpasset oppf\u00f8lging av den enkelte, for eksempel gjennomen brukerreise eller et pakkeforl\u00f8p\u00bb. Byr\u00e5det vurderer at Aldri Alene, som representanten nevner, er en av flere slike relevante akt\u00f8rer som det er aktuelt \u00e5 involvere i et slikt arbeid. Byr\u00e5den vil komme tilbake til sp\u00f8rsm\u00e5lene etter at bystyret har behandlet handlingsplan mot vold og overgrep i n\u00e6re relasjoner. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}