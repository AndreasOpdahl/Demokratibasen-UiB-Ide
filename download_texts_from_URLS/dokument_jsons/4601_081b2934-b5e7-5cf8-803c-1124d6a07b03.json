{
  "dokument_id": "081b2934-b5e7-5cf8-803c-1124d6a07b03",
  "doc_type": "case_attachment",
  "kommune": 4601,
  "tittel": "Innlegg fra Ingvar Vik",
  "url": "https://bergen.kommune.no/politikere-utvalg/api/fil/bk360/10540116/Innlegg-fra-Ingvar-Vik",
  "tekst": "UMBV form\u00f8te 30.5.24 Jeg er nabo til s\u00f8ker og godt kjent i omr\u00e5det. Budskapet mitt er f\u00f8rst og fremst at det blir en befaring i omr\u00e5det f\u00f8r et endelig vedtak! S\u00f8ker har gjentatte ganger skrevet at dette er n\u00f8dvendig men har ikke blitt h\u00f8rt. Bilde 1 Oversikt over omr\u00e5det, beliggenhet av hytten. Plan og Bygningsetaten skriver blant annet at utgangspunktet er at det ikke skal utf\u00f8res noen tiltak i LNF-omr\u00e5der og s\u00e6rlig innenfor 100-metersbeltet til sj\u00f8. Er det noe her som indikerer at vi er i et LNF omr\u00e5de eller i en strandsone? Eller i et lite nedbygget og lite privatisert omr\u00e5de? AIie oms\u00f8kte inngrep i terrenget er p\u00e5 denne siden av hytten, mot \u00f8st, alts\u00e5 i et allerede godt utbygget og ganske urbant omr\u00e5de. Bilde 2 Ingenting av naturen bak hytten vil bli ber\u00f8rt av oms\u00f8kte tiltak. Bilde 3 viser n\u00e5v\u00e6rende adkomst og trase for oms\u00f8kt veg. Vegen vil i sin helhet ligge p\u00e5 en boligeiendom frem til fritidseiendommen. Da boligeiendommen ble skilt ut ble det en heftelse p\u00e5 skj\u00f8tet om veg til hytten over denne eiendommen. Fagnotatet beskriver at det aktuelle omr\u00e5det som veien og parkeringen s\u00f8kes etablert i, er bratt, og vil medf\u00f8re en del terrenginngrep, skj\u00e6ringer og murer. Men det er begrenset hvor h\u00f8ye murer og skj\u00e6ringer en kan f\u00e5 til i denne traseen! Dessuten ser vi at allerede n\u00e5, ca. 10 \u00e5r etter at granskogen ble hugget, vil ny skog skjule b\u00e5de skj\u00e6ringer og murer. I opprinnelig s\u00f8knad ble det s\u00f8kt om 170 m2 parkeringsplass ved hytten. Dette var feil! Det er senere antydet 100 m2 og at kommunen kan begrense dette ytterligere. I fagnotatet etterlyses en tidligere parkeringsl\u00f8sning for hytten. Denne var der tilkomstveien til boligene n\u00e5 ligger. Hytteeier har f\u00e5tt en ny parkeringsplass, ogs\u00e5 oms\u00f8kt, i bytte av grunneier i tilkomstveien. B\u00e5de tilkomstveien og erstatningsplassen ligger i LNF-omr\u00e5de. Avslaget p\u00e5 klagen inneb\u00e6rer at hytten i dag ikke har noen parkeringsl\u00f8sning (mens den f\u00f8r hadde mange parkeringsplasser til disposisjon). Den oms\u00f8kte erstatningsplassen for parkering ligger i forlengelse av vegen her. Bilde 4 Det sies i fagnotatet at: Slike private tiltak som en opparbeidet parkeringsplass, er en hindring for folk flest, da det ikke er \u00f8nskelig \u00e5 passere forbi noen sitt private tun for \u00e5 komme til naturen. N\u00e5 st\u00e5r jeg med inngangsd\u00f8ren til hytten p\u00e5 min h\u00f8yre side. AIie som skal inn i terrenget fra fritidseiendommen m\u00e5 g\u00e5 inn her, alts\u00e5 gjennom et privat tun. Slik har det v\u00e6rt siden nabohuset ble bygget rundt 2006. Kan det bli mer privat enn dette? Bilde 5 G\u00e5r rundt hj\u00f8rnet og ser mot orns\u00f8kt parkering og vegtrase. Knausen her vil bli planert. Etter min mening vil det bli lettere for allmenheten \u00e5 g\u00e5 forbi her etter at det har blitt etablert en parkeringsplass fordi en tom parkeringsplass vil signalisere at det trolig ikke er folk i hytten. Vegen vil komme opp der gangveien n\u00e5 ligger, se r\u00f8d stikke for overkant veg. Bide 6 Fagetaten mener at en fritidsbolig kan klare seg uten vei. I denne kl\u00f8ften er det 12 trappetrinn, sn\u00f8 og is om vinteren, for smalt til at to personer kan g\u00e5 ved siden av hverandre og b\u00e6re noe mellom seg. Ingen mulighet for rullestol, trilleb\u00e5re eller barnevogn. Jeg er tilb\u00f8yelig til \u00e5 kalle det en skam at Plan og Bygningsetaten ikke ser behovet for en bedre adkomstvei i et tross alt ganske urbant omr\u00e5de. Statsforvalteren skriver: .. et nesomr\u00e5de ved Raunefjorden som er relativt lite nedbygd og privatisert i dag. ??? Omr\u00e5det har betydelige strandsonekvaliteter som m\u00e5 sikres??? Her har v\u00e6rt hytter i over 100 \u00e5r, her er granskog, hemlokk og pilemispel. Det er stupbratt til sj\u00f8en. For ukjente er her til dels sv\u00e6rt farlige krigsminner. Statsforvalterens kommentarer er betydelig mer relevant for omr\u00e5dene lenger nord der kommunen har planer om \u00e5 bygge en storhavn i et mye brukt og elsket friluftsomr\u00e5de. Det er en uforst\u00e5elig kontrast mellom disse sakene! Plan og Bygningsetaten legger stor vekt p\u00e5 at allmenheten har interesse av omr\u00e5det vest for hytten pga krigsminnene. De fleste krigsminnene ligger lengre s\u00f8r, i enden av veien like s\u00f8r for hytten. Her er ogs\u00e5 bedre tilkomst, b\u00e5de fra sj\u00f8en og fra sideveien til h\u00f8yre like f\u00f8r det eneste bolighuset p\u00e5 h\u00f8yre side av denne veien. NB! F\u00f8r man anbefaler noen \u00e5 g\u00e5 i disse omr\u00e5dene, m\u00e5 man imidlertid v\u00e6re oppmerksom p\u00e5 at deler av l\u00f8pegangene har busker som henger ut p\u00e5 begge sider slik at det ser ut som man kan g\u00e5 over. Her er det stor fare for \u00e5 ramle ned p\u00e5 blant annet gammelt jern-skrap som er dumpet i l\u00f8pegravene. Mye av l\u00f8pegangene er bevisst fylt igjen og s\u00e5 vidt synlige. Andre steder er naturen godt i gang med \u00e5 ta dem tilbake. "
}