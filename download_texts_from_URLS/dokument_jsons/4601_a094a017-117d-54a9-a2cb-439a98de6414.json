{
  "dokument_id": "a094a017-117d-54a9-a2cb-439a98de6414",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Andreas Madsen Berg (SV) om Sp\u00f8rsm\u00e5l om reetablering av parken ved Johanneskirken. - Utvalg for m",
  "url": "https://bergen.kommune.no/politikere-utvalg/api/fil/bk360/12364459/Svar-pa-skriftlig-sporsmal-fra-Andreas-Madsen-Berg-SV-om-Sporsmal-om-reetablering-av-parken-ved-Johanneskirken-Utvalg-for-m",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/129817-3 Saksbehandler: Malene Nesse Gr\u00f8nningen Fra Dato: 17. mars 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Andreas Madsen Berg (SV) om Sp\u00f8rsm\u00e5l om reetablering av parken ved Johanneskirken. - Utvalg for milj\u00f8 og byutvikling - Innsendt: 3.3.2025 Det er lenge siden det var gr\u00f8nne plener ved Johanneskirken. Det er gledelig \u00e5 lese at det er bestilt fjerning av plattingen knyttet til erstatningsskolen som har st\u00e5tt der siden 2012. N\u00e5r plattingen er fjernet vil en ikke finne de gr\u00f8nne plenene som en gang var der. Sp\u00f8rsm\u00e5l til byr\u00e5den: N\u00e5r forventer en at plassen ved Johanneskirken er reetablert som park? Svar fra byr\u00e5den: Byr\u00e5den har kontaktet Byr\u00e5dsavdeling for finans (BFIN), som har ansvaret for prosessen, og de opplyser at arbeidet med fjerning av treplattingen og lekeapparatene er i gang. Dette arbeidet vil v\u00e6re fullf\u00f8rt, og byggegjerde satt opp, i l\u00f8pet av mars. Deretter kan demontering av modulbygget starte. BFIN er fortsatt i dialog med en annen offentlig akt\u00f8r om mulig overtakelse av modulbygget. Hvis dette ikke blir aktuelt, vil bygget bli lagt ut for salg p\u00e5 det \u00e5pne markedet. Etat for bygg og eiendom har tidligere solgt lignende modulbygg, og det er derfor grunn til \u00e5 anta at bygget vil v\u00e6re fjernet i l\u00f8pet av v\u00e5ren. Reetableringen av parken starter s\u00e5 snart modulbygget er fjernet. Christine Kahrs \u2013 Byr\u00e5d for byutvikling Dokumentet er godkjent elektronisk. "
}