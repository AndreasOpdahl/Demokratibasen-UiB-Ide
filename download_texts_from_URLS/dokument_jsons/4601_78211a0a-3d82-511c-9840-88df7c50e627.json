{
  "dokument_id": "78211a0a-3d82-511c-9840-88df7c50e627",
  "doc_type": "case_attachment",
  "kommune": 4601,
  "tittel": "Tilstandsrapport",
  "url": "https://bergen.kommune.no/politikere-utvalg/api/fil/bk360/12095856/Tilstandsrapport",
  "tekst": " 1 (5) H2 Byggeteknikk as Sted/Dato V\u00e5r referanse Conrad Mohrs vei 23A, 5072 Bergen Bergen / 30.08.2024 JBH T: 55 28 68 20 \u2013 E: bergen@h2b.no Deres referanse Revidert 22.11.2024 J\u00f8rgen og Erik H. Berstad Arkivreferanse Oppdrag navn: BB9 Bellevue Oppdrag nr.: 24063 Oppdragsgiver: Bellevuebakken 9 AS Tilstandsrapport VURDERINGER AV BELLEVUEBAKKEN 9 Grunnlag H2 Byggeteknikk AS er engasjert av Bellevuebakken 9 AS til vurdering av tilstanden p\u00e5 b\u00e6resystemet til bygget i Bellevuebakken 9. Vurderingene i dette notat gj\u00f8res p\u00e5 grunnlag av visuell befaring, synlige forhold p\u00e5 stedet og faglig kunnskap og erfaringer. Bilde 1 - Dagens Bellevue Bilde 2 \u2013 Nye Bellevue 2 (5) H2 Byggeteknikk as Sted/Dato V\u00e5r referanse Conrad Mohrs vei 23A, 5072 Bergen Bergen / 30.08.2024 JBH T: 55 28 68 20 \u2013 E: bergen@h2b.no Deres referanse Revidert 22.11.2024 J\u00f8rgen og Erik H. Berstad Arkivreferanse Registrerte problemer Bygget har betydelige utfordringer, spesielt knyttet til fundamentering, fuktskader, og konstruksjonsmessige svekkelser. De mest kritiske punktene er oppsummert nedenfor: 1. Setninger og d\u00e5rlig fundamentering: Tilbyggene mot s\u00f8r, som st\u00e5r n\u00e6rt st\u00f8ttemuren, har store setninger grunnet fundamentering p\u00e5 d\u00e5rlige fyllmasser bak muren. St\u00f8ttemuren har f\u00e5tt u\u00f8nsket jordtrykksbelastning og er i d\u00e5rlig stand, sannsynligvis forverret av frostsprengning, jfr. geoteknisk rapport. For \u00e5 utbedre dette m\u00e5 tilbygget rives, fyllmassene skiftes ut, og muren forsterkes. Et nytt tilbygg m\u00e5 fundamenteres direkte p\u00e5 fjell. 2. Fuktskader og korrosjon i murbygget: Murbygget fra 1950-tallet viser tydelige tegn p\u00e5 fukt- og korrosjonsskader. \u00c5rsaken er d\u00e5rlig drenering rundt tilfylte kjellervegger, utilstrekkelig beskyttelse av utvendige betongdekker, og utett/uisolert fasade og/eller innvendig isolering, som er d\u00e5rlige bygningsfysiske l\u00f8sninger. Det er p\u00e5vist blottlagt armering med kritisk svekkelse i enkelte betongdekker. Disse dekkene m\u00e5 enten underst\u00f8ttes eller rives umiddelbart for \u00e5 unng\u00e5 sammenbrudd. Kjellerveggene er nok betydelig svekket av langvarig fuktbelastning og vegsalt, og ny betongvegg b\u00f8r vurderes. Kjellergulvene mangler isolasjon og radonbeskyttelse. Senking av gulvniv\u00e5 vil medf\u00f8re risiko for undergraving av kjellervegger. Bilde 3 \u2013 Korrosjonsp\u00e5kjent betongdekke Bilde 4 \u2013 Fuktutsatte kjellervegger i betong 3 (5) H2 Byggeteknikk as Sted/Dato V\u00e5r referanse Conrad Mohrs vei 23A, 5072 Bergen Bergen / 30.08.2024 JBH T: 55 28 68 20 \u2013 E: bergen@h2b.no Deres referanse Revidert 22.11.2024 J\u00f8rgen og Erik H. Berstad Arkivreferanse 3. Tilfylte kjellervegger og kjellertak: Tilfylte kjellervegger i b\u00e5de steinmur og betong er i d\u00e5rlig stand. Steinmuren har u\u00f8nsket vanninntrengning, noe som gj\u00f8r den uegnet for boligform\u00e5l. Kjellermurene er svekket av d\u00e5rlig drenering, og senking av gulvniv\u00e5 for boligform\u00e5l vil gj\u00f8re veggene ustabile. Kjellertaket, spesielt under inngangspartiet, har r\u00e5te- og soppdannelser og m\u00e5 erstattes med et isolert og membrantekket betongdekke. Bilde 5 \u2013 Tredekke med omfattende soppskader. 4. Fasade og isolasjon: Murfasaden har d\u00e5rlig isoleringsevne og kan ikke tilfredsstille dagens U-verdikrav uten utvendig etterisolering. Innvendig isolering vil f\u00f8re til kondens og soppdannelse. En ny, utvendig isolert fasade og/eller en nye sandwich-vegger (betongvegg med kjerneisolasjon) er n\u00f8dvendig for \u00e5 m\u00f8te kravene i TEK17. 5. Trekonstruksjoner: Byggets b\u00e6resystem i treverk har naturlig slitasje. Det er ikke p\u00e5vist omfattende r\u00e5teskader, unntatt det alvorlige tilfellet i kjeller under inngangspartiet, jfr. punkt 3. Etasjeskillere har ujevnheter og tilfredsstiller verken krav til akustikk eller brannmotstand i henhold til TEK17. B\u00e6resystemet er veldig uryddig etter mange ombygginger. D\u00e5rlige knutepunktsforbindelser, underdimensjonerte bjelker, mange skjevheter etter store setninger, jfr. punkt 1. Oppgradering til et nytt dekke vil v\u00e6re n\u00f8dvendig for \u00e5 sikre fullverdige l\u00f8sninger. 4 (5) H2 Byggeteknikk as Sted/Dato V\u00e5r referanse Conrad Mohrs vei 23A, 5072 Bergen Bergen / 30.08.2024 JBH T: 55 28 68 20 \u2013 E: bergen@h2b.no Deres referanse Revidert 22.11.2024 J\u00f8rgen og Erik H. Berstad Arkivreferanse Bilde 6 \u2013 Et uryddig b\u00e6resystem etter mange ombygginger Oppsummering av observasjoner: 5 (5) H2 Byggeteknikk as Sted/Dato V\u00e5r referanse Conrad Mohrs vei 23A, 5072 Bergen Bergen / 30.08.2024 JBH T: 55 28 68 20 \u2013 E: bergen@h2b.no Deres referanse Revidert 22.11.2024 J\u00f8rgen og Erik H. Berstad Arkivreferanse Vurderinger Bygget i Bellevuebakken 9 er i sv\u00e6rt d\u00e5rlig tilstand og krever omfattende tiltak for \u00e5 kunne oppgraderes til moderne boligform\u00e5l i henhold til TEK17. De registrerte skadene og svakhetene inkluderer b\u00e5de fundamentering, b\u00e6resystemer og bygningsfysiske forhold. Flere deler av bygget m\u00e5 rives og erstattes med nye konstruksjoner for \u00e5 sikre stabilitet og tilfredsstille gjeldende krav. 1. Kjellervegger og fundamentering: o Tilfylte kjellervegger, b\u00e5de i stein og betong, er betydelig svekket av fukt og korrosjon. Disse veggene har utilstrekkelig b\u00e6reevne, s\u00e6rlig ved n\u00f8dvendig frigraving for ny drenering og isolasjon. o Senking av kjellergulvene for \u00e5 tilfredsstille boligkrav f\u00f8rer til fare for undergraving og kollaps. Nye betongvegger anbefales for \u00e5 sikre en stabil og trygg l\u00f8sning. o Gulv i kjeller mangler isolasjon, radonsperre og tilstrekkelig tetting, hvilket krever fullstendig utskifting og ny p\u00e5st\u00f8p. 2. B\u00e6rende konstruksjoner: o Murbygget fra 1950-tallet har omfattende korrosjonsskader og svekkelser i betongdekkene. Kritiske elementer, som blottlagt og korrodert armering, krever snarlig underst\u00f8ttelse eller rivning for \u00e5 unng\u00e5 sammenbrudd. o B\u00e6rende trekonstruksjoner og etasjeskillere i eldre deler av bygget tilfredsstiller verken akustiske, branntekniske eller b\u00e6remessige krav. Erstatning med nye dekker vurderes som n\u00f8dvendig for \u00e5 oppfylle TEK17. 3. Fasader og bygningsfysikk: o Fasaden har utilstrekkelig isolasjonsevne og omfattende fuktskader. U-verdikravene kan kun oppfylles med utvendig isolering og en ny fasade. Alternativt nye sandwich-vegger. o Bygget har d\u00e5rlig drenering, noe som for\u00e5rsaker fuktproblemer og videre svekkelser i betongkonstruksjonene. 4. Tilbygg og st\u00f8ttemur: o Tilbygget mot s\u00f8r st\u00e5r p\u00e5 ustabile fyllmasser og bidrar til overbelastning av en d\u00e5rlig st\u00f8ttemur. For \u00e5 utbedre situasjonen m\u00e5 tilbygget rives, fyllmassene skiftes ut, og fundamentering etableres direkte p\u00e5 fjell. Konklusjon Etter v\u00e5r vurdering m\u00e5 bygget rives for \u00e5 utbedre registrerte kritiske skader og svekkelser. Eksisterende bygg er i for d\u00e5rlig tilstand til \u00e5 bygges om til et leilighetsbygg etter dagens krav og lovverk. Med vennlig hilsen H2 Byggeteknikk as Jon B. Hammarstr\u00f8m Faglig leder - Sivilingeni\u00f8r MRIF "
}