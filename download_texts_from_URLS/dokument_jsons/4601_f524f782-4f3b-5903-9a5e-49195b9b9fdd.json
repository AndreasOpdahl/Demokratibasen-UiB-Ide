{
  "dokument_id": "f524f782-4f3b-5903-9a5e-49195b9b9fdd",
  "doc_type": "case_attachment",
  "kommune": 4601,
  "tittel": "Foresp\u00f8rsel om endring i praksis for politisk frav\u00e6r i ungdomsskolen",
  "url": "https://bergen.kommune.no/politikere-utvalg/api/fil/bk360/11382678/Foresporsel-om-endring-i-praksis-for-politisk-fravaer-i-ungdomsskolen",
  "tekst": " BYR\u00c5DSAVDELING FOR BARNEHAGE OG SKOLE Seksjon for strategi, utvikling og utredning (SUU) KUNNSKAPSDEPARTEMENTET V\u00e5r referanse: 2024/84924-33 Postboks 8119 DEP Saksbehandler: Sara Br\u00fcgger Helgesen 0032 OSLO Dato: 7. november 2024 Deres ref.: Foresp\u00f8rsel om endring i praksis for politisk frav\u00e6r i ungdomsskolen Bergen kommune tar kontakt med Kunnskapsdepartementet for \u00e5 styrke muligheten for politisk frav\u00e6r i ungdomsskolen, p\u00e5 bakgrunn av vedtatt merknad i politisk behandling av lokal forskrift om elevpermisjon. Forskriften ble vedtatt av Bergen bystyret 02. oktober 2024, hvor det ble fattet f\u00f8lgende vedtak: 1. Bystyret vedtar \u00abForskrift om elevpermisjon\u00bb. 2. Bystyret ber byr\u00e5det innarbeide muligheten for politisk frav\u00e6r etter modell fra videreg\u00e5ende skole (Forskrift til Oppl\u00e6ringslova \u00a7 9 \u2013 53. F\u00f8ring av fr\u00e5v\u00e6r i vidareg\u00e5ande oppl\u00e6ring) i Forskrift om elevpermisjon. Merknad Bystyret ber byr\u00e5det g\u00e5 i dialog med statlige myndigheter for \u00e5 gj\u00f8re det mulig med politisk frav\u00e6r i ungdomsskolen. Da bystyret behandlet saken oppsto det diskusjon blant representantene rundt muligheten for politisk frav\u00e6r i ungdomsskolen. Diskusjonen blant representantene ble forst\u00e5tt som et \u00f8nske om \u00e5 utvide retten til permisjon for politisk frav\u00e6r. Bergen kommune hadde i forskrift om elevpermisjon foresl\u00e5tt 10 dager som \u00f8vre grense for permisjon per skole\u00e5r. Dette har vi endret i tr\u00e5d med vedtakspunkt 2 over, slik at den \u00f8vre grensen for permisjon ikke lenger gjelder for politisk frav\u00e6r. Representantene i bystyret refererte ogs\u00e5 til ulikhetene i oppl\u00e6ringsforskrifta n\u00e5r det gjelder f\u00f8ring av frav\u00e6r p\u00e5 vitnem\u00e5let for elever i grunnskolen (\u00a7 9-44) og i videreg\u00e5ende skole (\u00a7 9- 53). Forskjellen representantene p\u00e5pekte var at elever i videreg\u00e5ende skole har en forskriftsfestet rett til \u00e5 f\u00e5 slettet politisk frav\u00e6r fra vitnem\u00e5let, jf. oppl\u00e6ringsforskrifta \u00a7 9-53 (4) bokstav d. Siden opp\u00e6ringsforskrifta allerede gj\u00f8r politisk frav\u00e6r i ungdomsskolen mulig i form av godkjent permisjon, har vi tolket denne delen av debatten i bystyret som et \u00f8nske om \u00e5 utvide retten til \u00e5 f\u00e5 slettet frav\u00e6r begrunnet i politisk arbeid fra vitnem\u00e5let, fra dagens grense p\u00e5 10 dager. I tr\u00e5d med merknaden over ber vi derfor Kunnskapsdepartementet om \u00e5 vurdere \u00e5 endre oppl\u00e6ringsforskrifta \u00a7 9-44 slik at det ikke lenger er en grense p\u00e5 10 dager for \u00e5 f\u00e5 slettet frav\u00e6r p\u00e5 vitnem\u00e5let begrunnet i politisk arbeid. Byr\u00e5d for barnehage og skole stiller gjerne opp i et m\u00f8te med departementet om saken. Postadresse: Telefon: Postboks 7700, 5020 BERGEN E-post: barnehage.skole@bergen.kommune.no Kontoradresse: Internett: www.bergen.kommune.no R\u00e5dhusgaten 10 Med hilsen Byr\u00e5dsavdeling for barnehage og skole Daniel C. E. H\u00e4gglund \u2013 byr\u00e5d for barnehage og skole Dokumentet er godkjent elektronisk. Kopi til: Bystyrets kontor Side 2 av 2 "
}