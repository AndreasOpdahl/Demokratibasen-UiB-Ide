{
  "dokument_id": "32fa9024-92c2-56f8-9007-035b3e520c5d",
  "doc_type": "case_attachment",
  "kommune": 4601,
  "tittel": "H\u00f8ringsbrev - Forskrift om fors\u00f8k med nettlege i allmennlegetjenesten",
  "url": "https://bergen.kommune.no/politikere-utvalg/api/fil/bk360/12673260/Horingsbrev-Forskrift-om-forsok-med-nettlege-i-allmennlegetjenesten",
  "tekst": "I f\u00f8lge liste Deres ref V\u00e5r ref Dato 25/1997- 15. mai 2025 H\u00f8ring - forskrift om fors\u00f8k med nettlege i allmennlegetjenesten Helse- og omsorgsdepartementet sender med dette p\u00e5 h\u00f8ring forslag til forskrift om fors\u00f8ksordning med nettlege i allmennlegetjenesten (kommunal nettlege). Departementet foresl\u00e5r i denne forskriften regulering av en finansierings- og oppgj\u00f8rsl\u00f8sning for nettlegetjenesten gjennom folketrygden, samt kompetansekrav for leger som skal jobbe som nettlege. I h\u00f8ringsnotatet foresl\u00e5r departementet i hovedtrekk f\u00f8lgende: \u2022 At forskriften kun gjelder for kommuner som har avtale med Helsedirektoratet om \u00e5 delta i fors\u00f8ket og personer folkeregistrert som bosatt i disse kommunene. \u2022 At folketrygden yter st\u00f8nad til dekning av medlemmers utgifter til digital helsehjelp hos lege som har individuell avtale om \u00e5 yte digital helsehjelp i fors\u00f8ket, i samsvar med takstene gitt i forskriften kapittel II. \u2022 At det skal betales egenandel for helsehjelp hos nettlege, og at egenandeler inng\u00e5r i opptjeningen mot taket for egenandeler (frikort). \u2022 At nettleger skal ha oppn\u00e5dd l\u00e6ringsm\u00e5lene i spesialistutdanningens f\u00f8rste del eller tilsvarende spesialistutdanningens f\u00f8rste del, samt kurs i akuttmedisin og kurs i volds- og overgrepsh\u00e5ndtering. \u2022 At det skal inng\u00e5s avtale om direkteoppgj\u00f8r med Helfo. H\u00f8ringsfristen er 5. juni 2025. Vi ber om at h\u00f8ringssvar leveres digitalt p\u00e5 regjeringen.no under \u00abSend inn h\u00f8ringssvar\u00bb. Her kan man registrere seg, forel\u00f8pig lagre et h\u00f8ringssvar og laste opp vedlegg. H\u00f8ringer er \u00e5pne, og alle kan sende svar til oss. Det er ogs\u00e5 anledning til \u00e5 sende h\u00f8ringssvar uten \u00e5 registrere seg. Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Helserettsavdelingen Karethe Buchmann 0030 Oslo Org.nr. 22 24 83 95 postmottak@hod.dep.no www.hod.dep.no 983 887 406 Vi gj\u00f8r oppmerksom p\u00e5 at h\u00f8ringssvar er offentlige etter offentleglova, og vil bli publisert sammen med andre h\u00f8ringssvar. Vi ber mottakerne av dette brevet vurdere om h\u00f8ringsnotatet ogs\u00e5 b\u00f8r sendes til etater, medlemmer osv. som ikke st\u00e5r p\u00e5 listen. Med hilsen Elisabeth Salvesen (e.f.) ekspedisjonssjef Atle G\u00f8htesen avdelingsdirekt\u00f8r Dokumentet er elektronisk signert og har derfor ikke h\u00e5ndskrevne signaturer Side 2 "
}