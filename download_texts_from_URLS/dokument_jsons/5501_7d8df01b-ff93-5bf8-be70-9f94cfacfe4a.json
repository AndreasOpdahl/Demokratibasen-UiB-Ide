{
  "dokument_id": "7d8df01b-ff93-5bf8-be70-9f94cfacfe4a",
  "doc_type": "case_attachment",
  "kommune": 5501,
  "tittel": "Medvirkning- og kommunikasjonsplan, Kommunedelplan for klima, milj\u00f8 og energi (3)",
  "url": "https://innsyn.tromso.kommune.no/application/getMoteDokument?dokid=2001577415",
  "tekst": "Kommunedelplan for klima, milj\u00f8 og energi Medvirknings- og kommunikasjonsplan Innhold 1. Hva er en medvirkningsplan ... 2 1.1. Hva menes med medvirkning ... 2 1.2. Medvirkning etter plan- og bygningsloven ... 2 1.3. Oppf\u00f8lging av medvirkningen .... 3 2 Medvirkning... 4 2.1. Interessenter og m\u00e5lgrupper ... 4 2.2. Medvirkningsaktiviteter.... 6 Gjennomf\u00f8rt medvirkning i planprogramfasen ... 6 Planlagt medvirkning i planutkastfasen ... 7 3 Kommunikasjon ... 9 3 .1. Kommunikasjon rundt planarbeidet ... 9 3.2. Hvordan skal kommunen snakke om klima og milj\u00f8? ... 9 4 Referanser ... 10 1. Hva er en medvirkningsplan Denne medvirknings- og kommunikasjonsplanen skisserer n\u00e5r og hvordan interessenter skal involveres i utarbeidelsen av ny kommunedelplan for klima, milj\u00f8 og energi 2024-2032. Planen inneholder en oversikt over medvirkningsaktiviteter og mulige interessenter, en oversikt over kommunikasjonskanaler og en framdriftsplan for medvirknings- og kommunikasjonsarbeidet. Medvirkningsplanen er et levende dokument som skal utvikles underveis i planprosessen for \u00e5 ivareta behov som dukker opp. 1.1. Hva menes med medvirkning Medvirkning er definert som \u00abenkeltpersoners og gruppers rett til \u00e5 kunne delta i og p\u00e5virke offentlige utrednings- og beslutningsprosesser\u00bb (Kommunal- og modemiseringsdepartementet, 2014, s. 8). Dette betyr at medvirkning er en forutsetning for lokaldemokratisk deltagelse, fordi alle ber\u00f8rte parter f\u00e5r muligheten til \u00e5 engasjere seg i planutfallet. Det er viktig \u00e5 skille mellom medvirkning og medbestemmelse i denne prosessen - interessenter har rett til \u00e5 p\u00e5virke planprosessen og det endelige planverket, men har ikke n\u00f8dvendigvis krav om \u00e5 f\u00e5 gjennom alle sine innspill. Kommunal- og modemiseringsdepartementets veileder Medvirkning i planlegging (2014, s. 7) skriver f\u00f8lgende om medvirkningens rolle i planleggingen: \u00abEtter plan- og bygningsloven skal det legges til rette for allmennhetens deltakelse i planprosesser. Hovedm\u00e5let for planleggingen er \u00e5 utvikle et samfunn som ivaretar viktige fellesverdier og gode levevilk\u00e5r for alle grupper.\u00bb Det er stort engasjement i befolkningen for tematikken som tas opp i kommunedelplan for klima, milj\u00f8 og energi, og derfor er det b\u00e5de \u00f8nskelig og viktig \u00e5 tilgjengeliggj\u00f8re medvirkning gjennom planprosessen. For det f\u00f8rste sikrer medvirkning kvalitet i plan- og beslutningsgrunnlaget, fordi bred og aktiv involvering skaper et helhetlig og nyansert kunnskapsbilde. For det andre kan medvirkning forsterke tillit, eierskap og engasjement for temaene og l\u00f8sningene som fremmes. For det tredje er medvirkning en god plattform for gjensidig l\u00e6ring og demokratiutvikling, samt for kreativitet i planarbeidet. 1.2. Medvirkning etter plan- og bygningsloven Plan- og bygningsloven stiller krav til medvirkning for \u00e5 sikre \u00e5pne planprosesser og like muligheter til \u00e5 delta i planleggingen (2008). Lovens form\u00e5lsparagraf, \u00a7 1-1, inneholder f\u00f8lgende f\u00f8ringer og prinsippbestemmelser om medvirkning: - Loven skal fremme b\u00e6rekraftig utvikling til beste for den enkelte, samfunnet og fremtidige generasjoner - Planlegging etter loven skal bidra til \u00e5 samordne statlige, regionale og kommunale oppgaver og gi grunnlag for vedtak om bruk og vern av ressurser - Planlegging og vedtak skal sikre \u00e5penhet, forutsigbarhet og medvirkning for alle ber\u00f8rte interesser og myndigheter Kommunen skal tilrettelegge for medvirkning i alle faser av planarbeidet og p\u00e5se at medvirkningsaktiviteter blir gjennomf\u00f8rt. Det er planprogrammet som setter de overordnede rammene for hvordan medvirkning skal foreg\u00e5 og bidrar til forutsigbarhet og \u00e5penhet rundt planprosessen. Kommunen har s\u00e6rlig ansvar for \u00e5 sikre aktiv medvirkning fra grupper som krever spesiell tilrettelegging, blant annet barn og unge. Det skal ogs\u00e5 sikres gode muligheter for medvirkning ogs\u00e5 for de som ikke er i stand til \u00e5 delta direkte. Kommunedelplanen skal p\u00e5 h\u00f8ring og offentlig ettersyn etter kravene i plan- og bygningsloven. Da er planprogrammet eller planforslaget tilgjengelig for alle, og det \u00e5pens for \u00e5 stille sp\u00f8rsm\u00e5l, gi tilbakemeldinger og komme med forslag til endringer. 1.3. Oppf\u00f8lging av medvirkningen Det er essensielt for omstillingen til lavutslippssamfunnet at hele samfunnet er med. Derfor er det \u00f8nskelig at medvirkningen som utf\u00f8res i sammenheng med kommunedelplan for klima, milj\u00f8 og energi blir evaluert. Dette gj\u00f8res for b\u00e5de intern og eksterne medvirkning og for b\u00e5de planprogram-fasen og planutkast-fasen. P\u00e5 dette viset legges det opp til kontinuitet i medvirkningen ogs\u00e5 utover planarbeidet med denne kommunedelplanen, og erfaringer deles internt i kommunen. Alle innspill skal gjennom merknadsbehandling, alts\u00e5 oppsummeres og vurderes. Dette gjelder uavhengig av n\u00e5r i planprosessen innspillene er sendt inn, format og avsender. Innspillenes relevans for planen vurderes enkeltvis og samlet, og b\u00e5de budskapet og ordlyden til innspillene blir vektlagt. Merknadsbehandlingen skal ogs\u00e5 si noe om hvordan relevante innspill blir fulgt opp i planarbeidet. En medvirkningsrapport skal legges ved som vedlegg til endelig utkast av kommunedelplan for klima, milj\u00f8 og energi. Denne rapporten inneholder oppsummering av medvirkningsaktiviteter, oppsummering av innspillene, innflytelsen innspillene har hatt p\u00e5 arbeidet og egne erfaringer fra medvirkningsprosessen. Medvirkningsrapporten skal offentliggj\u00f8res. 2. Medvirkning Som plan- og bygningsloven krever, er det tilrettelagt for medvirkning i alle faser av planarbeidet. Planprosessen er delt inn i tre faser: prosjektplan, planprogram og planutkast. I slutten av b\u00e5de planprogram-fasen og planutkast-fasen skal det gjennomf\u00f8res offentlig ettersyn og h\u00f8ring. I planprogram-fasen skal medvirkningen bidra til \u00e5 forst\u00e5 hvilke problemstillinger som oppfattes som viktige \u00e5 inkludere i kommunedelplanen, mens medvirkningen i planutkast- fasen handler om \u00e5 finne l\u00f8sninger og tiltak. Form\u00e5l, m\u00e5lgruppe og metode for medvirkningen vil variere gjennom planprosessen, og medvirkning skal foreg\u00e5 b\u00e5de internt i kommuneorganisasjonen og med eksterne akt\u00f8rer. Medvirknings- og kommunikasjonsplanen differensierer mellom interne og eksterne m\u00e5lgrupper og problemfokusert og l\u00f8sningsfokusert form\u00e5l for \u00e5 v\u00e6re mer oversiktlig med hensyn til forskjellene i form\u00e5l, m\u00e5lgruppe og metode i de ulike medvirkningsprosessene. Ulike grupper skal sikres muligheten til \u00e5 medvirke i planarbeidet. De med h\u00f8y relevant kompetanse, som fagmilj\u00f8er, n\u00e6ringsliv og offentlige instanser, har gjeme gode forutsetninger for \u00e5 f\u00f8lge med p\u00e5 planprosessen og gi innspill. Vel s\u00e5 viktig som disse innspillene er tilbakemelding fra innbyggerne. Folk flest, ulike foreninger og lag er i varierende grad kjent med fagomr\u00e5det og planprosessen. Derfor skal kommunen legge til rette for medvirkning tilpasset de ulike gruppene. 2.1. Interessenter og m\u00e5lgrupper Interessenter er personer, grupper eller organisasjoner som kan p\u00e5virke, bli p\u00e5virket av eller oppfatte at de kan bli p\u00e5virket av planarbeidet og p\u00e5f\u00f8lgende tiltak. Dette kan v\u00e6re b\u00e5de interne og eksterne akt\u00f8rer og omfatter ogs\u00e5 myndigheter. Ulike interessenter kan involveres i ulik grad gjennom fasene i planarbeidet. Interessenter skal motta oppdatert informasjon om planarbeidet, blant annet gjennom kommunens nettsider, lokal presse og sosiale medier. Interessenter blir kartlagt fortl\u00f8pende og i l\u00f8pet av planprosessen med utgangspunkt i f\u00f8lgende sp\u00f8rsm\u00e5l: - Hvem blir direkte/indirekte p\u00e5virket? - Hvilke s\u00e6rlig utsatte grupper ber\u00f8res? - Hvem \u00f8nsker \u00e5 bli involvert? - Hvem har ekspertkunnskap som kan v\u00e6re nyttig \u00e5 ha med i denne planprosessen? - Hvilke representative organ b\u00f8r involveres? - Hvem er mulige samarbeidspartnere? Kommunedelplanen for klima, milj\u00f8 og energi omfavner store temaer med mange ber\u00f8rte parter og har derfor behov for medvirkning med et mangfold av m\u00e5lgrupper. Overordnet gjelder dette: - Troms\u00f8s befolkning, med undergrupper som for eksempel Troms\u00f8s samiske befolkning, barn og unge, eldre, personer med nedsatt funksjonsevne, utviklingslag, og milj\u00f8organisasjoner - Myndigheter og offentlige instanser, for eksempel Statsforvalteren, fylkeskommunen, forsvaret, Avinor og NVE - N\u00e6ringslivet i Troms\u00f8, for eksempel reindriftsn\u00e6ringen, reiselivsn\u00e6ringen, byggen\u00e6ringen, fiskeri- og havbruksn\u00e6ringen og kraft- og energin\u00e6ringen - Forsknings- og utviklingsinstitusjoner (FOU-er), for eksempel Universitetet i Troms\u00f8, Framsenteret og Norsk klimaservicesenter - Politikere i Troms\u00f8 kommune - Ansatte i Troms\u00f8 kommune Det er vesentlig at medvirkning ogs\u00e5 foreg\u00e5r internt i kommuneorganisasjonen. Dette skal sikre et helhetlig planverk som er godt forankret i organisasjonen. Prosjektgruppa for kommunedelplanen er lagt opp til \u00e5 v\u00e6re tverrsektoriell, og har under planprogramfasen hovedsakelig best\u00e5tt av Enhet for klima, milj\u00f8 og landbruk og Seksjon for samfunn, innovasjon og n\u00e6ring. Det planlegges for at prosjektgruppa skal forbli tverrsektoriell ogs\u00e5 videre i planarbeidet. I utarbeidelsen av planutkastet skal det nedsettes interne arbeidsgrupper. Arbeidsgruppene skal ta for seg ulike plantemaer, som for eksempel biologisk mangfold eller energi. Dette skal sikre at den interne kompetansen brukes effektivt og aktivt, at planen holder en tverrfaglig standard, og at intern medvirkning sikres. B\u00e5de planprogrammet og planutkastet legges p\u00e5 intern h\u00f8ring f\u00f8r det sendes til offentlig ettersyn, slik at hele kommuneorganisasjonen har mulighet til \u00e5 gi sine innspill. En av arbeidsgruppene skal ha medvirkning som hovedfokus, og er ansvarlige for \u00e5 f\u00f8lge opp medvirknings- og kommunikasjonsplanen. Gruppa skal, s\u00e5 langt det lar seg gj\u00f8re, samkj\u00f8re medvirkningsaktivitetene knyttet til dette planarbeidet med andre medvirkningsaktiviteter kommunen arrangerer. 2.2. Medvirkningsaktiviteter Gjennomf\u00f8rt medvirkning i planprogramfasen Periode Aktivitet M\u00e5lgruppe Hensikt Kontinuerlig Orienteringsm\u00f8ter i Folkevalgte i hovedutvalg for Informere politisk ledelse om planarbeidet og politisk hovedutvalg milj\u00f8, klima og samferdsel kunnskapsgrunnlaget. Kontinuerlig Informasjonsm\u00f8ter i Kommunedirekt\u00f8rens Informere administrativ ledelse om planarbeidet og styringsgruppe ledergruppe kunnskapsgrunnlaget. Februar Opprette prosjektside Alle Samle oppdatert og lett tilgjengelig informasjon og tydeliggj\u00f8re 2023 muligheter for dialog. Februar \u00c5pne digital forslagskasse Alle \u00c5 motta sp\u00f8rsm\u00e5l og innspill til planarbeidet p\u00e5 en enkel og 2023 tilgjengelig m\u00e5te under hele planprosessen. Mars 2023 Dele prosjektsiden i sosiale Alle Oppdatert orientering av planarbeidet medier Mars 2023 Orienterings- og Barn og unge i Troms\u00f8 Orientering om planarbeidet som grunnlag for diskusjon rundt dialogm\u00f8te i Troms\u00f8 kommune gjennom Troms\u00f8 plantemaer og videre dialog. ungdomsr\u00e5d ungdomsr\u00e5d Mars 2023 Orientering i internt Ansatte i Troms\u00f8 kommunes Samle tverrfaglig kunnskap og innspill til planprogrammet f\u00f8r nyhetsbrev, seksjon for seksjon for byutvikling det legges p\u00e5 offentlig ettersyn og h\u00f8ring. byutvikling Mars 2023 Internt frokostforedrag, Ansatte i Troms\u00f8 kommunes Orientere om planarbeidet som basis for videre dialog og basis seksjon for byutvikling seksjon for byutvikling for intern h\u00f8ring. April og mai Intern h\u00f8ring av Ansatte i Troms\u00f8 kommune Samle tverrfaglig kunnskap og innspill til planprogrammet f\u00f8r 2023 planprogram det legges p\u00e5 offentlig ettersyn og h\u00f8ring. Mai 2023 Informasjonsm\u00f8te for Ansatte i Troms\u00f8 kommunes Samle spisset kunnskap og innspill til planprogrammet. enhet for byplan enhet for byplan Juni 2023 Planprogram legges p\u00e5 Alle \u00c5pne for allmenn medvirkning etter bestemmelser i plan- og h\u00f8ring bygningsloven. Januar 2024 Politisk vedtak av Folkevalgte i Troms\u00f8 Politisk vedtak. planprogram kommune Planlagt medvirkning i planutkastfasen Periode Aktivitet M\u00e5lgruppe Hensikt Kontinuerlig Dialogm\u00f8te(r) med Alle Orientere om planarbeidet, bidra til oppdatert \u00f8vrige akt\u00f8rer ved \u00f8nske kunnskapsgrunnlag og diskutere eventuelle tiltak. og behov \u00c5pne for medvirkning fra \u00f8vrige akt\u00f8rer som ikke allerede er identifisert for planprosessen. Kontinuerlig Digital forslagskasse Alle \u00c5 motta sp\u00f8rsm\u00e5l og innspill til planarbeidet p\u00e5 en enkel og tilgjengelig m\u00e5te under hele planprosessen. Kontinuerlig Orienteringsm\u00f8te(r) og Politikere i hovedutvalg for Orientere om planarbeidet og avklare ved behov. dialogm\u00f8te(r) i politisk milj\u00f8, idrett, kultur og hovedutvalg samfunnsutvikling Kontinuerlig Orienteringsm\u00f8te(r) og Kommunedirekt\u00f8rens Orientere om planarbeidet og avklare ved behov. dialogm\u00f8te(r) i ledergruppe styringsgruppe Kontinuerlig Interndialog og Ansatte i Troms\u00f8 kommune Orientere om og diskutere planarbeidet og avklare muligheter samarbeid i kommune- og utfordringer knyttet til tiltak. organisasjonen Kvartal 1 2024 Oppstartsm\u00f8te(r) med N\u00e6ringslivsakt\u00f8rer i Troms\u00f8 Orientere om planarbeidet og bidra til et oppdatert n\u00e6ringslivsakt\u00f8rer kommune, herunder ogs\u00e5 kunnskapsgrunnlag. reindriftsn\u00e6ringen Vurderes avholdt basert p\u00e5 sektor og tema. Oppf\u00f8lging og eventuelle p\u00e5f\u00f8lgende arbeidsm\u00f8ter avklares n\u00e6rmere avhengig av \u00f8nsker og behov som framkommer under oppstart. Kvartal 1 2024 Dialogm\u00f8te med Barn og unge i Troms\u00f8 Orientere om planarbeidet og diskutere eventuelle tiltak. Troms\u00f8 ungdomsr\u00e5d kommune gjennom Troms\u00f8 Oppf\u00f8lging avklares n\u00e6rmere. ungdomsr\u00e5d Kvartal I og 2 Oppstartsm\u00f8te(r) med Forsknings- og utviklingsmilj\u00f8 Orientere om planarbeidet og bidra til et oppdatert 2024 forsknings- og i Troms\u00f8 kommune kunnskapsgrunnlag. utviklingsmilj\u00f8 Vurderes avholdt basert p\u00e5 tema. Oppf\u00f8lging og eventuelle p\u00e5f\u00f8lgende arbeidsm\u00f8ter avklares n\u00e6rmere avhengig av \u00f8nsker og behov som framkommer under oppstart. Kvartal I og 2 Oppstartsm\u00f8te(r) med Milj\u00f8organisasjoner i Troms\u00f8 Orientere om planarbeidet og bidra til et oppdatert 2024 milj\u00f8organisasjoner kommune kunnskapsgrunnlag. Oppf\u00f8lging og eventuelle p\u00e5f\u00f8lgende arbeidsm\u00f8ter avklares n\u00e6rmere avhengig av \u00f8nsker og behov som framkommer under oppstart. Kvartal I og 2 Dialogm\u00f8te(r) med Lokale og regionale offentlige Dialog rundt respektive ansvars- og fagomr\u00e5der i forhold til 2024 offentlige instanser instanser, herunder kunnskapsgrunnlag og utarbeiding av tiltak. nabokommuner, fylkeskommunen, Statsforvalteren og Sametinget Kvartal I og 2 Dialogm\u00f8te(r) med Utviklingslag, bygdelag og Orientere om og diskutere planarbeidet og eventuelle tiltak med 2024 Troms\u00f8 kommunes bydelsr\u00e5d i Troms\u00f8 kommune lokalt fokus. utviklingslag, bygdelag og bydelsr\u00e5d Kvartal 2 2024 Digital eller fysisk Elever og studenter i Troms\u00f8 Orientere om planarbeidet og motta innspill til eventuelle tiltak. mobilisering av unge kommune Kvartal 2 2024 P\u00e5f\u00f8lgende m\u00f8ter med N\u00e6ringslivsakt\u00f8rer, FOU-er, Oppf\u00f8lging etter oppstartsm\u00f8ter holdt fra november 2023 til n\u00e6ringsliv, FOU-er, milj\u00f8organisasjoner og andre i januar 2024. milj\u00f8organisasjoner og Troms\u00f8 kommune Bidra til et oppdatert kunnskapsgrunnlag og diskutere andre eventuelle tiltak. Kvartal 2 2024 Borgerpanel om Et representativt utvalg av Dialog rundt planarbeidet og eventuelle tiltak, \u00f8kt politisk klimatilpasning Troms\u00f8s befolkning engasjement og st\u00f8tte i klimapolitikken. Et samarbeid mellom Troms\u00f8 kommune og Universitetet i Troms\u00f8. Kvartal 2 og 3 Intern h\u00f8ring av Ansatte i Troms\u00f8 kommune \u00c5pne for intern medvirkning og kontroll i forkant av offentlig 2024 planforslag ettersyn og h\u00f8ring. Kvartal 2 og 3 H\u00f8ring og offentlig Alle \u00c5pne for allmenn medvirkning etter bestemmelser i plan- og 2024 ettersyn av planforslag bygningsloven. Kvartal 2 og 3 Folkem\u00f8te under Alle Orientering om og diskusjon rundt planarbeidet i et \u00e5pent m\u00f8te, 2024 offentlig ettersyn der det er mulig \u00e5 komme med sp\u00f8rsm\u00e5l og innspill. Kvartal 3 2024 Politisk vedtak av Folkevalgte i Troms\u00f8 Politisk vedtak planforslag kommune 3. Kommunikasjon 3.1. Kommunikasjon rundt planarbeidet Involvering i planarbeidet avhenger av tydelig og tilgjengelig kommunikasjon. Kommunikasjon i seg selv n\u00e5r ingen klimam\u00e5l, men kommunikasjon kan v\u00e6re n\u00f8kkelen til \u00f8kt kunnskap, endringsvilje og raskere omstilling. Dessuten legger god kommunikasjon til rette for medvirkning, samarbeid og involvering. Lokalavisene brukes til \u00e5 varsle oppstart av planarbeidet og nye h\u00f8ringsperioder. Dette er lovp\u00e5lagt gjennom plan- og bygningsloven. Lokal presse brukes i hovedsak til \u00e5 n\u00e5 ut til mange med enkle budskap. Sosiale medier brukes til \u00e5 informere om arbeidet p\u00e5 lik m\u00e5te som i avisene, alts\u00e5 gjennom korte innlegg som n\u00e5r mange. Sosiale medier benyttes ogs\u00e5 til \u00e5 tydeliggj\u00f8re andre relevante temaer knyttet til klima, milj\u00f8 og energi, og til \u00e5 invitere til \u00e5pne m\u00f8ter og andre muligheter for medvirkning. Kommunens orofil o\u00e5 Instagram vil v\u00e6re en nyttig kanal til dette. Kommunedelplan for klima, milj\u00f8 og energi har en egen nettside. Denne siden skal brukes gjennom hele planprosessen for \u00e5 gj\u00f8re relevant informasjon tilgjengelig for allmennheten. Informasjonen som legges ut her er mer kompleks enn hva som deles i aviser og p\u00e5 sosiale medier, men antas til gjengjeld \u00e5 n\u00e5 ut til f\u00e6rre. Nettsiden er ogs\u00e5 en viktig portal for \u00e5 komme med innspill, blant annet gjennom den digitale forslagskassen. Det er opprettet en epost-adresse knyttet til arbeidet med kommunedelplan for klima, mili\u00f8 og energi. Denne er operativ under planarbeidet, og er en mulig kanal for \u00e5 sende inn innspill eller sp\u00f8rsm\u00e5l om kommunedelplanen. Andre mulige kommunikasjonskanaler er \u00e5 sende epost til Troms\u00f8 kommunes postmottak, og \u00e5 sende brev til: Troms\u00f8 kommune, R\u00e5dhuset, Postboks 6900, 9299 Troms\u00f8. 3.2. Hvordan skal kommunen snakke om klima og milj\u00f8? Klimakommunikasjon er et sentralt og gjennomg\u00e5ende virkemiddel for alt av kommunens arbeid innen klima og milj\u00f8. Klimakommunikasjon utgj\u00f8r en del av det holdningsskapende arbeidet kommunen gj\u00f8r og handler om hvordan vi skal fortelle klimahistorier p\u00e5 en engasjerende, oppl\u00f8ftende og inkluderende m\u00e5te. M\u00e5let med klimakommunikasjonen er at klima- og milj\u00f8sp\u00f8rsm\u00e5l skal oppleves som n\u00e6rt, personlig, menneskelig og pressende slik at klima- og milj\u00f8vennlighet blir mer inspirerende og stimulerer til fellesskap. Kommunikasjonen skal v\u00e6re oppfordrende, faktabasert og vennlig, og bidra til \u00e5 l\u00f8fte fram muligheter og kvaliteter som gj\u00f8r Troms\u00f8 til en attraktiv og b\u00e6rekraftig kommune \u00e5 bo i. Gjennom arbeidet med kommunedelplan for klima, milj\u00f8 og energi \u00f8nsker kommunen \u00e5 utvikle effektive metoder for \u00e5 formidle klima- og milj\u00f8arbeid. \u00c5 fortsette arbeidet med klimakommunikasjon kommer til \u00e5 bli en del av handlingsprogrammet knyttet til det endelige utkastet av kommunedelplan for klima, milj\u00f8 og energi. 4. Referanser Kommunal- og distriktsdepartementet. (2014). Medvirkning i planlegging [brosjyre/veiledning]. https://www.regjeringen.no/no/dokumenter/Medvirkning-i- planlegging/id764244/ Plan- og bygningsloven. (2008). Lov om planlegging og byggesaksbehandling. (LOV-2008- 06-27-71). Lovdata. https://lovdata.no/lov/2008-06-27-71 "
}