{
  "dokument_id": "b84277c3-4c38-5228-aabe-054e71bc61e8",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad",
  "url": "https://bergen.kommune.no/politikere-utvalg/api/fil/bk360/9639145/Dispensasjonssoknad",
  "tekst": " Dato:10.10.2024 Dispensasjonss\u00f8knad I forbindelse med s\u00f8knad om opprettenig av ny matrikkelenhet p\u00e5 gnr 154 bnr 211 i Bergen Kommune blir det n\u00e5 i tillegg s\u00f8kt om dispensasjon fra gjeldende eldre reguleringsplan for Damsg\u00e5rd, plan-ID: 40010000, utarbeida etter bygningsloven av 1924. Grunneiendommen p\u00e5 357 m2 som er s\u00f8kt oppretta ligger innenfor en stor reguleringsplan (Figur.1). Den gjeldende reguleringsplanen for Laksev\u00e5g, Store Damsg\u00e5rd i 1925 og er av eldre dato. Plankartet viser omriss av bygg og teig/parseller i plankartet. Oms\u00f8kt fradelt tomt har ikke sammenfallende eiendomsgrenser og omriss av bygg med det gamle plankartet av 1925. Etter Bergen kommune sin nye vurdering er det n\u00f8dvendig \u00e5 s\u00f8ke om dispensasjon fra plan- og bygningsloven \u00a7 1-6 andre ledd med videre tilvisning til 12-4. jf. Plan- og bygningsloven \u00a7 19-2. Det vil understrekes at tiltakshaver har tidligere innhenta uttalelse fra Bergen kommune ang\u00e5ende den konkrete fradelingen. Bergen kommune vurderte da eiendomsdelingen og uttalte seg at det ikke er n\u00f8dvendig med dispensasjon fra den eldre reguleringsplanen fra 1925. Kommunen har veiledningsplikt og den tidligere uttalelsen har resultert i delingss\u00f8knad og medf\u00f8rt tiltakshaver stor kostnadsbelastning. Figur.1 Bildet viser omriss av planomr\u00e5det med plan-ID: 40010000 som det s\u00f8kes dispensasjon fra. Den eldre reguleringsplanen for Laksev\u00e5g. Store Damsg\u00e5rd fra 1925 har verken bestemmelser eller tegnforklaring. Figur.2 Bildet viser dagens eiendomsgrenser fra matrikkelen i forhold til det gamle plankartet. Den gamle planen fra 1925 er i strid med nasjonale og regionale interesser, og hemmer fortetning/tettere bosetting dersom eiendomsgrenser i plankartet av 1925 skal v\u00e6re juridisk bindende. Bergen kommune har ikke videref\u00f8rt denne planen fra 1925 gjennom hensynsone H910 i kommuneplanen. Kommuneplanen gjelder derfor foran, jf. Pbl \u00a7 1-5 andre ledd. Eiendommen ligger i byfortetningssone BY2. I arealdelen til KPA leser vi at \u00abUtbyggingen kan komme til \u00e5 skje i mindre prosjekter spredt rundt i hele byfortettingssonen. Byfortettingssonen vil romme mange boliger og innbyggere\". Vi ber kommunen ved behandling av denne dispensasjonss\u00f8knaden om \u00e5 forholde seg til Sivilombudsmannen og kommunal- og moderniseringsdepartementet sine uttalelser og overordnet veiledning og rettstolkning. Det vises til ot. prop. 169L (2020-2021) som sier at: \u00abDispensasjonsbestemmelsen i plan- og bygningsloven er begrunnet ut fra at det i enkelte tilfeller er behov for \u00e5 gj\u00f8re unntak fra bestemmelser gitt i eller i medhold av plan- og bygningsloven. En dispensasjon kan v\u00e6re hensiktsmessig der det ikke er tid til \u00e5 utarbeide en plan eller gj\u00f8re planendring, og det for \u00f8vrig er ubetenkelig ut fra arealdisponeringshensyn. Dispensasjon kan ogs\u00e5 betraktes som en praktisk sikkerhetsventil. For mindre tiltak vil det kunne fremst\u00e5 som un\u00f8dvendig ressurskrevende \u00e5 gjennomf\u00f8re en planendring med den mer omfattende saksbehandling som kreves for dette, s\u00e6rlig der avviket fra plan i seg selv ikke er omstridt eller kontroversielt.\u00bb Videre skriver Kommunal- og moderniseringsdepartementet i ot. prop. 169L (2020-2021) at \u00abfordeler tiltakshaver kan p\u00e5berope seg, ikke begrenses til generelle areal- og ressursdisponeringshensyn, men ogs\u00e5 omfatte tiltakshavers interesse i en fornuftig og hensiktsmessig utnyttelse og bruk av egen eiendom.\u00bb Det f\u00f8rste sp\u00f8rsm\u00e5let vert om hensynene bak regulerte omriss \u00abnytt bygg\u00bb og omriss \u00abtomtegrenser\u00bb i plankartet blir \u00abvesentlig tilsidesatt\u00bb som f\u00f8lge av tiltaket. \u00abByggegrensen i reguleringsplan bygger p\u00e5 hensyn til trafikksikkerhet, oversiktlighet og det visuelle knyttet til plassering av byggverk p\u00e5 eiendommene. Av hensyn til utrykningskj\u00f8ret\u00f8y, sn\u00f8rydding o.l. er det viktig at dagens veibredde opprettholdes.\u00bb Parsellen som skal deles i fra egner seg for fortetting i tr\u00e5d med retningslinjer og f\u00f8ringer i kommuneplanen. Fradelingen oppfyller alle krav i plan- og bygningsloven \u00a7 26-1 og er innenfor krav i den gjeldende kommuneplanen sin arealdel. Fradeling vil ikke p\u00e5virke trafikksikkerhet. Det vises med dette til Fylkeskommunen sine uttalelser, bl.a. ved s\u00f8knad om oppsetting av st\u00f8yskjerm. Plassering av framtidig bolig p\u00e5 oms\u00f8kt fradelt eiendom vil skje i tr\u00e5d med plan- og bygningsloven \u00a7 29-4. Den visuelle kvaliteten vil v\u00e6re til stedet i tr\u00e5d med plan- og bygningsloven \u00a7\u00a7 29-1 og 29-2. Tilkomst til utrykningskj\u00f8ret\u00f8y er sikra. Fradeling vil ikke medf\u00f8re endring av veibredden. Bergen kommune har informert at \u00abdet fremg\u00e5r klart at det er regulert inn kun et bolighus p\u00e5 eiendommen.\u00bb. Det er vanskelig \u00e5 vite om Bergen kommune mente at det er \u00abBebyggelse som inng\u00e5r i planen\u00bb eller \u00abplanlagt bebyggelse\u00bb. Hensynet bak \u00abBebyggelse som inng\u00e5r i planen\u00bb eller \u00abplanlagt bebyggelse\u00bb er \u00e5 bestemme framtidig plassering av bygg. I det konkrete tilfellet er det \u00e5 sikre tetthet og hvilke deler av tomten tillates bebygges. P\u00e5 fradelt tomt er det planlagt kun et bolighus. Majoriteten av boliger ble bygd i strid med plankartet. Det er mange flere boliger enn plankartet viser. Her kan det p\u00e5pekes at utformingen av den gamle planen ikke gir tilstrekkelig rettsvirkning for \u00e5 sikre denne boligplasseringen gjennom hele planens levetid. Det er derfor kurant \u00e5 basere plassering av framtidig boligbebyggelse p\u00e5 krav beskrevet i plan- og bygningsloven kapittel 29 og retningslinjer gitt i KPA 2018. Reguleringsplanen for Laksev\u00e5g. Store Damsg\u00e5rd ble vedtatt 01.07.1925. Fra den dato har areal nasjonal regional planlegging og arealpolitikk endra seg betraktelig i Bergen kommune og i Norge. Per dags dato stilles det krav om fortetting innenfor eksisterende byggesoner f\u00f8r en kan ta landbruksarealer og natur- og friluftsomr\u00e5der i bruk til ny bebyggelse. Norsk klimapolitikk og nasjonale forventninger til arealutvikling fremmer gjennomf\u00f8ringen av omstillingen til et lavutslippssamfunn, og at byer og tettsteder utvikles gjennom fortetting. Reguleringsplanen er av eldre dato (98 \u00e5r gammel), og kommunen har tidligere gjennom sin byggesaksbehandlingspraksis fortetta flere boligtomter som ikke er i tr\u00e5d med eiendomsgrenser og tillot boligutbygging der det ikke er regulert omriss av \u00abboligbygg\u00bb i plankartet. Det er derfor vanskelig \u00e5 se at dispensasjonen vesentlig vil sette til side hensynene bak den planlagte bebyggelsen. Det er likevel ikke nok at hensynene bak bestemmelser det er s\u00f8kt dispensasjon fra, ikke blir vesentlig tilsidesatt. I tillegg m\u00e5 fordelene ved \u00e5 gi dispensasjon, etter ei samlet vurdering, v\u00e6re klart st\u00f8rre enn ulempene, jf. plan- og bygningslova \u00a7 19-2. Det andre sp\u00f8rsm\u00e5let er om \u00abfordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering\u00bb, jf. plan- og bygningsloven \u00a7 12-9 anna ledd. Fordeler \u2022 Fordelen med dispensasjon er hovedsakelig at eieren f\u00e5r nytte tomta si p\u00e5 en form\u00e5lstjenlig m\u00e5te \u2022 Fradeling av ny tomt er i tr\u00e5d med kommuneplanen sin arealdel \u2022 Den framtidige boligtomten og framtidig utbygging vil ta vare p\u00e5 4 meters avstander til nabogrenser. Det vil si at hensyn bak Pbl \u00a7 29-4 om \u00e5 sikre lys, luft og \u00e5penhet mellom bygg og en viss avstand mellom nabobebyggelse samt hensyn til terreng og omgivelsestilpasning blir oppfylte \u2022 Planlagt tiltak vil ikke medf\u00f8re ulempe for naboer. Tap av utsyn er innenfor t\u00e5legrensen i byomr\u00e5det \u2022 Etter Bymilj\u00f8etatens vurdering vil tiltaket ikke ber\u00f8re veginteressene p\u00e5 en m\u00e5te som er til hinder for vegvedlikeholdet eller eventuell fremtidig vegutvidelse \u2022 Kommunen sin behandlingspraksis for denne reguleringsplanen viser at det burde v\u00e6re kurant \u00e5 gi dispensasjon fra reguleringsplanen for Lalsev\u00e5g, Store Damsg\u00e5rd. Det vises med dette til alle dispensasjons- og byggesaker som ble behandla av kommunen i l\u00f8pet av 98 \u00e5r \u2022 Den aktuelle plassen egner seg for utbygging. Nevnte forhold trekker i retning av at det her b\u00f8r kunne gis dispensasjon \u2022 Fortetting er i tr\u00e5d med den nasjonale arealpolitikken. Momentet teller i retning av at dispensasjon b\u00f8r gis som oms\u00f8kt \u2022 En dispensasjon for det oms\u00f8kte tiltaket er raskere i forhold til omfattende planprosess. I dette tilfellet er det fradeling av en tomt og behovet for \u00e5 utarbeide en reguleringsplan er sv\u00e6rt redusert \u2022 Den nye parsellen vil ha sikra tilkomst og frisikt. Dette vil ble sikra gjennom tinglysing \u2022 Den nye parsellen vil ha sikra tilknyting til VA \u2022 Det planlagte tiltaket er ikke i strid med regionale og nasjonale interesser \u2022 Det er ikke registrerte kulturminner i det aktuelle omr\u00e5det, jf. Kulturminnes\u00f8k.no \u2022 Det er ingen r\u00f8dlistede, jf. Artsdatabanken og Milj\u00f8direktoratet sin karttjeneste \u2022 Bymilj\u00f8etaten har gitt positiv uttalelse til utvidet bruk av avkj\u00f8rsel Ulemper \u2022 En dispensasjon kan p\u00e5 generelt grunnlag ha presedensvirkning. I det konkretet tilfellet har det oppst\u00e5tt i l\u00f8pet av 98 \u00e5r flere fradelings- og utbyggingspresedenser innenfor reguleringsplanen for Laksev\u00e5g. Store Damsg\u00e5rd. Det vil samtidig understrekes at den h\u00f8ye terskelen for dispensasjon ikke har til hensyn \u00e5 forhindre ei fortetting som forebygger beslag av viktig jordbruksareal andre steder. Etter en samlet vurdering er fordelene er klart st\u00f8rre enn ulempene. S\u00f8keren vurderer med dette at de kumulative vilk\u00e5rene for den oms\u00f8kte dispensasjonen er oppfylt og ber med dette om positiv innstilling i denne saken. "
}