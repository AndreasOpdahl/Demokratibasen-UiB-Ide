{
  "dokument_id": "0ab79cdf-0972-5455-89e4-3e866e06e703",
  "doc_type": "case_attachment",
  "kommune": 4601,
  "tittel": "Gjennomgang av valgstyrets ansvar og oppgaver i forbindelse med stortings- og sametingsvalget 2025",
  "url": "https://bergen.kommune.no/politikere-utvalg/api/fil/bk360/10964732/Gjennomgang-av-valgstyrets-ansvar-og-oppgaver-i-forbindelse-med-stortings-og-sametingsvalget-2025",
  "tekst": " Bystyrets kontor Til Notat V\u00e5r referanse: 2024/118992-3 Saksbehandler: Ida Rambech Dato: 19. august 2024 Fra Bystyrets kontor Gjennomgang av valgstyrets ansvar og oppgaver i forbindelse med stortings- og sametingsvalget 2025 Det er valgstyret som er ansvarlig for gjennomf\u00f8ringen av valg i kommunen. Valgstyret m\u00e5 v\u00e6re oppdatert p\u00e5 regelverket knyttet til forberedelser og gjennomf\u00f8ring av valg. Ny valglov tr\u00e5dte i kraft 1. mai 2024. Ny valgforskrift er p\u00e5 h\u00f8ring, med frist 3. september. Departementet tar sikte p\u00e5 at den nye valgforskriften skal tre i kraft omkring 1. oktober 2024. Valgstyret har delegert myndighet til \u00e5 utf\u00f8re praktiske oppgaver og fatte avgj\u00f8relser av ikke- prinsipiell betydning b\u00e5de f\u00f8r, under og etter valget til bystyredirekt\u00f8ren. Prinsipielle saker krever alltid vedtak i valgstyret og kan ikke delegeres. Valgloven og valgforskriften setter noen begrensninger for hva valgstyret kan delegere. Formuleringen \u00abvalgstyret selv\u00bb brukes enkelte steder i valgloven: \u2022 Valgstyret selv skal fastsette \u00e5pningstider og steder for forh\u00e5ndsstemmegivning og stemmegivningen p\u00e5 valgtinget. \u2022 Valgstyret selv velger om kommunen skal bruke et elektronisk manntall eller et papirmanntall p\u00e5 valgdagen. \u2022 Valgstyret selv beslutter hvor stemmesedlene skal telles opp, og om andre opptelling skal gjennomf\u00f8res maskinelt eller manuelt. \u2022 Valgstyret kan selv, i s\u00e6rlige tilfeller, vedta bruk av stemmeseddelkonvolutt ved forh\u00e5ndsstemming. \u2022 Valgstyret skal f\u00f8re protokoll over forberedelsene og gjennomf\u00f8ringen av valget i kommunen. \u2022 Ved kommunestyrevalg godkjenner eller forkaster valgstyret selv listeforslag og tilbakekallinger av listeforslag. Myndighet som typisk vil v\u00e6re av prinsipiell betydning, og som dermed ikke kan delegeres, er for eksempel forkastelse av stemmegivninger eller stemmesedler. Et beslutningsdyktig valgstyre m\u00e5 derfor v\u00e6re til stede ved behandling av tvilsomme stemmegivninger og tvilsomme stemmesedler. Representanter fra valgstyret har ved tidligere valg hatt oppsyn med splitting av forh\u00e5ndsstemmegivninger og f\u00f8rste telling av forh\u00e5ndsstemmer. I tidligere valglov var det ogs\u00e5 krav til at den andre opptellingen skulle utf\u00f8res under valgstyrets tilsyn. Departementet videref\u00f8rer ikke kravet om at den andre opptellingen skal utf\u00f8res under valgstyrets tilsyn i ny valglov, men det presiseres at det er valgstyret som har ansvaret for opptellingen av stemmesedlene, bestemmer hvem som teller opp stemmene og p\u00e5 hvilken m\u00e5te opptellingen foreg\u00e5r. Det m\u00e5 sikres at valgstyret ivaretar sitt ansvar for opptellingene. Bystyredirekt\u00f8ren anbefaler at det brukes noe tid p\u00e5 \u00e5 skolere valgstyrets medlemmer i oppgaver og eget ansvar i de ulike fasene av valgoppgj\u00f8ret. Det planlegges f\u00f8lgende oppl\u00e6ring og gjennomgang av valgstyrets ansvar og oppgaver i forbindelse med stortings- og sametingsvalget 2025: 27. august 2024 Stortings- og sametingsvalg 2025 - tidslinje Valgstyrets ansvar Ny valglov Fokusomr\u00e5der for 2025 April 2025 Valgstyrets oppgaver og tilstedev\u00e6relse Delegering av oppgaver til AU August/ september 2025 Sikkerhetsgjennomgang (SSH) Opptelling Behandling av stemmegivninger og stemmesedler Omvisning i skannersenteret Med hilsen Bystyrets kontor Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. "
}