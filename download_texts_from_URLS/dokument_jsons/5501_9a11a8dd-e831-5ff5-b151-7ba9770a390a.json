{
  "dokument_id": "9a11a8dd-e831-5ff5-b151-7ba9770a390a",
  "doc_type": "case_presentation",
  "kommune": 5501,
  "tittel": "Oppnevning av nytt medlem til priskomiteene for idrettsprisen og idrettens heders- og frivillighetspris",
  "url": "https://innsyn.tromso.kommune.no/application/getMoteDokument?dokid=2001843104",
  "tekst": "Arkivsaksnr. 24/16387-1 Saksbehandler Elisabeth S\u00f8rvin Kristensen Saksgang M\u00f8tedato Milj\u00f8-, idrett-, kultur- og 29.10.2024 samfunnsutviklingsutvalget Oppnevning av nytt medlem til priskomiteene for idrettsprisen og idrettens heders- og frivillighetspris Kommunedirekt\u00f8rens innstilling til vedtak: XX oppnevnes som erstatter for Anne Berit Figenschau i priskomiteen for idrettsprisen og i priskomiteen for idrettens heders- og frivillighetspris for valgperioden 2024-2027. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r bymilj\u00f8 1 Hva saken gjelder Oppnevning av nytt medlem til priskomiteene for idrettsprisen og idrettens hederspris etter at Anne Berit Figenschau har f\u00e5tt innvilget fritak fra sine verv som folkevalgt. Saksutredning Anne Berit Figenschau ble i sak 17/24 oppnevnt som medlem i priskomit\u00e9en for idrettsprisen for perioden 2024-2027. I sak 86/24 ble idrettsprisen delt i to, og komiteens ansvar ble utvidet til \u00e5 ogs\u00e5 omfatte Idrettens heders- og frivillighetspris. If\u00f8lge retningslinjene skal komiteen best\u00e5 av to kommunestyrerepresentanter. Da Anne Berit fikk innvilget fritak fra sitt verv som folkevalgt i sak 138/24, er hun ikke lenger kvalifisert til \u00e5 sitte i komiteen, og det er derfor n\u00f8dvendig \u00e5 oppnevne et nytt medlem. Priskomiteer velges for valgperioden og vedtas politisk. Det er Milj\u00f8-, idrett-, kultur- og samfunnsutviklingsutvalget som oppnevner medlemmer til priskomit\u00e9ene blant kommunestyrets medlemmer. I tillegg oppnevner Troms\u00f8 idrettsr\u00e5d ett medlem, som er den til enhver tid sittende styrelederen. For perioden 2024-2027 best\u00e5r priskomiteen for Idrettsprisen og Idrettens heders- og frivillighetspris av f\u00f8lgende medlemmer: \u2022 Leder: Inge Tak\u00f8y \u2022 Medlem: Anne Berit Figenschau (*M\u00e5 erstattes etter fritak) \u2022 Medlem: \u00d8yvind S\u00f8rensen, Styreleder i Troms\u00f8 idrettsr\u00e5d Kort om idrettsprisene: Idrettsprisen ble for f\u00f8rste gang tildelt i 2005, mens Idrettens heders- og frivillighetspris skal tildeles for f\u00f8rste gang i \u00e5r. Prisene tildeles p\u00e5 \u00e5rets siste kommunestyrem\u00f8te etter grundig vurdering fra priskomiteen. Det utarbeides en begrunnelse som leses opp av ordf\u00f8reren, f\u00f8r vinneren f\u00e5r overrakt et diplom, en bukett og et kunstverk som synlig bevis p\u00e5 tildelingen. I tillegg overf\u00f8res det per 2024 kr 35 000 til vinneren. For \u00e5 velge vinnerne av idrettsprisene, blir det f\u00f8rst \u00e5pnet for en nominasjonsrunde hvor alle kan foresl\u00e5 kandidater. Informasjon om nomineringsrunden deles per e-post til alle idrettslag, p\u00e5 kommunens nettside og sosiale medier-kanaler, samt i kommunens avisannonse. Etter dette m\u00f8tes priskomiteen for \u00e5 diskutere hvem som skal vinne prisene. Priskomiteen er ikke bundet til \u00e5 velge blant de nominerte, men erfaring viser at det ofte kommer inn sv\u00e6rt gode forslag, slik at vinnerne gjerne finnes blant nominasjonene. Konklusjon Anne Berit Figenschau har f\u00e5tt innvilget fritak fra sitt verv som folkevalgt, og det er derfor n\u00f8dvendig \u00e5 oppnevne et nytt medlem til priskomiteene for idrettsprisen og idrettens heders- og frivillighetspris for valgperioden 2024-2027. Kommunedirekt\u00f8rens innstilling til vedtak XX oppnevnes som erstatter for Anne Berit Figenschau i priskomiteen for idrettsprisen og i priskomiteen for idrettens heders- og frivillighetspris for valgperioden 2024-2027. Vedtakskompetanse Milj\u00f8-, idrett-, kultur- og samfunnsutviklingsutvalget 2 Vedlegg 3 "
}