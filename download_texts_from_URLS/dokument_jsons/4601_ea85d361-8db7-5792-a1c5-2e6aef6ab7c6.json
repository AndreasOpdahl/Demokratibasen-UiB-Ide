{
  "dokument_id": "ea85d361-8db7-5792-a1c5-2e6aef6ab7c6",
  "doc_type": "case_presentation",
  "kommune": 4601,
  "tittel": "Orientering fra byr\u00e5den om digital kommunikasjon i barnevernet ",
  "url": "https://bergen.kommune.no/politikere-utvalg/api/fil/bk360/11143120/Framstilling-Orientering-fra-byraden-om-digital-kommunikasjon-i-barnevernet-",
  "tekst": " Kontrollutvalget Saksframstilling V\u00e5r referanse: 2024/141683-1 Saksbehandler: Eli Merete Velle Orientering fra byr\u00e5den om digital kommunikasjon i barnevernet Hva saken gjelder: Kontrollutvalget vedtok i m\u00f8tet 28.08.2024 i sak 78/24, Saker til gjennomsyn, \u00e5 sende invitasjon til barnevernbyr\u00e5den for \u00e5 orientere om veien videre knyttet til rapporten fra Azetz Consulting. Rapporten er bestilt av byr\u00e5det, og er utarbeidet som et svar p\u00e5 Bergen kommunes initiativ for \u00e5 gjennomf\u00f8re en ekstern kartlegging av s\u00e5rbarheter knyttet til kommunikasjonen til og fra barnevernet. Rapporten presenterer dagens kommunikasjonspraksiser og fremmer anbefalinger for \u00e5 forbedre sikkerheten, redusere avdekkede s\u00e5rbarheter og styrke kommunikasjonen slik at man opprettholder en mest mulig robust og effektiv tjeneste1. Kontrollutvalget behandlet i forrige periode en orienteringssak om denne problematikken, i den s\u00e5kalte Visma-saken, i m\u00f8tet 14.06.2023, sak 50/23. Bufdir har ogs\u00e5, i samarbeid med KS, Visma, Statens helsetilsyn, Datatilsynet og Digitaliseringsdirektoratet utarbeidet en rapport publisert 02.22.2023, med tittel Gjennomgang av svikt i tekniske l\u00f8sninger for elektronisk bekymringsmelding til barnevernet Byr\u00e5d for barnevern, sosiale tjenester og mangfold, Charlotte Spurkeland, vil holde en presentasjon for kontrollutvalget knyttet til rapporten fra Azetz Consulting og veien videre, og svare p\u00e5 sp\u00f8rsm\u00e5l. Forslag til vedtak: Kontrollutvalget tar presentasjonen fra byr\u00e5d for barnevern, sosiale tjenester og mangfold, Charlotte Spurkeland, til orientering. Dato: 15. september 2024 Eli M. Velle - Leder Dokumentet er godkjent elektronisk. Vedlegg: 1. Rapport Kartlegging av kommunikasjon til og fra barnevernet - Azetz Consulting 11.06.24 1 Fra rapportens sammendrag s. 3 1 "
}