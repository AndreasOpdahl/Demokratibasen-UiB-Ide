{
  "dokument_id": "c7c92771-bcf1-5632-9acc-19ca60e2c8e9",
  "doc_type": "meeting_minutes",
  "kommune": 4601,
  "tittel": "Protokoll kommunalt r\u00e5d for personer med funksjonsnedsettelse 13.11.2024",
  "url": "https://bergen.kommune.no/politikere-utvalg/api/fil/bk360/11586197/Protokoll-kommunalt-rad-for-personer-med-funksjonsnedsettelse-13-11-2024",
  "tekst": " BERGEN KOMMUNE Protokoll Kommunalt r\u00e5d for personer med funksjonsnedsettelse Den 13. nov. 2024 holdt kommunalt r\u00e5d for personer med funksjonsnedsettelse m\u00f8te i Kaigaten 4, m\u00f8terom Fana. Til stede: Alexander Lunde Petersen Bj\u00f8rn Greve Ellinor Hj\u00f8rnevik Geir Ivar Kval\u00f8y Kavlie \u00c5slaug Kalstad Michael S\u00f8nnesyn Sonja Ljostveit Kristian Thorkildsen Olaug Nilssen David Wanjama (vara) Forfall: Kari Tungesvik Fra administrasjonen: Seniorr\u00e5dgiver Eileen Langedal, seniorarkitekt Christian Hjelle, r\u00e5dgiver Vigdis B\u00f8e, byr\u00e5d Charlotte Spurkeland (til sak 182/24), avdelingsleder Tord Honne Holgernes (til sak 184/24), avdelingsleder Arvid Heggestad (til sak 184/24), byr\u00e5d Marte Monstad (til sak 185/24), kommunaldirekt\u00f8r Kjell Wolff (til sak 185/24), seniorarkitekt Karin van Wijngarden (til sak 186/24) M\u00f8teleder: Sonja Ljostveit Sekret\u00e6r: Ragnhild Hvoslef Kr\u00fcger M\u00f8tet startet kl. 13:00 og ble hevet kl. 17:00 1 Saksliste Saksnr. Arkivsak Sakstittel Side 181/24 2023/280752-57 Godkjenning av innkalling og saksliste 3 182/24 2023/280756- Byr\u00e5dens halvtime: byr\u00e5d for barnevern, sosiale 3 112 tjenester og mangfold 183/24 2023/280756- Informasjon fra byombudet 3 102 184/24 2023/280756- Parkering i Bergen sentrum. 3 110 185/24 2023/280756- Byr\u00e5dens halvtime: byr\u00e5d for eldre, helse og 3 109 omsorg 186/24 2023/280756- Gangbro fra Lagunetoppen til Lagunen 4 113 187/24 2023/280756- Budsjett 2025 4 111 188/24 2023/246006-70 Byr\u00e5dets arbeid med rullering av 9 kommuneplanens arealdel 189/24 2023/280756- H\u00f8ring av lov- og forskriftsendringer for \u00e5 kunne 10 105 opprette individregistre over barn i barnehager og barn i grunnskoleoppl\u00e6ring. 190/24 2023/283884- Oppstart av arbeidet med plan for oppf\u00f8lging av 10 186 samfunnssikkerhet og beredskapsarbeidet. 191/24 2023/283884- Oppstart av privat reguleringsplan for Sandviken 11 190 mobilitetspunkt 192/24 2023/283884- H\u00f8ring av forslag til endringer i lov om 11 187 folkehelsearbeid. 193/24 2023/283884- H\u00f8ring av NOU 2024:17 Kommersielle og ideelle 11 188 akt\u00f8rers rolle i felleskapets velferdstjenester 194/24 2023/280756- \u00c5rsplan 2025. Videre planlegging 11 104 195/24 2023/280754-65 Eventuelt 12 196/24 2023/280756- Oppnevning av representant til arbeidsgruppe for 12 114 lokal oppf\u00f8lging av riksrevisjonens vurdering av rehabliteringstjenestene 2 181/24 Godkjenning av innkalling og saksliste Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 181/24 og fattet f\u00f8lgende vedtak: Innkalling og saksliste godkjennes 182/24 Byr\u00e5dens halvtime: byr\u00e5d for barnevern, sosiale tjenester og mangfold Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 182/24 og fattet f\u00f8lgende vedtak: Informasjonen og samtalen i r\u00e5det tas til orientering. Kommunalt r\u00e5d for personer med funksjonsnedsettelses behandling Byr\u00e5d Charlotte Spurkeland informerte. 183/24 Informasjon fra byombudet Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 183/24 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Vigdis B\u00f8e fra byombudet informerte 184/24 Parkering i Bergen sentrum. Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 184/24 og fattet f\u00f8lgende vedtak: Informasjonen og samtalen i r\u00e5det tas til orientering. Kommunalt r\u00e5d for personer med funksjonsnedsettelses behandling Tord Honne Holgernes og Arvid Heggestad fra Bymilj\u00f8etaten informerte 185/24 Byr\u00e5dens halvtime: byr\u00e5d for eldre, helse og omsorg Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 185/24 og fattet f\u00f8lgende vedtak: Informasjonen og samtalen i r\u00e5det tas til orientering. Kommunalt r\u00e5d for personer med funksjonsnedsettelses behandling Byr\u00e5d Marte Monstad informerte 3 186/24 Gangbro fra Lagunetoppen til Lagunen Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 186/24 og fattet f\u00f8lgende vedtak: F\u00f8lgende brev sendes til Plan- og bygningsetaten R\u00e5det ble presentert for ulike muligheter for gangbro fra Lagunetoppen til Lagunen og mener at en gangbro med b\u00e5de trapp og heis er det beste. Det er viktig \u00e5 tenke p\u00e5 rullevennlig dekke p\u00e5 gangbroen og at den ikke blir glatt om vinteren. Heisen m\u00e5 ha terskelfri tilkomst og det m\u00e5 v\u00e6re plass til en stor elektrisk rullestol. Det b\u00f8r lages en plan for renhold og vedlikehold for b\u00e5de trapp og heis. Kommunalt r\u00e5d for personer med funksjonsnedsettelses behandling Karin van Wijngaarden fra Plan- og bygningsetaten informerte 187/24 Budsjett 2025 Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 187/24 og fattet f\u00f8lgende vedtak: \u2022 F\u00f8lgende brev sendes til utvalg for helse og sosial Forslag til vedtak: 1. Bevilgningene til fysioterapeuter med driftsavtale \u00f8kes 2. Bevilgningene til syns- og audiopedagogiske tjenester \u00f8kes 3. Legevaktene i Laksev\u00e5g og Fana legges ikke ned Begrunnelse for forslag / merknader: 1. KRPF har lenge v\u00e6rt bekymret over fysioterapitilbudet til personer i rehabilitering og til personer med kroniske lidelser som gj\u00f8r at de trenger regelmessig oppf\u00f8lging av fysioterapeuter. Situasjonen ser ikke ut til \u00e5 ha bedret seg og stadige omorganiseringer gj\u00f8r at brukerne opplever usikkerhet om det videre tilbudet 2. Syns- og audiopedagogiske tjenester er blant annet viktige for personer som blir syns- og h\u00f8rselshemmet i voksen alder. D\u00e5rlig kapasitet i disse tjenestene betyr at mange risikerer \u00e5 falle ut av yrkeslivet. En styrking av disse tjenestene vil b\u00e5de kunne gi \u00f8kt livskvalitet og sikre at flere kan bli st\u00e5ende i jobb. 3. Den sentrale legevakten i Bergen har allerede stor p\u00e5gang og r\u00e5det kan ikke se at det ikke er behov for legevakter i de to store bydelene, Laksev\u00e5g og Fana. Det bor mange personer med funksjonsnedsettelser i disse bydelene og disse kan ha st\u00f8rre behov for legetjenester og st\u00f8rre behov for en lett tilgjengelig legevakt. \u2022 F\u00f8lgende brev sendes til utvalg for barnehage, skole og idrett Forslag til vedtak: 1. \u00d8kt bevilgning til spesialpedagogiske tjenester i skolene, som gjenspeiler det \u00f8kende behovet og gj\u00f8r det mulig \u00e5 gi elevene det antall timer de har f\u00e5tt vedtak om 2. Reversere avviklingen av kravet om egen digital enhet p\u00e5 mellomtrinnet. Begrunnelse for forslag / merknader: 1. Behovet for spesialpedagogiske tjenester er \u00f8kende. KRPF f\u00e5r tilbakemeldinger om at det er vanskelig \u00e5 f\u00e5 oversikt over om barn med vedtak om spesialundervisning faktisk f\u00e5r de 4 timene de skal ha, eller om assistenter settes til annen undervisning/annet arbeid, s\u00e6rlig ved sykefrav\u00e6r. 2. Dersom elever ikke lenger f\u00e5r egen digital enhet er r\u00e5det redd for at det vil \u00f8ke de sosiale forskjellene som er basert p\u00e5 foreldres \u00f8konomi. \u2022 F\u00f8lgende brev sendes til utvalg for finans, kultur og n\u00e6ring Forslag til vedtak: 1. Det kuttes ikke i kulturelle aktiviteter for personer med utviklingshemming eller kulturelle aktiviteter som er tilrettelagt slik at alle kan benytte dem. 2. Det opprettes en tilskuddsordning for \u00e5 kunne gj\u00f8re alle ungdomsklubbene i Bergen universelt utformet. \u2022 F\u00f8lgende brev sendes til byr\u00e5dsavdeling for eldre, helse og frivillighet KRPF behandlet sine innspill til budsjettet i m\u00f8te 13. november. R\u00e5det har sendt sine konkrete forslag videre til bystyrets behandling, men har ogs\u00e5 noen innspill og sp\u00f8rsm\u00e5l som g\u00e5r tilbake til administrasjonens videre arbeid. Effektivisering, innsparinger og strukturtiltak 9. Tjenestetildeling og utm\u00e5ling i helse- og omsorgstjenestene \u2013 her st\u00e5r det p\u00e5 det bl.a. \u00abI tillegg til \u00e5 jobbe strategisk med \u00e5 justere forventningene til hvilke oppgaver som skal l\u00f8ses av kommunens helse- og omsorgstjenester, m\u00e5 det ogs\u00e5 jobbes med \u00e5 begrense og redusere tjenestene som gis. Konkret skal byr\u00e5det vurdere kriterier for tildeling av tjenester og utm\u00e5ling opp mot krav i lov og forskrift. Dette inneb\u00e6rer \u00e5 vurdere kriterier for hvem som skal f\u00e5 hjelp, hvilke oppgaver innbyggerne skal f\u00e5 hjelp til, og omfanget av hjelpen.\u00bb KRPF er bekymret for at dette vil medf\u00f8re redusert hjelp til dem som f\u00e5r slik hjelp i dag og strengere kriterier for \u00e5 f\u00e5 dette i fremtiden, noe som igjen kan f\u00f8re til alvorlige hendelser som f.eks. at mottaker blir liggende hjelpel\u00f8s i hjemmet lenge f\u00f8r de f\u00e5r hjelp om noe skulle skje. At hjelpen blir s\u00e5 redusert at den ikke lengre er hensiktsmessig eller ivaretar mottaker p\u00e5 en god og forsvarlig m\u00e5te. Selve budsjettet 03A \u2013 Tjenester til eldre For KRPF er det skremmende \u00e5 lese at et av grepene som foresl\u00e5s er \u00e5 iverksette et arbeid for \u00e5 vurdere kriterier for tildeling av tjenester og utm\u00e5ling. R\u00e5dets erfaring er at slike vurderinger f\u00f8rer til f\u00e6rre tildelinger og f\u00e6rre tjenester/timer hjelp. Allerede i dag opplever at mennesker har ligget d\u00f8d i sitt hjem lenge f\u00f8r noen oppdager det og r\u00e5det er redd for at en endring av kriterier vil \u00f8ke dette problemet. 03B \u2013 Tjenester til funksjonshemmede For KRPF er det skremmende \u00e5 lese at et av grepene som foresl\u00e5s er \u00e5 iverksette et arbeid for \u00e5 vurdere kriterier for tildeling av tjenester og utm\u00e5ling. R\u00e5dets erfaring er at slike vurderinger f\u00f8rer til f\u00e6rre tildelinger og f\u00e6rre tjenester/timer hjelp med de f\u00f8lger dette kan f\u00e5 b\u00e5de fysisk og psykisk for tjenestemottaker. 03C \u2013 Tjenester til utviklingshemmede KRPF ser positivt p\u00e5 at flere kan f\u00e5 st\u00f8ttekontakt i grupper, men mener samtidig at dette m\u00e5 gj\u00f8res med varsomhet slik at alle parter ivaretas og at personer som ikke kan nyttiggj\u00f8re seg st\u00f8ttekontakt i grupper fremdeles f\u00e5r st\u00f8ttekontakt en til en. Med tanke p\u00e5 \u00f8kningen i utviklingshemmede er det betenkelig at antall plasser p\u00e5 dagsenter ikke \u00f8kes etter 2025. 5 05A \u2013 Forebyggende helsearbeid Her er det en stor reduksjon for Frisklivssentralen som er et tilbud for bl.a. syke for bedre \u00e5 kunne mestre hverdagen og for \u00e5 holde seg i aktivitet. En reduksjon her vil kunne f\u00f8re til \u00f8kte utgifter i f.eks. hjemmetjenester og fysioterapi. Er dette lagt inn i budsjettet p\u00e5 disse feltene? Kan byr\u00e5den si noe om grunnen for den store reduksjonen i posten forebyggende arbeid helse og sosial fra 2024 til 2025? Kostra analysen viser at Bergen kommune bruker betydelig mindre enn de andre byene p\u00e5 forebyggende helse pr. innbygger. R\u00e5det frykter at den manglende satsingen p\u00e5 forebygging i forhold til de andre kommunene er bidragsyter til at innbyggerne i Bergen hyppigere bes\u00f8ker legevakten enn andre byer i landet noe som igjen bidrar til mer press p\u00e5 legevakten. 05B \u2013 Behandling og rehabilitering Her legges det opp til en avvikling av legevakten i Fana og Loddefjord. Det er allerede lang venting p\u00e5 legevakten i sentrum og r\u00e5det mener avvikling av Laksev\u00e5g og Fana b\u00e5de reduserer beredskapen i Bergen, mulighetene personer uten fastlege har til \u00e5 f\u00e5 medisinsk hjelp og vil g\u00e5 hardest utover syke, bes\u00f8kende og studenter i byen da disse vil v\u00e6re mer avhengig av legevakten enn andre grupper. R\u00e5det er ogs\u00e5 kjent med at det er flere som bruker legevakten i stedet for fastlegen pga. manglende mulighet for \u00e5 bytte fastlege og de av ulike grunner ikke kan g\u00e5 til den fastlegen de har. Disse vil ogs\u00e5 f\u00e5 et d\u00e5rligere tilbud om de to bydelslegevaktene legges ned. Fra kostra analysen kan det ogs\u00e5 se ut som Bergen kommune ligger under de andre byene n\u00e5r det gjelder antall fysioterapi\u00e5rsverk pr. 10 000 innbygger. KRPF har i flere \u00e5r tatt opp problematikken med for lange ventelister og for f\u00e5 fysioterapeuter i Bergen kommune. Dette f\u00f8rer til tap/redusert funksjon og dermed \u00f8kt behov for andre kommunale tjenester. Dette er et tap b\u00e5de for den enkelte og for kommunen. Det er derfor viktig at Bergen kommune f\u00e5r flere fysioterapeuter. Det samme gjelder for ergoterapi tjenester. For KRPF er det skremmende \u00e5 lese at et av grepene som foresl\u00e5s er \u00e5 iverksette et arbeid for \u00e5 vurdere kriterier for tildeling av tjenester og utm\u00e5ling. R\u00e5dets erfaring er at slike vurderinger ofte f\u00f8rer til f\u00e6rre tildelinger og f\u00e6rre tjenester/timer hjelp. \u2022 F\u00f8lgende brev sendes til byr\u00e5dsavdeling for barnehage og skole KRPF behandlet budsjettet i sitt m\u00f8te 13. november. Konkrete forslag til budsjettet er sendt til den videre politiske behandlingen, men r\u00e5det har ogs\u00e5 noen kommentarer og sp\u00f8rsm\u00e5l som de \u00f8nsker \u00e5 sende tilbake til administrasjonen. I delen om Effektiviseringer, innsparinger og strukturtiltak 11: Gjennomgang av organisering av spesialpedagogiske tjenester \u2013 her st\u00e5r det bl.a. \u00abDe siste \u00e5rene har det v\u00e6rt en stor vekst i antall vedtak om spesialpedagogisk hjelp og tilrettelegging b\u00e5de i skole og barnehage\u00bb og \u00abDet forutsettes videre at en ny organisering st\u00f8tter opp under et b\u00e6rekraftig niv\u00e5 for spesialpedagogiske tiltak, tilpasset kommunens \u00f8konomiske rammer, og det realiseres effektiviseringsgevinster i administrasjonen. Byr\u00e5det foresl\u00e5r \u00e5 redusere rammen med 3 mill. kroner \u00e5rlig knyttet til omorganiseringen. Eventuelle reduserte kostnader til vedtak innarbeides ved rulleringen av H\u00d8P.\u00bb Tar en sammen disse uttalelsene sier byr\u00e5det rett ut at det blir mindre spesialpedagogiske tjenester i fremtiden. Dette er sterkt bekymringsverdig for KRPF da vi vet at manglende eller utilstrekkelig hjelp p\u00e5 tidlig tidspunkt ofte f\u00f8rer til st\u00f8rre problemer senere, drop-ut fra skolen, utenforskap, lavere livskvalitet og st\u00f8rre sjanse for \u00e5 ende opp som lavinntekts husholdning. 6 I tillegg mener KRPF at det er sterkt kritikkverdig at byr\u00e5det i det hele tatt vurderer \u00e5 avvikle SAPT. Dette er et komplekst felt der det allerede er mangel p\u00e5 kompetanse og hjelp \u00e5 f\u00e5 i kommunen. Ved \u00e5 avvikle denne avtalen bidrar byr\u00e5det til at denne gruppen f\u00e5r utilstrekkelig hjelp, faller utenfor i samfunnet og blir enda mer isolert enn det som allerede er tilfelle. Selv r\u00e5det har problemer med \u00e5 finne ut av hvordan syns- og h\u00f8rselshemmede ivaretas med de ressursene og kontaktene vi har, tenk dere da hvordan dem som ikke har slike muligheter opplever det. I slike tilfeller er SAPT en god mulighet for hjelp. 12. Tildelingsmodell skole \u2013 her st\u00e5r det bl.a. \u00abAndelen barn med vedtak om spesialundervisning i skolen har \u00f8kt betydelig de siste \u00e5rene. Samtidig har skolene \u00f8kende kostnader knyttet til tiltak overfor enkeltelever med ulike utfordringer, slik som helsehjelp, u\u00f8nsket frav\u00e6r, oppf\u00f8lging av mobbesaker mv.\u00bb, \u00abI Bergen har det v\u00e6rt en m\u00e5lsetting om \u00e5 holde andelen vedtak om spesialundervisning lavt, og \u00e5 i st\u00f8rst mulig grad tilrettelegge innenfor rammen av ordin\u00e6r undervisning\u00bb og \u00abGjennomgangen b\u00f8r legge vekt p\u00e5 \u00e5 finne en l\u00f8sning som ivaretar behovet for \u00e5 finansiere merkostnader til spesialtiltak, uten at modellen i seg selv f\u00f8rer til vekst i vedtak.\u00bb N\u00e5r en setter disse uttalelsene sammen, skaper det stor bekymring i r\u00e5det b\u00e5de fordi vi vet at behovet vil \u00f8ke og fordi vi ser et stadig \u00f8kende problem med utenforskap, frafall p\u00e5 skole osv. spesielt for barn med ulike utfordringer. KRPF opplever allerede i dag at det f\u00f8rste det blir kuttet i n\u00e5r det oppst\u00e5r ressursmangel (\u00f8konomisk eller personal) er tilrettelegging, ekstra undervisning og spesialpedagogiske tjenester med det f\u00f8lger det f\u00e5r b\u00e5de der og da, men for noen ogs\u00e5 for resten av livet deres. I tillegg opplever r\u00e5det at Bergen kommune er for restriktiv i forhold til vedtak om spesialpedagogiske tjenester pga. \u00f8nske om \u00e5 l\u00f8se det innenfor rammene av ordin\u00e6r undervisning og at dette medf\u00f8rer at en del barn har f\u00e5tt utilstrekkelig hjelp, eller at den rette hjelpen har kommet for sent. I selve budsjettet 01A-Barnehage Avvikle busser som forvaltes av Etat for barnehage \u2013 i hjelpeteksten til dette punktet st\u00e5r det \u00abBussene benyttes ogs\u00e5 av barnehager som har for lite utearealer, og som dermed er avhengig av \u00e5 bruke andre omr\u00e5der til tur og oppdagelse.\u00bb Hvordan er det tenkt at manglende uteareal skal l\u00f8ses om bussene avvikles? Avvikle Trengereid barnehage \u2013 Hvor lang vei vil barna som g\u00e5r i denne barnehagen minimum f\u00e5 ved bytte til annen barnehage? Inkluderende barnehagetilbud \u2013 her er det nevnt minoriteter og barn med behov for spesialpedagogiske tjenester, men r\u00e5det savner informasjon om tilrettelegging i forhold til universell utforming (uu) i barnehagene og om noen barn ikke kan g\u00e5 i sin n\u00e6rbarnehage pga. manglende uu. Byr\u00e5det selv skriver at det blir flere barn i barnehagene som har bruk for ekstra st\u00f8tte (f.eks. spesped) samtidig ser vi at rammene for barnehagefeltet reduseres i perioden. Dette bekymrer KRPF og vi frykter at dette vil f\u00f8re til at det \u00f8kte behovet for ekstra st\u00f8tte ikke blir tilstrekkelig dekket. 01B \u2013 Skole Avvikle kravet om egen digital enhet p\u00e5 mellomtrinnet \u2013 i hjelpeteksten til dette punktet st\u00e5r f\u00f8lgende \u00abKuttet vil medf\u00f8re behov for midler til andre l\u00e6reverk mv., eller fortsatt innkj\u00f8p av klassesett digitale enheter. Eventuelle merkostnader knyttet til dette forutsettes dekket innenfor skolenes ordin\u00e6re budsjettramme\u00bb noe som betyr ekstra press p\u00e5 skolenes allerede pressede \u00f8konomi. KRPF vet at n\u00e5r rammene blir utfordret g\u00e5r det oftest utover de svakeste gruppene, f.eks. innsparinger til ekstra ressurser for elever som trenger litt ekstra. I 7 tillegg mener KRPF det vil skape st\u00f8rre ulikheter der lavinntektsfamilier igjen blir den tapende part. Byr\u00e5den selv skriver at det blir flere barn i skolen som har bruk for ekstra st\u00f8tte (f.eks. spesped) samtidig ser vi at den konsekvensjusterte rammen for skole reduseres i perioden. Dette bekymrer KRPF og vi frykter at dette vil f\u00f8re til at det \u00f8kte behovet for ekstra st\u00f8tte ikke blir tilstrekkelig dekket. Det er ogs\u00e5 bekymringsfullt for r\u00e5det \u00e5 lese at Bergen ligger betydelig under sammenlignbare byer n\u00e5r det gjelder andelen elever som f\u00e5r spesialundervisning. Det er ikke f\u00e6rre elever i Bergen som har bruk for slik st\u00f8tte sammenlignet med de andre byene og r\u00e5det er derfor bekymret for at det er mange elever i Bergen som ikke f\u00e5r den hjelpen de har bruk for. 01C \u2013 Spesialpedagogiske tjenester. Dette kapittelet er s\u00e6rlig bekymringsfull lesning for r\u00e5det, spesielt at det er lang venting p\u00e5 utredning og at dette ble forsterket etter at PPT fikk et bredere mandat med fokus p\u00e5 veiledning ut i feltet. Spesielt n\u00e5r det samtidig konstateres at det er en \u00f8kning p\u00e5 feltet der enkelte diagnoser har hatt en firdobling. Med dette bakteppet bekymrer det r\u00e5det at rammene reduserer i perioden. KRPF forst\u00e5r bekymringen med ulik vurdering ved de ulike PPS avdelingene, men mener det \u00e5 samle alle i en stor avdeling er feil vei \u00e5 g\u00e5. \u2022 F\u00f8lgende brev sendes til byr\u00e5dsavdeling for barnevern, sosiale tjenester og mangfold KRPF behandlet budsjettet i m\u00f8te 13. november. Konkrete forslag til budsjettet er sendt videre til den politiske behandlingen, men r\u00e5det har ogs\u00e5 noen mer generelle kommentarer og sp\u00f8rsm\u00e5l som de \u00f8nsker \u00e5 sende videre. 02 \u2013 Barnevern I dette kapittelet st\u00e5r det at barn og unge skal f\u00e5 tidligere hjelp av andre oppvekst- og helsetjenester. Dette er veldig positivt, men samtidig kan vi ikke se at dette blir fulgt opp med ekstra rammer i de andre oppvekst- og helsetjenester. R\u00e5det \u00f8nsker \u00e5 f\u00e5 en oppklaring rundt dette. 03D \u2013 Psykisk helse Med tanke p\u00e5 \u00f8kning i psykisk uhelse finner r\u00e5det det merkelig at det er en nedgang i rammene for 2026. I tillegg registrerer r\u00e5det at det er en nedgang i praktisk hjelp og bistand samt psykiske helsetjenester for barn og unge fra 2024 til 2025. Kan byr\u00e5den si noe om bakgrunnen for reduksjonen i disse tre postene? KRPF er kritisk til en reversering i den planlagte utvidelsen av Rask psykisk helsehjelp. N\u00e5r en er i krise og er klar for \u00e5 s\u00f8ke hjelp er det viktig \u00e5 kunne f\u00e5 hjelp raskt uten \u00e5 m\u00e5tte vente p\u00e5 henvisning. Vi mener derfor det er viktig \u00e5 opprettholde utvidelsen av Rask psykisk helsehjelp. Bergen kommune har v\u00e6rt veldig klar p\u00e5 at frivillige tilbud skal v\u00e6re et supplement til det kommunale tilbudet, men n\u00e5r det gjelder aktivitetstilbud i forhold til psykisk helse i Bergen sentrum legges det opp til at frivillige- og ideelle organisasjoner skal ta over Bergen kommune sitt tilbud. Dette mener r\u00e5det er kritikkverdig. 04A \u2013 Tjenester til rusavhengige og bostedsl\u00f8se KRPF er bekymret for kuttene som gj\u00f8res i forhold til rustjenester, spesielt det \u00e5 redusere bemanning p\u00e5 natt ved botilbud og \u00e5 kutte to psykologstillinger. Ved befaring p\u00e5 rusfeltet ble det sagt at milj\u00f8et var blitt mye hardere, spesielt for kvinnene, noe som samsvarer d\u00e5rlig med \u00e5 kutte i bemanning p\u00e5 natt. I tillegg vil reduksjon i antall psykologer gj\u00f8re det vanskeligere \u00e5 f\u00e5 hjelp n\u00e5r en er motivert. 8 R\u00e5det mener ogs\u00e5 at det er lite hensiktsmessig \u00e5 samle alle aktivitetstilbudene p\u00e5 en plass uten \u00e5 tilby skyss dit og det kan vi ikke se ligger inne i budsjettet. 04B \u2013 Sosialhjelp og andre sosiale tjenester Krisesenteret for kvinner i Bergen er ikke universelt utformet og r\u00e5det er kjent med at en funksjonshemmet kvinne i krise har blitt avvist. Vi vet at personer med funksjonsnedsettelse, spesielt kvinner, har st\u00f8rre sannsynlighet for \u00e5 bli utsatt for vold og har vanskeligere enn andre for \u00e5 komme seg ut av det pga. avhengighetsforholdet de ofte har til voldsut\u00f8ver. Det er derfor avgj\u00f8rende at Bergen kommune f\u00e5r fortgang i utbyggingen av nytt krisesenter. Det er ogs\u00e5 viktig at Bergen kommune f\u00e5r flere kommunale leiligheter som er universelt utformet da f\u00e6rre og f\u00e6rre personer med funksjonsnedsettelse vil kunne skaffe seg egen bolig etter hvert som prisene p\u00e5 boliger stiger, spesielt personer som trenger litt st\u00f8rrelse p\u00e5 boligen pga. behov for st\u00f8rre hjelpemidler. 188/24 Byr\u00e5dets arbeid med rullering av kommuneplanens arealdel Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 188/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for byutvikling KRPF st\u00f8tter en rullering av bestemmelsene selv om r\u00e5det mener hele planen burde bli rullert for \u00e5 f\u00e5 en bedre sammenheng i hele planen dersom det blir vesentlige endringer i bestemmelsene. R\u00e5det skj\u00f8nner at det er \u00f8nskelig med fortetning, men er samtidig bekymret for at det skal f\u00f8re til mer kriminalitet og utrygghet slik en har sett i noen fortetnings omr\u00e5der i Oslo. Det er noen omr\u00e5der KRPF er s\u00e6rlig opptatt av og ber om at det legges s\u00e6rlig vekt p\u00e5: - HC-parkeringsdekning: en negativ f\u00f8lgeeffekt i forhold til reduksjon i totalt antall parkeringsplasser i KPA 2018 var det f\u00e6rre HC-parkeringsplasser siden 10% regelen ble opprettholdt. I tillegg ble det f\u00e6rre \u00abfrie\u00bb parkeringsplasser som kunne benyttes av personer mede HC-kort. - Andel sm\u00e5 boenheter: Mange personer med funksjonsnedsettelse vil trenge st\u00f8rre hjelpemidler og vil dermed trenge st\u00f8rre leiligheter enn funksjonsfriske. Ved \u00e5 tillate mange sm\u00e5 boenheter blir det enda vanskeligere for disse \u00e5 komme inn p\u00e5 boligmarkedet og det blir mindre mangfold. - Areal benyttet til uteservering: Areal frigitt til uteservering og reglene rundt uteservering (f.eks. tau for \u00e5 avgrense omr\u00e5det) m\u00e5 ikke g\u00e5 p\u00e5 bekostning av fremkommelighet og sikkerhet for personer med funksjonsnedsettelse. Rullering av bestemmelsene m\u00e5 v\u00e6re med \u00e5 sikre tilgjengelighet, inkludering, sikkerhet og like muligheter for alle, inkludert personer med funksjonsnedsettelse. 9 189/24 H\u00f8ring av lov- og forskriftsendringer for \u00e5 kunne opprette individregistre over barn i barnehager og barn i grunnskoleoppl\u00e6ring. Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 189/24 og fattet f\u00f8lgende vedtak: F\u00f8lgende h\u00f8ringsinnspill sendes inn R\u00e5det er positiv til tiltak som kan \u00f8ke kunnskapen p\u00e5 omr\u00e5der det i dag mangler kunnskap om som bl.a. sosial ulikhet, spesialpedagogisk hjelp, individuell tilrettelegging og s\u00e6rskilt spr\u00e5koppl\u00e6ring, om skolefrav\u00e6r, og om sammenhengen mellom disse forholdene. KRPF ser det som veldig positivt at informasjonen kan brukes til \u00e5 evaluere metodene som brukes i dag, videreutvikle dem, finne nye metoder og forbedre overgangene. R\u00e5det registrerte at informasjon om funksjonsnedsettelse ikke skal registreres da dette anses som s\u00e6rlig sensitiv informasjon. Det er i dag sv\u00e6rt lite forskning og informasjon \u00e5 finne i forhold til barn med funksjonsnedsettelse, skolegang, mobbing, fullf\u00f8ring, overganger osv. og r\u00e5det mener at \u00e5 utelukke slik informasjon vil gj\u00f8re registeret mindre anvendelig og gi mindre innsikt i omr\u00e5der der vi pr. i dag har lite eller ingen informasjon. Ved \u00e5 utelate denne informasjonen blir det igjen barn og unge med funksjonsnedsettelse som blir utelatt og som f\u00f8lge av det vil ikke registeret kunne brukes til \u00e5 gj\u00f8re tjenestene bedre for denne gruppen. R\u00e5det h\u00e5per den innsamlede informasjonen ogs\u00e5 kan brukes til \u00e5 f\u00e5 bedre oversikt over \u00f8konomien p\u00e5 feltet slik at overf\u00f8ringene fra staten stemmer med faktiske kostnader. R\u00e5det vet at det i dag gis vedtak om f.eks. tilrettelegging og spesialpedagogiske tjenester som ikke blir fulgt opp da kommunene ikke f\u00e5r tilstrekkelige ressurser fra staten til \u00e5 kunne ivareta sine plikter. For mange kommuner tillater ikke kommune\u00f8konomien at de kan f\u00f8lge opp alle individuelle vedtakene uten av det g\u00e5r utover samfunnskritiske oppgaver. Det r\u00e5det er mest bekymret for er personvernet til barna. Det har de siste \u00e5rene v\u00e6rt eksempler der informasjon om elever har lagt \u00e5pent tilgjengelig for allmennheten. I tillegg har det v\u00e6rt tilfeller der uvedkommende har kunnet f\u00e5 tak i opplysninger pga. svakheter i sikkerheten til programmene. KRPF er derfor opptatt av at sikkerheten m\u00e5 settes i f\u00f8rersetet dersom et slikt register skal opprettes og at det ikke opprettes f\u00f8r en er helt trygg p\u00e5 at sikkerheten er godt nok ivaretatt. Det r\u00e5det er mest bekymret for er personvernet til barna. Det har de siste \u00e5rene v\u00e6rt eksempler der informasjon om elever har lagt \u00e5pent tilgjengelig for allmennheten. I tillegg har det v\u00e6rt tilfeller der uvedkommende har kunnet f\u00e5 tak i opplysninger pga. svakheter i sikkerheten til programmene. KRPF er derfor opptatt av at sikkerheten m\u00e5 settes i f\u00f8rersetet dersom et slikt register skal opprettes og at det ikke opprettes f\u00f8r en er helt trygg p\u00e5 at sikkerheten er godt nok ivaretatt. 190/24 Oppstart av arbeidet med plan for oppf\u00f8lging av samfunnssikkerhet og beredskapsarbeidet. Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 190/24 og fattet f\u00f8lgende vedtak: F\u00f8lgende brev sendes til byr\u00e5dsleders avdeling 10 R\u00e5det har ingen innspill til saken n\u00e5 ved oppstart, men vil gjerne takke for muligheten til \u00e5 uttale seg til den. R\u00e5det gleder seg til \u00e5 lese planutkastet n\u00e5r dette kommer. 191/24 Oppstart av privat reguleringsplan for Sandviken mobilitetspunkt Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 191/24 og fattet f\u00f8lgende vedtak: F\u00f8lgende brev sendes til arkitektfirmaet Form\u00e5let med planen er \u00e5 etablere ett parkeringsanlegg i fjell for beboerne, n\u00e6ringsdrivende og bes\u00f8kende i Sandviken for \u00e5 erstatte deler av dagens gateparkering. Det st\u00e5r at det i omr\u00e5det er det behov for langtidsleie og korttidsutleie, samt gjesteparkering. Behovet vil antakelig endre seg i l\u00f8pet av anleggets levetid og det trengs derfor fleksible l\u00f8sninger. R\u00e5det er forundret over at universell utforming og behovet for HC-parkeringer ikke er nevnt. Det er viktig at man er oppmerksom p\u00e5 behovet for universell utforming, inkludert enkel veifinning, der man skal komme inn og ut av parkeringsanlegget. Det er ogs\u00e5 viktig at man etablerer HC parkeringsplasser og at man beholder noen HC parkeringsplasser p\u00e5 gateniv\u00e5 192/24 H\u00f8ring av forslag til endringer i lov om folkehelsearbeid. Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 192/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg KRPF mener at det er positivt at man vektlegger at man vil arbeide for en bedre sammenheng mellom tjenestene. R\u00e5det savner fokus p\u00e5 universell utforming og mener at man burde tatt med henvisninger til CRPD i dette arbeidet. 193/24 H\u00f8ring av NOU 2024:17 Kommersielle og ideelle akt\u00f8rers rolle i felleskapets velferdstjenester Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 193/24 og fattet f\u00f8lgende vedtak: NOUen tas til orientering 194/24 \u00c5rsplan 2025. Videre planlegging Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 194/24 og fattet f\u00f8lgende vedtak: Arbeidet med \u00e5rsplanen fortsetter p\u00e5 bakgrunn av samtalen i r\u00e5det. 11 Kommunalt r\u00e5d for personer med funksjonsnedsettelses behandling David Wanjama og Michael S\u00f8nnesyn deltar i planlegging av bybefaring med utvalg for milj\u00f8 og byutvikling 2. juni 195/24 Eventuelt Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 195/24 og fattet f\u00f8lgende vedtak: Kommunalt r\u00e5d for personer med funksjonsnedsettelses behandling Alexander Petersen og Olaug Nilssen informerte om seminar med Redd Barna 196/24 Oppnevning av representant til arbeidsgruppe for lokal oppf\u00f8lging av riksrevisjonens vurdering av rehabiliteringstjenestene Kommunalt r\u00e5d for personer med funksjonsnedsettelse behandlet saken i m\u00f8tet 13.11.2024 sak 196/24 og fattet f\u00f8lgende vedtak: Bj\u00f8rn Greve oppnevnes til arbeidsgruppe som skal f\u00f8lge opp riksrevisjonens rapport om rehabilitering. 12 "
}