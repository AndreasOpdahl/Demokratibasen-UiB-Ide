{
  "dokument_id": "c9d80c62-f970-52b9-9939-42c706b57375",
  "doc_type": "case_attachment",
  "kommune": 4601,
  "tittel": "Fagnotat datert 12.08.2024",
  "url": "https://bergen.kommune.no/politikere-utvalg/api/fil/bk360/10966484/Fagnotat-datert-12-08-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14480-6 (Arbeidssted) Saksbehandler: Yngve L\u00f8tvedt Dato: 12.08.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: \u00c5sane. Gnr 191 bnr 5. Heiane 80 og Dalavegen 120. Tillatelse til fradeling Klager er nabo, gnr. 191, bnr. 5, Jostein Skjerve representert ved Harris Hvem klager? Advokatfirma AS ved brev datert 21.06.2024. Det er i saken s\u00f8kt om fradeling av 1 bebygd boligparsell fra gnr. 191 bnr. Tiltaket 5. Det er s\u00f8kt om dispensasjon fra KPA 2018 \u00a7 31, LNF. Tillatelse datert 07.06.2024 til fradeling av 1 bebygd boligparsell fra gnr. Vedtaket 191 bnr. 5. S\u00f8knad om dispensasjon er innvilget. Eiendommen er ikke regulert. I kommunedelplan for \u00c5sane sentrale deler er eiendommen vist som LNF- omr\u00e5de. Kommuneplanens arealdel viser Planstatus eiendommen som landbruks-, natur- og friluftsform\u00e5l og den ligger innenfor hensynssone sammenhengende landbruk og hensynssone kulturmilj\u00f8, Mellingen. Klager anf\u00f8rer at vilk\u00e5rene for \u00e5 gi dispensasjon fra LNF ikke er oppfylt. Klagegrunner Vedtaket er mangelfullt begrunnet. Behov for ytterligere Det er ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Vedtak datert 07.06.2024 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med pbl \u00a7 21-3, og det er mottatt merknad fra eier av gnr. 191 bnr. 5, Jostein Skjerve representert ved Harris Advokatfirma AS. Merknadene er i hovedsak at vilk\u00e5rene for \u00e5 innvilge dispensasjon anf\u00f8res \u00e5 ikke v\u00e6re oppfylt. Det vises til framtidige planer om drift og tiltakets plassering i forhold til g\u00e5rden. Det er vist til avgj\u00f8relse fattet av Fylkesmannen i 2016. Tiltakshaver inngav tilsvar, der det vises til to rettsavgj\u00f8relser som fastsl\u00e5r tiltakshavers eierskap. Det vises videre til etterf\u00f8lgende handlinger fra klager i strid med avgj\u00f8relsen. Det anf\u00f8res at fradeling ikke vil ha negative konsekvenser og at planer om drift er lite troverdig fordi det ikke har v\u00e6rt egen landbruksdrift p\u00e5 eiendommen. Bergen Vann har gitt utslippstillatelse for eksisterende bolig datert 07.03.2024 med saksnummer 2024/36637. Vilk\u00e5r og krav i vedtaket skal etterkommes. Det er opplyst i s\u00f8knaden at det skal etableres privat borehull etter vann p\u00e5 parsellen, jf. pbl \u00a7\u00a7 27-1 og 27-2. Byantikvaren har gitt uttalelse datert 17.04.2024 og kan anbefale s\u00f8knaden om deling dersom det settes som vilk\u00e5r for fradelingen at g\u00e5rdsbygningene og det historiske veifaret gjennom tunet bevares. Seksjon for n\u00e6ring og landbruk har gitt uttalelse datert 30.04.2024 og vil ut fra landbruksfaglige vurderinger ikke frar\u00e5de at det gis tillatelse til det oms\u00f8kte tiltaket. Statens vegvesen har gitt uttalelse datert 07.05.2024 og kan akseptere en fradeling av eiendommen med dispensasjon fra LNF-form\u00e5let. S\u00f8knaden er sendt Statsforvaltaren i Vestland, Vestland fylkeskommune og Bymilj\u00f8etaten, for uttalelse, men det er ikke mottatt noen tilbakemelding. 2. Om klagen Det foreligger feil ved kommunens saksbehandling, samt feil ved rettsanvendelsen og vurderingen av faktum. Feilene har virket inn p\u00e5 vedtaket, og tillatelsen m\u00e5 oppheves. Vilk\u00e5rene for \u00e5 innvilge dispensasjon fra LNF form\u00e5l i KPA 2018 \u00a7 31 anf\u00f8res \u00e5 ikke v\u00e6re oppfylt. Klager anf\u00f8rer at vedtaket ikke har vurdert merknader til s\u00f8knaden. Klager anf\u00f8rer at et eget g\u00e5rds og bruksnummer vil medf\u00f8re et omsettelig fremmedelement midt i landbruksenheten. Dette vil p\u00e5virke eksisterende og framtidig drift. Teigen grenser til aktivt landbruk. Det vises videre til og refereres fra Fylkesmannen i Sogn og Fjordane sin avgj\u00f8relse i sak 2016/2323- 423.1 der det ble gitt avslag og der faktum anf\u00f8res \u00e5 v\u00e6re lik denne saken. Hensynene bak LNF form\u00e5let anf\u00f8res vesentlig tilsidesatt. Klager overtok g\u00e5rden i 2010, og har n\u00e5 voksne barn som melder interesse for \u00e5 overta. Det planlegges drift i form av markedshage og bes\u00f8ksg\u00e5rd, og da formidling av kulturhistorie, h\u00e5ndverk og identitet i en helhet. Fradeling av arealet vil forringe muligheten for denne formidlingen og verdien av g\u00e5rden og muligheten for \u00e5 skape en praktisk og \u00f8konomisk Saksnummer KLAGE-2024/14480 Side 2 av 7 b\u00e6rekraftig g\u00e5rdsenhet for fremtidige generasjoner. Det vises til illustrasjonsfoto. Ulempene er ikke vurdert av kommunen. Klager anf\u00f8rer at vilk\u00e5rene for \u00e5 gi dispensasjon skal v\u00e6re strenge. Det vises og refereres fra teori og praksis. Vedtaket har ikke tatt h\u00f8yde for den h\u00f8ye terskelen i sin rettsanvendelse eller subsumpsjon. Planer er av relativt ny dato, der areal- og ressursbruken ikke har endret seg i nevneverdig grad siden planens vedtakelse og skjerper de strenge kravene. Vedtaket er ikke tilstrekkelig begrunnet. Den selvstendige vurderingen er kun en konklusjon. Det vises til krav til begrunnelse redegjort for i SOM-2011-2812, det vises ogs\u00e5 til TUDEP- 2023-3405. Det er ikke redegjort for fordeler. At eierskapet er fastsatt gjennom en dom, har da heller ingen betydning, det er \u00abgenerelle areal- og ressursdisponeringshensyn som er ment \u00e5 v\u00e6re relevante som fordeler og ulemper.\u00bb N\u00e5r det gjelder Landbruksetatens delingstillatelse etter jordlovens \u00a7 12 s\u00e5 er denne p\u00e5klaget. S\u00f8ker har gitt tilsvar til klagen; Det er uriktig at tiltaket vil skape ulemper for hovedbruket. Klagen b\u00e6rer preg av at eieren av hovedbruket fremdeles ikke har forsonet seg med den mer enn tretti \u00e5r gamle dommen i lagmannsretten der ble sl\u00e5tt fast at s\u00f8ker er rettmessig eier av parsellen. Det anf\u00f8res samfunnsmessige fordeler i form av offentlig registrering av de reelle eierforholdene som og vil redusere potensiale for fremtidige nabokonflikter. Kommunen vil kunne innkreve kommunale avgifter for parsellen og enheten vil bli skattlagt. Det vil tilkomme renovasjonsl\u00f8sning og milj\u00f8vennlig avl\u00f8psl\u00f8sning. Dokumentasjon gjennom framlegging av dom vil bortfalle. Det har ikke v\u00e6rt drevet landbruk p\u00e5 g\u00e5rden siden \u00e5ttitallet, og gresset sl\u00e5s i dag av andre. Driftsbygningen har blitt brukt som ureglement\u00e6r verksted/bilmekke-sted siden g\u00e5rdsdriften ble avviklet for nesten f\u00f8rti \u00e5r siden (vedlagt flyfoto). Deler av g\u00e5rden er asfaltert og er oppstillingsplass. Opplyst framtidig bruk framst\u00e5r urealistisk. S\u00f8ker har i motsetning til eier av hovedbruket, ikke forringet kulturlandskapet og de kulturhistoriske bygningene p\u00e5 parsellen. Lemstova er bevart i opprinnelig stand og arbeider med \u00e5 restaurere den gamle l\u00e5ven med gamle h\u00e5ndverksteknikker, noe som beriker kulturlandskapet for turg\u00e5ere langs den Trondhjemske postvei. Dette er dokumentert i den innvilgede jordlovs\u00f8knaden. Avstanden mellom s\u00f8kers hus og hovedbrukets driftsbygning er omtrent tre ganger s\u00e5 stor som i anf\u00f8rt sak. Det vises til klagen i sin helhet. 3. V\u00e5r vurdering 3.1 Dispensasjon fra KPA 2018 \u00a7 31 LNF Det er s\u00f8kt om fradeling av eiendom og det f\u00f8lger av pbl \u00a7 26-1 opprettelse og endring av eiendom at; \u00abOpprettelse av ny grunneiendom, ny anleggseiendom eller nytt jordsameie, eller opprettelse av ny festegrunn for bortfeste som kan gjelde i mer enn 10 \u00e5r, jf. matrikkellova, eller endring av eksisterende eiendomsgrenser, m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan. Opprettelse eller endring som nevnt i f\u00f8rste punktum, m\u00e5 heller ikke gj\u00f8res slik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov.\u00bb Saksnummer KLAGE-2024/14480 Side 3 av 7 Tiltaket ligger i LNF omr\u00e5det. Det f\u00f8lger av KPA 2018 \u00a7 31 Landbruks-, natur- og friluftsomr\u00e5der at; \u00ab31.1 F\u00f8lgende tiltak som oppfyller kravene etter \u00a7 31.2 er tillatt: a. Tiltak som er n\u00f8dvendig for g\u00e5rdens n\u00e6ringsvirksomhet b. Enkel tilrettelegging for friluftsliv. c. N\u00f8dvendige transformatorer i distribusjonsnettet for str\u00f8m 31.2 Ved plassering av nye tiltak skal det tas hensyn til landbruk, natur- og kulturmilj\u00f8, friluftsliv og landskap. 31.3 Sm\u00e5 tiltak p\u00e5 fradelt og bebygd boligeiendom, som ikke p\u00e5virker LNF-verdiene negativt, kan normalt behandles som s\u00f8knad om tiltak, uten reguleringsplan. 31.4 Eksisterende veger i LNF-omr\u00e5der kan driftes og utvikles i samsvar med vegens funksjon.\u00bb Tiltaket kommer i strid med \u00a7 31. Dette er ikke bestridt, og fradelingen krever dispensasjon. Det f\u00f8lger av pbl \u00a7 19-2 at; \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Ved dispensasjon fra loven og forskriften til loven skal det legges s\u00e6rlig vekt p\u00e5 dispensasjonens konsekvenser for helse, milj\u00f8, jordvern, sikkerhet og tilgjengelighet.\u00bb Det er innvilget dispensasjon og klager anf\u00f8rer at vilk\u00e5rene for \u00e5 gi dispensasjon ikke er oppfylt. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Vi viser til vedtaket i sin helhet. Som det f\u00f8lger av vedtaket s\u00e5 er alle opplysninger b\u00e5de s\u00f8kers, merknadshavers og uttaleparter tydelig vist til og referert og er en del av vedtaket. Vi viser til at de momenter vedtaket bygger p\u00e5 s\u00e5ledes kommer fram i vedtaket og at begrunnelsen for hvorfor vilk\u00e5rene for \u00e5 gi dispensasjon er oppfylt vurderes \u00e5 v\u00e6re godt presentert og forst\u00e5elige og ikke i strid med krav til begrunnelse i forvaltningslovens \u00a7 24 og 25. Vedr\u00f8rende vilk\u00e5ret om at hensynene i lovens form\u00e5lsbestemmelse eller nasjonale eller regionale interesser, ikke m\u00e5 bli blir vesentlig tilsidesatt. Saksnummer KLAGE-2024/14480 Side 4 av 7 N\u00e5r det gjelder hensynet bak arealform\u00e5let i LNF-omr\u00e5de s\u00e5 er det s\u00e6rlig landbruk som er framtredende i saken. Hensynet til \u00e5 sikre allmenne ferdsels- og friluftsinteresser og bevare landskapshensyn er ikke s\u00e6rlig sentralt. Vi tilf\u00f8yer at vi anser at tiltaket ikke vil p\u00e5virke friluftsinteresser eller landskapshensyn. N\u00e5r det gjelder landbruksdelen s\u00e5 viser vi til faktum. Det f\u00f8lger av vedtaket at Seksjon for n\u00e6ring og landbruk har gitt uttalelse der det f\u00f8lger at; Etter en samlet vurdering har vi kommet til at det foreligger en overvekt av hensyn som taler for at delingss\u00f8knaden av 11.08.2023, b\u00f8r innvilges. Momentene som har v\u00e6rt avgj\u00f8rende for v\u00e5r vurdering er som f\u00f8lger: Dommen fra 1995, der han ble tilkjent et st\u00f8rre areal enn det n\u00e5 s\u00f8kes om. S\u00f8ker har bodd i huset p\u00e5 denne teigen, i den oppfatning av at det er hans eiendom, i mange \u00e5r. Teigen er klassifisert som bebygd og annet markslag, og ber\u00f8rer derved ikke dyrket eller dyrkbar jord. Teigen ligger ikke i tunet til hovedbruket, men p\u00e5 andre siden av bilveien som g\u00e5r videre innover i dalen. Brukets avkastningsevne vil ikke bli redusert dersom tillatelse gis. Fradeling vil ikke medf\u00f8re drifts- og milj\u00f8messige ulemper for landbruket, og parsellen er allerede bebygd av et bolighus og bebodd av s\u00f8ker. Seksjon for n\u00e6ring og landbruk sine vurderinger tillegges stor vekt i vurderingen. Denne har spisskompetanse p\u00e5 fagtemaet og vi ser ikke grunn til \u00e5 gjenta vurderingen/omskrive denne og den inng\u00e5r s\u00e5ledes som en del av begrunnelsen for hvorfor hensynet bak bestemmelsen er vurdert \u00e5 ikke v\u00e6re vesentlig tilsidesatt. Klager har vist til sak 2016/2323-423.1. Vi viser til at en dispensasjonsvurdering er en konkret vurdering ut fra faktum. Anf\u00f8rte sak gjelder fradeling av tomt p\u00e5 gnr 2 bnr 2. Vi viser til at beliggenhet stod sentralt for vurderingen i saken. Kart som viser denne tomtens beliggenhet i forhold til landbrukseiendommen vises nedenfor. Som det framg\u00e5r s\u00e5 medf\u00f8rte beliggenheten av tomten mye st\u00f8rre p\u00e5virkning p\u00e5 landbruksdriften. Kartet nedenfor viser klagesaken her og tiltaket at har en mye mer perifer beliggenhet i samsvar med den vurdering som foreligger fra at Seksjon for n\u00e6ring og landbruk. Saksnummer KLAGE-2024/14480 Side 5 av 7 Vi kan ikke se at sakene er sammenlignbare. Vi kan derfor heller ikke se at saken kan ha noen s\u00e6rlig likhet med klagesaken og p\u00e5virkning i den grad klager anf\u00f8rer. Samlet sett s\u00e5 fastholder vi at hensynet bak bestemmelsen ikke blir vesentlig tilsidesatt. Det er i tillegg et krav om at fordelene m\u00e5 v\u00e6re klart st\u00f8rre enn ulempene. Det framg\u00e5r p\u00e5stander i forhold til framtidig drift fra b\u00e5de s\u00f8ker og klager. Vi finner \u00e5 legge vekt p\u00e5 den faktiske driften som p\u00e5g\u00e5r. Vi viser i denne sammenheng til at det ikke er spor av drift av den karakter som klager anf\u00f8rer. Slik arealet forvaltes framst\u00e5r arealomr\u00e5det nedforbi g\u00e5rdens driftsbygning mot vannet Banntj\u00f8nna som en del i kontrast til klagers anf\u00f8rsler om \u00f8nsket drift. Vi kan i alle tilfelle ikke se at tiltaket vil medf\u00f8re ulemper for eksisterende eller framtidig drift. Bygningene er allerede oppf\u00f8rt med eiendomsforhold som er avklart ved dom. En fradeling i saken vil i denne saken ha liten innvirkning i forhold til fragmentering av landbrukseiendom slik eiendommen er plassert i forhold til g\u00e5rdens hoveddriftsomr\u00e5de. Klager har p\u00e5pekt en del avgifts og skattemessige fordeler som kan tillegges begrenset vekt. Vi viser til at eiendomsforholdet som har v\u00e6rt og som fortsatt forst\u00e5s som et konflikttema bringes ut av verden. Dette har stor betydning s\u00e6rlig for s\u00f8ker. Vi tiltrer vedtakets begrunnelse om at fordelene er klart st\u00f8rre enn ulempene. Vurderingen og konklusjon i tillatelse tiltres i klageomgang. 3. Konklusjon Avslagsvedtak datert 07.06.2024 opprettholdes. Klage tas ikke til f\u00f8lge. Vedlegg: 1. Situasjonskart 2. Delingskart 3. Flyfoto 4. Tilsvar fra s\u00f8ker 5. Klage p\u00e5 tillatelse 6. Vedtak s\u00f8knad om fradeling Saksnummer KLAGE-2024/14480 Side 6 av 7 7. Byantikvarens uttalelse 8. Uttalelse fra seksjon for n\u00e6ring og landbruk 9. Uttalelse fra Statens vegvesen 10. Kommentarer til merknad 11. Merknad til s\u00f8knad om fradeling 12. S\u00f8knad om deling 13. S\u00f8knad om dispensasjon 14. Supplerende opplysninger 15. Utslippsl\u00f8yve fra Bergen Vann Saksnummer KLAGE-2024/14480 Side 7 av 7 "
}