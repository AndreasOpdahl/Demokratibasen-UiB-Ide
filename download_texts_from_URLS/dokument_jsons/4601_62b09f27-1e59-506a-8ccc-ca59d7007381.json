{
  "dokument_id": "62b09f27-1e59-506a-8ccc-ca59d7007381",
  "doc_type": "case_attachment",
  "kommune": 4601,
  "tittel": "Byantikvarens uttalelse",
  "url": "https://bergen.kommune.no/politikere-utvalg/api/fil/bk360/8860393/Byantikvarens-uttalelse",
  "tekst": " Byantikvaren Til Intern korrespondanse PBE Byggesak Nord (Arbeidssted) v/Ronny V\u00e5r referanse: 2023/46892-7 Jakobsen Saksbehandler: Tyra Vaagland Dato: 31. mai 2023 Fra Byantikvaren Byantikvarens uttalelse, 53/406, Herman Grans vei 46, s\u00f8knad om st\u00f8ttemur og terrengarbeid Vi viser til oversendelse av sak BYGG-2023/46892-7 Saken gjelder S\u00f8knad om tillatelse til oppf\u00f8ring av st\u00f8ttemur og terrengarbeider. Byantikvarens tilbakemelding Byantikvaren kan ikke anbefale tiltak om oppf\u00f8ring av st\u00f8ttemur og terrengarbeid som oms\u00f8kt. Tiltaket kommer i konflikt med kulturmilj\u00f8et. Kulturmilj\u00f8faglig vurdering Eiendommen ligger innenfor omr\u00e5de som i KPA 2018 er avsatt som hensynssone bevaring kulturmilj\u00f8, jf, retningslinje \u00a7 35.5: Laksev\u00e5g, samt bestemmelsesomr\u00e5de #6 Laksev\u00e5g. Herman Gransvei 46 er en del av et bebyggelsesmilj\u00f8 som har kulturmilj\u00f8verdi. Laksev\u00e5g har flere omr\u00e5der med bebyggelse av h\u00f8y arkitektonisk kvalitet fra ulike tidsepoker. Et viktig kjennetegn er den finstemte sammenhengen mellom hus og hage, og tomtestruktur og terreng som er viktig \u00e5 ivareta. Bygningsmilj\u00f8ene har ikke bare arkitektoniske, men ogs\u00e5 strukturelle kvaliteter. De gr\u00f8nne korridorene med gangveiene og samspillet mellom bygninger, terreng og gr\u00f8nne fellesanlegg er en viktig verdi for omr\u00e5dene. Byantikvaren kan derfor ikke anbefale at det gj\u00f8res tiltak i denne strukturen. Tiltaket vil bryte med den vedtatte kulturminnestrategien jmf pkt 1.0 - 1.5. https://www.bergen.kommune.no/hvaskjer/tema/kulturminner-i-bergen/kulturminnestrategien Vern av kulturminner gj\u00f8res gjennom \u00e5 videref\u00f8re overordnet karakter, sammenheng og struktur, og lar ny bebyggelse harmonere med omgivelsene. Byantikvaren kan ikke se at slike hensyn er utvist ved oms\u00f8kte tiltak. utklipp fra BlomUrbex utklipp fra s\u00f8knad Med hilsen Byantikvaren Johanne Gillow - Byantikvar Tyra Vaagland - Seniorarkitekt Dokumentet er godkjent elektronisk. "
}