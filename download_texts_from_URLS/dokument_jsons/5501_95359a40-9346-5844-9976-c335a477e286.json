{
  "dokument_id": "95359a40-9346-5844-9976-c335a477e286",
  "doc_type": "case_attachment",
  "kommune": 5501,
  "tittel": "H\u00f8ringsbrev - forslag til ny forskrift for plan, bygge- og geodatatjenester med videre",
  "url": "https://innsyn.tromso.kommune.no/application/getMoteDokument?dokid=2001767251",
  "tekst": "Adresseinformasjon fylles inn ved ekspedering. Se mottakerliste nedenfor. Deres ref.: V\u00e5r ref.: Saksbehandler: Dato: 24/11735-1 Hugo Martinsen 24.06.2024 +47 90125538 H\u00f8ringsbrev forslag til ny forskrift for plan, bygge- og geodatatjenester mv. Troms\u00f8 kommune sender med dette revidert forslag til lokal forskrift for gebyrer i plan- bygge- og geodatatjenester med videre p\u00e5 h\u00f8ring. Frist for innspill og merknader er torsdag 1. august 2024 Forskrift om gebyrregulativ for behandling av plan-, bygge- og geodatatjenester mv, Troms\u00f8 kommune, Troms og Finnmark, ble fastsatt av Troms\u00f8 kommunestyre 22. februar 2023 og gitt ikrafttredelse fra 10.april 2023. Kommunestyret vedtok samtidig at gebyrforskriften skulle evalueres etter et \u00e5rs virkning. I september 2021 ga dav\u00e6rende kommunal- og moderniseringsdepartementet ut en revidert veileder til forskrift om beregning av samlet selvkost for kommunale og fylkeskommunale gebyrer (selvkostforskriften). I veilederen er det gitt en del tolkninger og avklaringer som har vesentlig betydning for utforming av gebyrregulativet for plan-, bygge og oppm\u00e5lingssaker. Det ble gjort store endringer i s\u00e6rlig bygge- og delesaksgebyrene. Dette medf\u00f8rte at forskriften ble komplisert \u00e5 forholde seg til, og det medf\u00f8rte ogs\u00e5 at gebyrniv\u00e5et ble satt for lavt i forhold til m\u00e5let om 100% selvkostfinansiering. Metodikken som ble benyttet synes likevel \u00e5 oppfylle intensjonen om selvkost innenfor den enkelte sakstype. Endringene som n\u00e5 foresl\u00e5s er igjen st\u00f8rst p\u00e5 byggesaksomr\u00e5det n\u00e5r det gjelder selve oppsettet. Hensikten er \u00e5 gj\u00f8re forskriften lettere tilgjengelig. Gebyrniv\u00e5et endres likevel mest vedr behandling av private reguleringsplanforslag. Her foresl\u00e5r vi for kommunestyret \u00e5 \u00f8ke niv\u00e5et med 1/3 fra 75% selvkost i dag til 100% selvkost med virkning fra 01.01.2025 Gebyrsatsene er i seg selv ikke gjenstand for denne h\u00f8ringen. Forskriften foresl\u00e5s n\u00e5 uten gebyrsatser. Bel\u00f8pene i gebyrregulativet foresl\u00e5s for kommunestyret som en funksjon av timepris og ressursbruk i den enkelte sakstype, og skal heretter vedtas av kommunestyret sammen med virkningsdato for satsene. H\u00f8ringsnotatet kommenterer delvis ut fra dagens gebyrniv\u00e5. B\u00e5de ny og gjeldende forskrift med gebyrsatser pr 01.07.2024 er derfor vedlagt til sammenligning. H\u00f8ringsdokumentene kan i tillegg finnes p\u00e5 Troms\u00f8 kommune sine nettsider \u00abtromso.kommune.no\u00bb. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Side 2 av 2 Vi tar sikte p\u00e5 at det reviderte forslaget til ny lokal gebyrforskrift blir sluttbehandlet i kommunestyret i september. Tilh\u00f8rende gebyrsatser foresl\u00e5s vedtatt sammen med kommunens budsjett for 2025. H\u00f8ringsuttalelser sendes postmottak.byutvikling@tromso.kommune.no eller til Troms\u00f8 kommune, seksjon for byutvikling, postboks 6900, 9299 Troms\u00f8. AIle kan sende inn h\u00f8ringsinnspill, ogs\u00e5 organer og personer som ikke er nevnt som h\u00f8ringsinstans. H\u00f8ringsuttalelser er offentlige etter offentlighetsloven og blir tilgjengelig via offentlig postjournal. Med vennlig hilsen Ragni L\u00f8kholm Ramberg Hugo Martinsen Seksjonsleder Stab Byutvikling Seksjon for Byutvikling, stab Dokumentet er elektronisk godkjent. Mottakere: STATSFORVALTEREN I TROMS OG FINNMARK STATSBYGG N\u00c6RINGSFORENINGEN I TROMS\u00d8REGIONEN SAMEDIGGI / SAMETINGET STATENS VEGVESEN TROMS\u00d8 KONTORSTED HUSEIERNES LANDSFORBUND MASKINENTREPREN\u00d8RENES FORBUND NORDNORSKE ENTREPREN\u00d8RERS SERVICEORGANISASJON SA NORSKE ARKITEKTERS LANDSFORBUND FORTIDSMINNEFORENINGEN TROMS FYLKESAVDELING BOLIGPRODUSENTENES FORENING ENTREPREN\u00d8RFORENINGEN - BYGG OG ANLEGG (EBA) RIF TROMS FYLKESKOMMUNE "
}