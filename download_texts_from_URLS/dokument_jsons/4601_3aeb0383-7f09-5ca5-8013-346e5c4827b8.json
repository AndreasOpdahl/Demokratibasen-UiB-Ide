{
  "dokument_id": "3aeb0383-7f09-5ca5-8013-346e5c4827b8",
  "doc_type": "case_attachment",
  "kommune": 4601,
  "tittel": "Klage datert 16.05.2024",
  "url": "https://bergen.kommune.no/politikere-utvalg/api/fil/bk360/10643757/Klage-datert-16-05-2024",
  "tekst": "V\u00e5r ref.: deres ref.: dato: 5990 BYGG-2023/16792-16 16.05.2023 KLAGE P\u00c5 AVSLAG Det vises til avslag p\u00e5 rammes\u00f8knad innsendt 25.10.23, med revidert s\u00f8knad sendt 04.03.24, samt suppleringer 04.04.24 og 17.04.24. Avslaget begrunnes med at reguleringsplanens bestemmelse \u00a75.2.2, familieboliger, \u00a75.2.3 arkitektonisk utforming, \u00a75.2.6 plassering av bebyggelse og \u00a75.3.1.1 ikke er oppfylt. Ansvarlig s\u00f8ker ved Alliance Arkitekturstudio as klager med dette p\u00e5 vegne av tiltakshaver, Eiendom vest utleie As ved \u00d8yvind Hagen p\u00e5 avslag p\u00e5 rammes\u00f8knad, mottatt 26.04.24. Ansvarlig s\u00f8ker mener avslag er et for strengt grep i dette tilfellet. Her kunne det gjennom dialog blitt utf\u00f8rt forholdsvis enkle justeringer slik at byantikvarens tilbakemeldinger vedr\u00f8rende materialitet og fasadeuttrykk ble ivaretatt. I motsetning til saksbehandler tar Byantikvaren til etterretning at det foreligger en vedtatt plan og at oms\u00f8kt nybygg er innenfor rammene som denne planen tilrettelegger for. Ansvarlig s\u00f8ker mener ogs\u00e5 at veiledningsplikten til saksbehandler ikke er tilstrekkelig oppfylt, da det veiledes til \u00e5 endre konseptet og s\u00f8ke dispensasjon for byggverkets plassering ved \u00e5 snu bygget og m\u00f8neretningen. Ansvarlig s\u00f8ker og tiltakshaver er av den oppfattelse at bygningsmyndigheten ved saksbehandler ikke er enige i vurderinger gjort under reguleringssaken og med det er uenige i at et tilsvarende bygg som illustrert i reguleringen, kan oppf\u00f8res. Det framst\u00e5r i begrunnelsen for avslaget at saksbehandler ikke har satt seg tilstrekkelig inn i innsendte materiale og redegj\u00f8relser, da mange av punktene er svart ut og redegjort for tidligere. Det er ogs\u00e5 uenighet rundt hvorvidt enkelte reguleringsbestemmelser er oppfylt. Ansvarlig s\u00f8ker har redegjort og besvart saksbehandlers begrunnelse punktvis nedenfor. Og ber med dette om at klagen tas til etterf\u00f8lgelse slik at avslaget omgj\u00f8res til \u00abbehov for tilleggsdokumentasjon/behov for omprosjektering p\u00e5 bakgrunn av byantikvarens tilbakemelding\u00bb. 3.4 Atkomst og avkj\u00f8rsel Det ble redegjort for de tekniske planene i suppleringsbrevet datert 01.03.24. Det har v\u00e6rt litt fram og tilbake vedr\u00f8rende \u00f8nsket leveranse fra Bymilj\u00f8etaten. Endelig svar kom denne uken, og det er f\u00f8rst n\u00e5 mulig \u00e5 utarbeide komplett leveranse som de kan ta stilling til. Dette ble saksbehandler orientert om. 3.5 Vannforsyning og avl\u00f8p Bergen vann skriver i sin uttalelse at de vil gi en forh\u00e5ndsuttalelse f\u00f8r IG. De viser for \u00f8vrig til VA- rammeplan utarbeidet i forbindelse med reguleringssak. 3.6. Avfall Dette m\u00e5 v\u00e6re en inkurie fra BIR sin side. Det framg\u00e5r tydelig i innsendte RTP at s\u00f8knaden omhandler totalt 9 boenheter, 3 i eksisterende bolig, pluss 6 nye. Det ble s\u00f8kt om maksimalt antall enheter. Innsendte RTP ble ogs\u00e5 vedlagt s\u00f8knaden. At BIR opererer med 3 i sitt svar, framst\u00e5r derfor som en inkurie fra deres side, som ville v\u00e6rt enkelt \u00e5 rydde opp i. 3.7. Fjernvarme Tiltaket skal knyttes til konsesjonsomr\u00e5det for fjernvarme. Alliance arkitekturstudio AS / Trondheimsveien 72, 0565 Oslo / allark.no / Org. nr. 988 437 433 - 1 - 3.8. Atkomst og plassering Ansvarlig s\u00f8ker har redegjort for atkomstl\u00f8sning i redegj\u00f8relse til supplerende materiale. Det er ogs\u00e5 klippet inn vurderinger gjort i forbindelse med reguleringssaken b\u00e5de av plankonsulent og i fagnotatet fra kommunen. Atkomstsituasjonen er tilsvarende som p\u00e5 illustrasjonsplan, iht. reguleringsbestemmelse 2.1.1 er Illustrasjonsplan datert 19.09.18 retningsgivende for disponering av planomr\u00e5det og bebyggelsens karakter. I fagnotatet fra kommunen i reguleringssaken ble temaet vurdert slik: \u00abDet er utfordringer knyttet til foresl\u00e5tt bebyggelse og tilgjengelighet. Det er en h\u00f8ydeforskjell mellom Falsens vei (kote +43) og eksisterende eiendom (ca. kote +46) p\u00e5 ca. 3 meter. Til offentlig ettersyn var det vist en adkomst med rampe fra gaten. Denne er imidlertid tatt ut av planforslaget i samr\u00e5d med Byantikvaren og fagetaten da en slik konstruksjon vurderes til \u00e5 bryte med s\u00e6rpreget i gaten, samt virke skjemmende for den verneverdige villaen. If\u00f8lge planbeskrivelsen \u00f8nskes atkomst fra Falsens vei l\u00f8st via trapper til felles uteplass og parkeringskjeller. Et nybygg med heis kunne l\u00f8st problemet, men det er ogs\u00e5 utfordringer med heis i et s\u00e5 lite prosjekt (\u00f8konomi, areal). Etter en samlet vurdering fremmes forslaget uten en l\u00f8sning som sikrer tilgjengelighet for alle\u00bb. Bestemmelsen ble lagt inn da det likevel var \u00f8nske om at hovedinngangsplan med uteareal skulle v\u00e6re tilgjengelig for alle, noe en trappeheis/l\u00f8fteplattform sikrer. TEK 17 skiller ikke mellom heis og l\u00f8fteplattform n\u00e5r h\u00f8ydeforskjellen er lav. Saksbehandler viser videre til \u00a71-1 i pbl. (..) For boliger skal prinsippet om universell utforming ivaretas gjennom krav til tilgjengelighet. Utformingen av boligene f\u00f8lger TEK 17s krav til tilgjengelighet. Trappeheisen vil sikre tilgjengelighet for alle til inngangsplanet og uteoppholdsarealene. (reguleringsbestemmelse \u00a7 5.3.1.1) Bygningen i seg selv utl\u00f8ser ikke krav til heis, da det kun er trapp i en etasje (inntil 3,3m) opp eller ned til boenhetens inngangsd\u00f8r fra bakkeplan. H\u00f8ydeforskjellen mellom inngangsd\u00f8r og bakkeniv\u00e5 er 1,3 m, og med det godt innenfor de tillatte 3,3m. Ref. TEK 17 \u00a7 12-3 (2) \u00abDersom en bare trenger \u00e5 g\u00e5 \u00e9n etasje p\u00e5 inntil 3,3 meter opp eller ned for \u00e5 komme fra inngangspartiet i bygningen til inngangsd\u00f8ren i boenheten, gjelder ikke krav om heis. Bygningen kan ha flere inngangspartier.\u00bb Ingen av boenhetene har alle hovedfunksjoner p\u00e5 inngangsplanet, men har tilgjengelig utformet baderom. Ansvarlig s\u00f8ker og byggherre er med det ikke enige i saksbehandlers vurdering av oppfyllelse av reguleringsbestemmelse \u00a75.3.1.1. Ang\u00e5ende byggets plassering. Det framst\u00e5r som nytt at bygningsmyndigheten vurderer trappeanlegget som en avgj\u00f8rende del av bebyggelsen. Denne endringen ble positivt mottatt, da det f\u00f8rste forslaget var vist med svalgang. Hadde denne vurderingen v\u00e6rt informert om tidligere kunne trappene med sm\u00e5 grep blitt dyttet inn i bygningskroppen. Trappene p\u00e5virker ikke avstanden mellom ny og eksisterende bygningskropp. Og heller ikke andel lys og luft mellom byggene. Det er ogs\u00e5 til informasjon samme eier av de to tomtene. 3.9. Planl\u00f8sning Ansvarlig prosjekterende for arkitektur (PRO Ark) er ikke enige med saksbehandler at halvplansboliger ikke er egnet som familieboliger. Det finnes en rekke gode eksempler p\u00e5 rekkehus bygd med halvplan som fungerer godt som familieboliger. PRO Ark har s\u00f8kt \u00e5 skape ulike oppholdssoner og fleksible roml\u00f8sninger, noe som passer godt til en familie, hvor behov endres i takt med barnas alder. Det kan framst\u00e5 som saksbehandler har misforst\u00e5tt antall plan, da man ikke m\u00e5 bevege seg 2 etasjer fra soverom til bad, men to halve plan p\u00e5 det meste. Noe som utgj\u00f8r 1 hel etasje. Reguleringsbestemmelse \u00a75.2.2 sier at minimum 3 av boenhetene skal v\u00e6re familieleiligheter, 3-roms eller st\u00f8rre. Alle enhetene har flere soverom enn 2 og er av rikelig st\u00f8rrelse. Dersom en familie kun \u00f8nsker to soverom, kunne de to \u00f8verste leilighetene hatt soverom og bad i de to \u00f8verste halvplan (soverom der det er vist loftstue/opphold) og to halve plan med stue og kj\u00f8kken. Dette er noe av fleksibiliteten som ligger i planene som ansvarlig prosjekterende mener saksbehandler ikke ser. For de to \u00f8verste leilighetene er det alts\u00e5 en mulighet med 4 soverom, loftstue og felles stue/kj\u00f8kken. (uttegnet alternativ) Eller to soverom hvor stue og kj\u00f8kken fordeles p\u00e5 hvert sitt halvplan. Dette er en endring som kan utf\u00f8res av beboer selv da b\u00e6ringen er lagt i skillet mellom halvplanene. En fleksibel boenhet som med enkle grep Alliance arkitekturstudio AS / Trondheimsveien 72, 0565 Oslo / allark.no / Org. nr. 988 437 433 - 2 - kan endres med en families behov, er \u00e5 anse som en bolig en kan bo i lenge og som svarer godt til prinsippene om sosial b\u00e6rekraft. PRO Ark har vanskelig for \u00e5 se at en 3-roms p\u00e5 henholdsvis 93 og 107 m2 kan anses som \u00e5 v\u00e6re knapp. De to \u00f8verste boenhetene vist med 2 og 3 soverom: Plan 2.etasje B\u00e6ring Plan 2.etasje 1/2 Plan 3.etasje B\u00e6ring Plan 3.etasje 1/2 At de to leilighetstypene er vist med mulighet for flere soverom enn to er ikke ensbetydende med at boligene skal benyttes til studentboliger. Dette er for \u00e5 vise muligheter og at beboere gjerne vil se mulighet for flere soverom. Dette er noe som er vanlig og som meglere ved salg gjerne ettersp\u00f8r. PRO Ark ser at man her heller skulle vist alternativet med minimumsl\u00f8sning (2 soverom) og heller stiplet inn muligheten for flere soverom. Alliance arkitekturstudio AS / Trondheimsveien 72, 0565 Oslo / allark.no / Org. nr. 988 437 433 - 3 - Eksempel p\u00e5 gode halvplans familieboliger fra Islandsbygge i K\u00f8benhavn av Vandkunsten arkitekter. 3.10. Visuelle kvaliteter Prosjektet kunne med enkle grep blitt endret i henhold til byantikvarens anbefaling: Vi anbefaler at nybygget revideres i materialitet og uttrykk, slik at det i (enda) st\u00f8rre grad innordner seg og kan inng\u00e5 i den st\u00f8rre helheten som kulturmilj\u00f8et karakteriseres av. Helt konkret anbefaler vi regul\u00e6re vindusplasseringer i tydeligere linjer, samt at valg av fasadematerial endres til pusset mur eller malt trykkledning, i en lys farge. Hadde PRO Ark mottatt dette f\u00f8r avslaget, ville dette v\u00e6rt enkle justeringer \u00e5 f\u00e5 p\u00e5 plass. I tilsvarende prosjekter hvor byantikvar er involvert opplever PRO Ark at saksbehandler alltid gir rom for justering iht. tilbakemeldingen. Ikke at det gis direkte avslag. Framfor svalgang er det n\u00e5 foresl\u00e5tt halvplanstrapper til inngangsd\u00f8rene. Halvplanstrapper er noe som g\u00e5r igjen i store deler av gata. Spesielt p\u00e5 motsatt side i Falsens vei er dette en del av str\u00f8kskarakteren. Farge p\u00e5 bygget er ogs\u00e5 hentet fra n\u00e6romr\u00e5det. PRO ark vil i tillegg gjerne tilbakevise saksbehandlers synsing om prosjektets arkitektur og fasade uttrykk: \u00aboms\u00f8kt fasadebearbeiding med et \u00abhulter til bulter\u00bb konsept for fasade p\u00e5 gavlsider, blandet med horisontal inndeling p\u00e5 langside. Vi vurderer at tiltaket hverken innpasser seg med eksisterende str\u00f8kskarakter eller arkitektur, eller fremst\u00e5r helhetlig bearbeidet i seg selv.\u00bb. Denne uttalelsen st\u00e5r i skj\u00e6rende kontrat til Byarkitektens nominasjon, av tilsvarende eplehagefortettings-prosjekt i Kronstadvegen 20 (1,6 km unna), til Bergen kommunes arkitektur- og byformingspris i 2019, ogs\u00e5 tegnet av Alliance arkitekturstudio. Dette prosjektet er i tillegg brukt i kommunens eksempelsamling til Akitektur + for god stedutvikling og stedstilpassing. Prosjektet vender ogs\u00e5 gavlen mot gata og har i tillegg til Falsens vei 59 en n\u00e5tidig detaljering, samt tolkning av n\u00e6romr\u00e5dets arkitektoniske uttrykk og en viduesplasering som underordner seg og avspeiler boligens innvendige funksjoner. Alliance arkitekturstudio AS / Trondheimsveien 72, 0565 Oslo / allark.no / Org. nr. 988 437 433 - 4 - Illustrasjon Kronstadvegen 20 (nominert til Bergen kommunes arkitektur- og byformingspris i 2019) Illustrasjon Falsens vei 59 3.11. St\u00f8y Ansvarlig s\u00f8ker kan ikke se at reguleringsbestemmelse 5.3.1.2 ikke er dokumentert tilstrekkelig, da st\u00f8ykonsulent fra Brekke og Strand har hentet ut st\u00f8ykart som viser at tiltaket ligger godt utenfor st\u00f8ysoner, og dermed oppfyller kravet til uteareal hvor veitrafikkst\u00f8y ikke overstiger 55dbA. 3.13. \u00d8vrig I denne saken mangler det dokumentasjon for flere av punktene i dette vedtaket (opplyst i respektive punkt). Ved en eventuell ny s\u00f8knad, skal det foreligge komplett s\u00f8knadsdokumentasjon. Ansvarlig s\u00f8ker er ikke enige i denne vurderingen. Mange av punktene er besvart ut tidligere, se redegj\u00f8relser ovenfor. Ansvarlig s\u00f8kers konklusjon er at det riktige i denne situasjonen ville v\u00e6rt \u00e5 be om Alliance arkitekturstudio AS / Trondheimsveien 72, 0565 Oslo / allark.no / Org. nr. 988 437 433 - 5 - \u00abbehov for tilleggsdokumentasjon/behov for omprosjektering p\u00e5 bakgrunn av byantikvarens tilbakemelding\u00bb. Ved \u00e5 gi avslag fratas man muligheten for \u00e5 redegj\u00f8re for misforst\u00e5elser og utf\u00f8re justeringer som kunne f\u00f8rt prosjektet i land. Vi ber derfor med dette om at avslaget revurderes. Med vennlig hilsen Alliance arkitekturstudio as v/ Maren Loeng Rosten p\u00e5 vegne av tiltakshaver Eiendom vest utleie as v/ \u00d8yvind Hagen Alliance arkitekturstudio AS / Trondheimsveien 72, 0565 Oslo / allark.no / Org. nr. 988 437 433 - 6 - "
}