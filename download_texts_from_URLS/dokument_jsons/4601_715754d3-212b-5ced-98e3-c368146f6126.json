{
  "dokument_id": "715754d3-212b-5ced-98e3-c368146f6126",
  "doc_type": "case_attachment",
  "kommune": 4601,
  "tittel": "Epost Oppf\u00f8lging etter UMBY m\u00f8te, sak 4_25 S\u00e6terdalen g\u00e5rd. ",
  "url": "https://bergen.kommune.no/politikere-utvalg/api/fil/bk360/11816672/Epost-Oppfolging-etter-UMBY-mote-sak-4-25-Saeterdalen-gard-",
  "tekst": "Fra: \"Hanne Kathrin Vie\" <hanne@arkcubus.no> Sendt: fredag 10. januar 2025 10:27:27 Til: \"Berg, Andreas\" <Andreas.Berg@bergen.kommune.no> Emne: Oppf\u00f8lging etter UMBY m\u00f8te, sak 4/25 S\u00e6terdalen g\u00e5rd. Vedlegg: Konsekvensar-for-landbruk-og-jordvern-datert-16-12-2020.PDF Hei Viser til muntlig innlegg i g\u00e5r 09.01.2025 vedr. reguleringsplan for S\u00e6terdalen g\u00e5rd, PlanID 70170000, sak nr. 4/25. I forbindelse med innlegget kom det opp sp\u00f8rsm\u00e5l vedr. klassifisering av matjord fra Trond Tystad (Bergenslisten). Her er ufyllende informasjon som jeg ber videresendes til Trond og som gjerne ogs\u00e5 kan deles med hele utvalget slik at alle er likt informert. : Viser til rapport fra Norsk Landbruksr\u00e5dgiving som f\u00f8lger saken datert 16.12.20 ( se vedlegg), kap1 som gir en oppsummering av konsekvensene av utbyggingen: \u00abReguleringsomr\u00e5det som foresl\u00e5s utbygget til boligform\u00e5l er fordelt p\u00e5 i alt 9 bruksnr. g\u00e5rdsnr 122, bruksnr 599 \u2013 606, samt g\u00e5rdsnr 122, bruksnr 629. Ser en alle bruksnr. under ett, viser Nibio's g\u00e5rdskart at her finnes i 2020 til sammen 4,1 dekar fulldyrket jord, 1,8 dekar skog og 1,5 dekar annet/bebygd areal. Boniteringen viste at mye av det fulldyrka arealet er s\u00e5pass grunnlendt at det nok burde v\u00e6rt klassifisert som overflatedyrka jord i stedet. Arealet b\u00e6rer preg av \u00e5 ha v\u00e6rt ute av drift i lengre tid, vegetasjonen best\u00e5r i stor grad av tuedannende gras, noe lyssiv og bregner, samt stedvis mosedekke. Skogarealet har muligens tidligere v\u00e6rt brukt som innmarksbeite. Jordsmonnet her er sv\u00e6rt grunnlendt, og det er stedvis fjell i dagen. I grove trekk er det fulldyrka arealet foresl\u00e5tt bebygget, mens skogarealet er foresl\u00e5tt beholdt som skog/gr\u00f8ntomr\u00e5de, til lek og rekreasjon. Konsekvensen av utbyggingen vil v\u00e6re at muligheten for landbruksvirksomhet innenfor reguleringsomr\u00e5det opph\u00f8rer. For \u00e5 ivareta jordvernhensyn blir det n\u00f8dvendig \u00e5 ta vare p\u00e5 cirka 2.000 kubikkmeter matjord. Den kan flyttes til andre lokasjoner, men det vil v\u00e6re tjenlig \u00e5 bruke mest mulig av denne jorden inne p\u00e5 reguleringsomr\u00e5det, til hager og gr\u00f8ntarealer. \u00ab Vi viser til at bestemmelsene (2.8.3) sikrer at det skal foreligge en matjordplan f\u00f8r igangsetting. Denne skal dokumentere: \u2022 Beskrivelse av jordkvalitet og jordlag. \u2022 Redegj\u00f8relse for hvor mye matjord som foresl\u00e5s flyttet, samt areal med matjord som eventuelt kan videref\u00f8res/ bevares som der den her. \u2022 Kartfesting og foto av ber\u00f8rt areal. \u2022 Metodikk og gjennomf\u00f8ring av jordflytting. \u2022 Kartlegging av fremmede arter og redegj\u00f8relse for tiltak for \u00e5 fjerne og hindre spredning av fremmede arter. \u2022 Beskrivelse av lokalitet der matjord skal flyttes til. \u2022 H\u00e5ndtering av avrenning, drenering og flomsituasjon fra stedet hvor matjord flyttes fra/til. De 2000m3 matjord er en stor ressurs for kvalitetene i reguleringsplanen, klimahensyn og prosjekt\u00f8konomien. Reguleringsplanen legger opp til at man skal bevare og gjenbruke s\u00e5 mye som mulig av matjorden ved utbygging, til bruk i fellesarealer, parsellhager osv. Sannsynligvis kan mye benyttes videre, men det er ikke gjort en finkalkulering av hvor mye av de 2000 m3 matjord som helt konkret kan benyttes innenfor planomr\u00e5det. Dette er del av den videre prosessen i byggesak. Dette er utgangspunktet for at vi stiller sp\u00f8rsm\u00e5l til foresl\u00e5tt supplering av bestemmelse 2.8.3 punkt i : Matjord tilsvarende mengde foresl\u00e5tt i jordressursrapport, datert 16.12.2020 skal gjenbrukes innenfor planomr\u00e5det. \u00abSkal\u00bb formuleringen f\u00f8rer til lite fleksibilitet til \u00e5 flytte matjord dersom det blir noe til overs. H\u00e5per dette var oppklarende. Dersom det er behov for utfyllende informasjon er det bare \u00e5 ta kontakt. Med vennlig hilsen Hanne K. Vie | Byplanlegger | 488 61 570 ------------------------------------------------------------ Arkitektgruppen CUBUS AS \u2013 mer enn et bygg Halfdan Kjerulfsgate 4 | 5017 Bergen | Norway | 55 21 44 00 www.arkcubus.no "
}