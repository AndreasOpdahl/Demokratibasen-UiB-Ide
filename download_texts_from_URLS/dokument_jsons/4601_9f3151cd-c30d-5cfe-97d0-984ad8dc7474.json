{
  "dokument_id": "9f3151cd-c30d-5cfe-97d0-984ad8dc7474",
  "doc_type": "case_attachment",
  "kommune": 4601,
  "tittel": "Statsforvalters vedtak det henvises til i tilleggsnotatet",
  "url": "https://bergen.kommune.no/politikere-utvalg/api/fil/bk360/10117279/Statsforvalters-vedtak-det-henvises-til-i-tilleggsnotatet",
  "tekst": " V\u00e5r dato: V\u00e5r ref: 31.01.2024 2023/10359 Deres dato: Deres ref: SWECO NORGE AS Saksbehandler, innvalgstelefon Postboks 80 Sk\u00f8yen Ida Loftesnes Kv\u00e5le, 5764 3155 0212 OSLO Att. Celina Blytt Bergen kommune, gbnr. 34/345, Kokstadvegen 37. Innvendig ombygging, rammetillatelse. Klage p\u00e5 vilk\u00e5r gitt i rammetillatelse. Vi viser til oversending av klagesak fra Bergen kommune den 26.06.2023, og klage datert 27.10.2022. Vi beklager lang saksbehandlingstid. Vedtak Klagen blir tatt delvis til f\u00f8lge. Statsforvalteren finner \u00e5 kunne delvis stadfeste Bergen kommunes vedtak datert 20.10.2022, sak BYGG-2022/17391-28, med f\u00f8lgende endring: Vi omgj\u00f8r deler av vedtaket, og f\u00f8lgende vilk\u00e5r blir tatt ut av vedtaket: - Rekkef\u00f8lgekrav i reguleringsplanens \u00a7 3.1.1 m\u00e5 dokumenteres: Teknisk plan for oppgradering av eksisterende veg, eller etablering av nytt veganlegg, som vil v\u00e6re atkomst til eiendommen skal v\u00e6re godkjent av veimyndighet. - Klimagassregnskap, jf. kommuneplanens bestemmelse \u00a7 18.4. Resten av Bergen kommunes vedtak datert 20.10.2022, sak BYGG-2022/17391-28 blir stadfestet. Sakens bakgrunn Det er den 06.05.20221 s\u00f8kt om endring av rammetillatelse datert 20.01.2021, sak 202019837/162 til bruksendring av eksisterende lagerbygning til kombinert bilforretning, verksted og lager. Det er s\u00f8kt om riving av eksisterende mesanin, oppf\u00f8ring av nytt plan 2 (1 942m2), ombygging av eksisterende konstruksjoner og oppgradering av tekniske installasjoner. Bygget vil f\u00e5 en total BRA p\u00e5 5 754 m2 etter den innvendige ombyggingen. 1 Se ogs\u00e5 tilleggsopplysninger datert 12.08.2022, 18.08.2022 og 05.09.2022. 2 Det er i rammetillatelsen gitt tillatelse til bruksendring av eksisterende lagerbygning til kombinert bilforretning, verksted og lager, og det er gitt dispensasjon fra gjeldende arealform\u00e5l K/I1. Se v\u00e5r sak 2022/16367, JP. 58 i oversendingen fra Bergen kommune. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/11 Bygningsmyndighetene i Bergen kommune gjorde den 20.10.2022, sak BYGG-2022/17391-28, vedtak om \u00e5 gi tillatelse til endringene som er oms\u00f8kt p\u00e5 eiendommen gbnr. 34/345. Tillatelsen er gitt p\u00e5 f\u00f8lgende vilk\u00e5r: - Dokumentasjon som m\u00e5 sendes inn f\u00f8r det kan gis igangsettingstillatelse: o Rekkef\u00f8lgekrav i reguleringsplanens \u00a7 3.1.1 m\u00e5 dokumenteres: Teknisk plan for oppgradering av eksisterende veg, eller etablering av nytt veganlegg, som vil v\u00e6re atkomst til eiendommen skal v\u00e6re godkjent av veimyndighet. o Felt K/I1 kan f\u00f8rst bygges ut etter at kollektivfelt i nord er ferdig opparbeidet, jamf\u00f8r plan 17020000, jf. reguleringsbestemmelse \u00a7 5.8.1. o Klimagassregnskap, jf. kommuneplanens bestemmelse \u00a7 18.4. - Dokumentasjon som m\u00e5 sendes inn f\u00f8r tiltaket kan tas i bruk: o Rekkef\u00f8lgekrav i reguleringsplanens \u00a7 3.1.2 m\u00e5 dokumenteres: F\u00f8lgende samferdselsanlegg m\u00e5 v\u00e6re opparbeidet eller sikret opparbeidet: kj\u00f8revei o_KV01a, o_KV01b og fortau/gangvei GS og AVG langs vestsiden av o_KV01 og FT langs \u00f8stsiden av o_KV01. - Tidligere tillatelse: o For \u00f8vrige forhold gjelder rammetillatelse datert 20.01.2021. I rammetillatelsen datert 20.01.2021 g\u00e5r f\u00f8lgende frem: - Vedtak o Det gis rammetillatelse til: \u25aa Bruksendring av eksisterende lagerbygning til kombinert bilforretning, verksted og lager. - Dispensasjoner o Det gis dispensasjon fra reguleringsplan nummer 61130000 \u00a7 5.8 om arealform\u00e5l industri, kontor til bilforretning, jf. plan- og bygningsloven \u00a7 19-2. o Dispensasjonen gis p\u00e5 vilk\u00e5r av at det er opparbeidet n\u00f8dvendig infrastruktur for atkomst til eiendommen f\u00f8r tiltaket kan tas i bruk. - Dokumentasjon som m\u00e5 sendes inn f\u00f8r det kan gis igangsettingstillatelse: o Oppdatert plantegning som viser rominndeling og form\u00e5l. o Tillatelse/Dispensasjon/Samtykke fra arbeidstilsynet for bruksendringen, jf. plan- og bygningsloven \u00a7 21-5. o Tegning og redegj\u00f8relse som viser plass for avfallsh\u00e5ndtering innend\u00f8rs, jf. reguleringsbestemmelse \u00a7 1.3.1. o F\u00f8lgende rekkef\u00f8lgekrav i reguleringsplanen m\u00e5 dokumenteres: \u00a7 3.1.1, med krav om godkjenning av tekniske plan for utforming av atkomst til eiendommen. - Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: o Bekreftelse fra Vann- og avl\u00f8psetaten p\u00e5 at sluttdokumentasjonen er tilfredsstillende. o Sluttrapport for faktisk disponering av avfall, jf. byggteknisk forskrift \u00a7 9-9. o Bekreftelse fra veimyndighet p\u00e5 at infrastruktur for atkomst er opparbeidet i henhold til godkjent teknisk plan. Vedtaket ble p\u00e5klaget av Sweco Norge AS v/Celina Blytt den 27.10.2022. Klagen er sendt inn p\u00e5 vegne av tiltakshaver Kokstadvegen 37 AS. Det er vilk\u00e5rene i tillatelsen som er p\u00e5klaget og det er bestridt at disse er gyldige. Det er anmodet om at vilk\u00e5rene fjernes. I klagen er det i all hovedsak anf\u00f8rt at flere av vilk\u00e5rene i rammetillatelsen av 20.10.2022 er ugyldige,3 det er spesielt vist til vilk\u00e5rene knyttet til reguleringsplanen \u00a7 5.8.1 og 3.1.2., og KPA \u00a7 18.4. Det er videre anf\u00f8rt at bygningsmyndighetene ikke har gitt noen begrunnelse for vilk\u00e5rene som er satt i endringstillatelsen, annet enn att \u00abtiltaket utvides\u00bb og at bestemmelsene i reguleringsplanen knytter seg til dette. Slik tiltakshaversiden ser det, er dette i strid med den ulovfestede vilk\u00e5rsl\u00e6ren, og de kravene til tilknytning og forholdsmessighet som f\u00f8lger av l\u00e6ren. Det er i alle tilfeller anf\u00f8rt at alle vilk\u00e5rene eventuelt burde blitt vurdert ved bruksendringen godkjent i rammetillatelsen datert 20.01.2021, ikke i rammetillatelsen for de innvendige endringene datert 20.10.2022. Det er ogs\u00e5 klaget p\u00e5 lang saksbehandlingstid. 3 Rammetillatelsen 20.10.2022, viser ogs\u00e5 tilbake til de vilk\u00e5rene som g\u00e5r frem av rammetillatelse datert 20.01.2021. Side: 3/11 Utvalg for milj\u00f8 og byutvikling behandlet klagen i m\u00f8te den 14.06.2023, sak 271/23.4 Klagen ble ikke tatt til f\u00f8lge og saken ble sendt til Statsforvalteren i Vestland for endelig avgj\u00f8relse. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Forvaltningsloven gjelder for Statsforvalterens saksbehandling i byggesaker, jf. plan- og bygningsloven \u00a7 1-9 f\u00f8rste ledd. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Statsforvalteren har som klageinstans kompetanse til \u00e5 gj\u00f8re nytt vedtak i saken, stadfeste kommunens vedtak eller oppheve kommunens vedtak og sende saken tilbake for ny behandling, jf. forvaltningsloven \u00a7 34 fjerde ledd. Det fremg\u00e5r av plan- og bygningsloven \u00a7 11-6 og \u00a7 12-4 at kommuneplanen og reguleringsplanen er juridisk bindende for nye eller utvidelse av eksisterende tiltak. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Dispensasjon forutsetter s\u00e6rskilt s\u00f8knad om dette, jf. plan- og bygningsloven \u00a7 19-1. Adgangen til \u00e5 gi juridisk bindende bestemmelser til arealplaner er utt\u00f8mmende regulert i plan- og bygningsloven \u00a7\u00a7 11-9 til 11-10, og \u00a7\u00a7 12-7, jf. 12-6 om bestemmelser til hensynssoner. For at kommunen skal kunne stille vilk\u00e5r til en tillatelse m\u00e5 adgangen til \u00e5 stille vilk\u00e5r som utgangspunkt f\u00f8lge av uttrykkelige vilk\u00e5rshjemler i plan- og bygningsloven med tilh\u00f8rende forskrifter.5 Planstatus I gjeldende kommuneplan6 er eiendommen satt av til n\u00e6ringsbebyggelse \u2013 Industri/Kontor/Lager. Eiendommen ligger ogs\u00e5 innenfor hensynssone konsesjonsomr\u00e5de for fjernvarme og gul sone veist\u00f8y, og b\u00e5ndleggingssone for sentral-/regionalnett elforsyning. I gjeldende reguleringsplaner7 er eiendommen satt av til Kontor/Industri (K/I1) og Kj\u00f8revei, annen veigrunn, gang- og sykkelvei. Eiendommen ligger ogs\u00e5 innenfor hensynssone h\u00f8yspenning og krav om infrastruktur. Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak, jf. forvaltningsloven \u00a7 33. Tiltakshaver er part i saken og har derfor klagerett, og det er klaget til rett tid, jf. forvaltningsloven \u00a7\u00a7 28 og 29. 4 Vedtaket ble gjort med 7 mot 10 stemmer. Se utskrift av protokoll og administrasjonens innstilling (fagnotat) datert 23.11.2022 og 31.03.2023. Byr\u00e5det behandlet saken i m\u00f8te 19.05.2023 (16.05.2023), sak 170/23, byr\u00e5dets innstilling og utvalgets vedtak er likelydende. 5 Se ogs\u00e5 veiledning om den ulovfestede vilk\u00e5rsl\u00e6ren: Reush, Marianne, Lov og rett 2014 s. 14-32. 6 Kommuneplanens arealdel 2018-2030, planid. 65270000, vedtatt i bystyret den 19.06.2019. arealplaner.no. 7 Reguleringsplan YTREBYGDA. DEL AV GNR 111, 114 OG 34, LILAND OG BIRKELAND \u00d8VRE, KOKSTAD \u00d8ST, plannr. 61130000, vedtatt 24.06.2020 arealplaner.no og reguleringsplan YTREBYGDA. DEL AV GNR 34, 111 OG 114, KOLLEKTIVFELT KOKSTADVEGEN NORD FV 179, plannr. 17020000. arealplaner.no. Side: 4/11 Innledningsvis viser vi til at utgangspunktet for byggesaksbehandlingen er at kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Denne saken gjelder klage p\u00e5 de vilk\u00e5rene som er gitt i den nye rammetillatelsen datert 20.10.2022. Vi behandler ikke klagen p\u00e5 avslagene p\u00e5 igangsettingstillatelsene i denne saken, da dette er behandlet tidligere.8 Sakene har likevel n\u00e6r sammenheng. Vilk\u00e5r i rammetillatelsen Den ulovfestede vilk\u00e5rsl\u00e6ren er ikke treffende for vilk\u00e5rene som er fastsatt i denne saken. Alle vilk\u00e5rene i rammetillatelsen er forankret i gjeldende reguleringsplan eller kommuneplan, som er juridisk bindende for nye eller utvidelse av eksisterende tiltak, jf. plan- og bygningsloven \u00a7 11-6 og \u00a7 12-4, jf. ogs\u00e5 \u00a7 1-6 andre ledd. I motsetning til vilk\u00e5rsl\u00e6ren er det i denne saken ikke snakk om tyngende vilk\u00e5r som er fastsatt for \u00e5 avb\u00f8te skj\u00f8nnsmessige avslagshjemler. Vilk\u00e5r som uansett f\u00f8lger av annet regelverk, kalles gjerne \u00abuegentlige vilk\u00e5r\u00bb. Siden forpliktelsene allerede f\u00f8lger av annet regelverk eller plan, vil ikke vilk\u00e5rene ha selvstendig rettslig betydning for tiltakshaveren, og forpliktelsen vil heller ikke forsvinne dersom vilk\u00e5rene tas ut. Det er likevel en forutsetning for at vilk\u00e5rene i rammetillatelsen er gyldige, alts\u00e5 at reguleringsplan- og kommuneplanbestemmelsene som vilk\u00e5rene tufter p\u00e5 har hjemmel i lov. Reguleringsplan- og kommuneplanbestemmelser som ikke har hjemmel i plan- og bygningsloven, vil v\u00e6re ugyldige. Ugyldige bestemmelser kan ikke brukes som avslag p\u00e5 s\u00f8knad om tiltak, eller stille rettslige bindende vilk\u00e5r til konkrete tiltak.9 Vurderingstemaet denne saken reiser er i utgangspunktet om de vilk\u00e5rene som er gitt i rammetillatelsen er gyldige, har hjemmel i lov og eventuelt om de blir aktualisert i denne saken. Vi vil i det f\u00f8lgende presentere hvert av de p\u00e5klagede vilk\u00e5rene i rammetillatelsen, kommunens vurdering av hver av den og v\u00e5r vurdering av gyldigheten. Vi viser innledningsvis til at plan- og bygningsloven \u00a7 12-7 gir en utt\u00f8mmende liste over hvilke forhold det kan gis bestemmelser om i en reguleringsplan. - Krav til godkjent avfallsl\u00f8sning, jf. \u00a7 1.3.1. Krav til godkjent avfallsl\u00f8sning g\u00e5r frem av rammetillatelse datert 20.01.2021, jf. siste punkt i ny rammetillatelse, jf. gjeldende reguleringsplan \u00a7 1.3.1. Det er anf\u00f8rt at dette vilk\u00e5ret er ugyldig, og at det uansett er innfridd ved innsending til BIR og Bergen kommune. Det er ikke et krav om at planen er \u00abgodkjent\u00bb. Det f\u00f8lger av gjeldende reguleringsplans (61130000) rekkef\u00f8lgekrav i \u00a7 1.3.1. at:10 \u00abDet skal settes av plass til avfallsh\u00e5ndtering inne i bygget. Avfallsl\u00f8sninger skal v\u00e6re tilpasset framtidig nedgravd l\u00f8sning. Dette skal dokumenters i detaljreguleringsplan, der det er krav om slik, samt ved s\u00f8knad om tiltak til nye bygg/hovedombygging. Plassering av avfallscontainer p\u00e5 vei/gate eller fortau tillates ikke. Det skal utarbeides en renovasjonsteknisk avfallsplan (RTP) som skal forelegges BIR til uttalelse.\u00bb Det f\u00f8lger av den tidligere rammetillatelsen at f\u00f8lgende m\u00e5 sendes inn f\u00f8r det kan gis igangsettingstillatelse: o Tegning og redegj\u00f8relse som viser plass for avfallsh\u00e5ndtering innend\u00f8rs, jf. reguleringsbestemmelse \u00a7 1.3.1. 8 Vi har stadfestet Bergen kommunes avslagsvedtak i v\u00e5rt vedtak datert 27.02.2023, sak 2022/16367. 9 Se veileder \u00abReguleringsplan\u00bb datert 20.09.2022 utarbeidet av Kommunal- og distriktsdepartementet s. 134. Reguleringsplan - regjeringen.no 10 Bestemmelsen om avfallsh\u00e5ndtering er begrunnet i planbeskrivelsen pkt. 6.11. Side: 5/11 Det f\u00f8rste vi m\u00e5 ta stilling til er om bestemmelsen har hjemmel i lov. I gjeldene reguleringsplan ligger bestemmelsen under pkt. 1; fellesbestemmelser og har, etter det vi kan se, hjemmel i plan- og bygningsloven \u00a7 12-7 nr. 2, jf. ogs\u00e5 \u00a7 12-7 nr. 4. Denne bestemmelsen hjemler funksjonskrav til f.eks. avfallsh\u00e5ndtering.11 Vi viser ogs\u00e5 til plan- og bygningsloven \u00a7 29-8 om avfallsh\u00e5ndtering, jf. ogs\u00e5 TEK17 \u00a7 12-12. Siste setning, om at RTP skal forelegges BIR til uttale, har ikke hjemmel i lov. Det er i rammetillatelsen ikke vist til at det er et krav til foreleggelse for BIR. Vi problematiserer derfor ikke dette ytterligere. Sp\u00f8rsm\u00e5let er videre om bestemmelsen blir aktualisert i denne konkrete saken. Bergen kommune har i sin klagebehandling vist til at Forutsetningsvis er det ikke tilstrekkelig for \u00e5 innfri kravet til avfallsplan at denne er utarbeidet. Videre er det vist til at det er en skal bestemmelse som setter materielle krav til avfallsh\u00e5ndtering. Slik saken st\u00e5r under klagebehandlingen av denne saken, foreligger de n\u00f8dvendige avklaringene for at innsendt RTP kan tas til behandling. Statsforvalteren har ikke merknader til kommunens vurdering. Det er ikke holdepunkter for \u00e5 vurdere reguleringsplanbestemmelsen som ugyldig, eller at den ikke blir aktualisert i denne saken. Det g\u00e5r frem av dokumentasjonen i saken at renovasjonsteknisk avfallsplan kan tas til behandling, og at dette derfor sannsynligvis vil kunne v\u00e6re p\u00e5 plass n\u00e5r det skal s\u00f8kes om igangsettingstillatelse. Reguleringsplanbestemmelsen/vilk\u00e5ret vil derfor kunne bli innfridd. Alternativt m\u00e5 tiltakshaver s\u00f8ke om (midlertidig) dispensasjon fra bestemmelsen. - Krav til (ny) godkjent teknisk veiplan, jf. \u00a7\u00a7 3.1.1. og 3.1.2. Krav til (ny) godkjenning av teknisk veiplan, jf. gjeldende reguleringsplan \u00a7 3.1.1. og 3.1.2. g\u00e5r frem av rammetillatelse datert 20.10.2022. Begrunnelsen for dette vilk\u00e5ret er at tiltaket medf\u00f8rer \u00f8kt bruksareal. Det er i klagen anf\u00f8rt at tiltaket ikke er utvidet (i endret rammetillatelse) i en slik grad at det er krav om nytt samtykke fra veimyndigheten. Det er ogs\u00e5 vist til at Vestland fylkeskommune, som veimyndighet, har bekreftet12 at det ikke er behov for endringer av eksisterende fortau eller avkj\u00f8rsel. 1. Reguleringsplanbestemmelse \u00a7 3.1.1. Det f\u00f8lger av gjeldende reguleringsplans (61130000) rekkef\u00f8lgekrav i \u00a7 3.1.1. at: \u00abF\u00f8r det kan gis byggetillatelse til tiltak innenfor planomr\u00e5det, skal tekniske planer for oppgradering av eksisterende veg, eller etablering av nytt veganlegg, som vil v\u00e6re adkomst til den aktuelle eiendommen, v\u00e6re godkjent av den aktuelle myndighet. Bestemmelsen gjelder b\u00e5de kj\u00f8reveger, fortau, gang- og sykkelveger, gangveger og allmenninger.\u00bb Det f\u00f8rste vi m\u00e5 ta stilling til er om bestemmelsene har hjemmel i lov. Bestemmelsene er hjemlet i plan- og bygningsloven \u00a7 12-7 nr. 10. Plan- og bygningsloven \u00a7 12-7 nr. 10 sier at det \u00abi n\u00f8dvendig utstrekning\u00bb kan gis bestemmelser om at \u00abutbyggingen av et omr\u00e5de ikke kan finne sted f\u00f8r tekniske anlegg og samfunnstjenester som energiforsyning, transport og vegnett ...\u00bb er \u00abtilstrekkelig etablert\u00bb. Denne type rekkef\u00f8lgebestemmelser kan gis til alle typer arealform\u00e5l og bestemmelsen er en videref\u00f8ring av tidligere regler om rekkef\u00f8lgebestemmelser.13 Form\u00e5let med et slikt krav er \u00e5 sikre at et tiltak innenfor planomr\u00e5det skjer p\u00e5 en hensiktsmessig m\u00e5te og til riktig tidspunkt. 11 Se ot.prp.nr. 32 (2007-2008) s. 234. 12 Det er referert til en e-post datert 21.10.2022. 13 Se ot.prp.nr. 32 (2007-2008) s. 235. Side: 6/11 Vi har likevel vanskelig for \u00e5 se hvor kravet til fremlagt \u00abtekniske planer\u00bb er hjemlet. Dette er et krav som kan tenkes \u00e5 ha hjemmel i plan- og bygningsloven \u00a7 12-7 nr. 12, men dette vil v\u00e6re i tilfeller der det er snakk om oppf\u00f8lging av konkrete funn og behov i planarbeidet. Vi kan ikke se at denne hjemmelen er treffende for denne mer generelle bestemmelsen. Alternativt kan det tenkes et krav om teknisk plan for \u00e5 vise at andre planbestemmelser, etter \u00a7 12-7 nr. 2, er oppfylt. Heller ikke dette er treffende for denne bestemmelsen. Plan- og bygningsloven gir heller ikke hjemmel for \u00e5 gi planbestemmelser om behandling etter andre lover eller annen myndighet. Siste setning i bestemmelsen kan derfor bare forst\u00e5s som en p\u00e5minning om at tiltak som krever avkj\u00f8ringstillatelse etter veiloven \u00a7 40 flg. m\u00e5 v\u00e6re p\u00e5 plass f\u00f8r rammetillatelse kan gis, jf. plan- og bygningsloven \u00a7 27-4. Slik Statsforvalteren oppfatter kommunens vurderinger synes kommunen \u00e5 fortolke at rekkef\u00f8lgekravbestemmelsen \u00a7 3.1.1 og \u00a7 3.1.2 i reguleringsplanen for tiltakseiendommen er knyttet til reguleringsplanen som avkj\u00f8rselen til FV Kokstadvegen er omfattet av. Videre at det derfor er krav til framlegging av godkjent teknisk plan for oppgraderingen av avkj\u00f8rselen til FV Kokstadvegen f\u00f8r igangsettingstillatelse kan bli gitt. Videre at kravene i \u00a7 3.1.2 m\u00e5 v\u00e6re oppfylt f\u00f8r tiltaket kan tas i bruk.14 P\u00e5 bakgrunn av overnevnte kan Statsforvalteren ikke se at omr\u00e5deplanen for tiltakseiendommen har rekkef\u00f8lgebestemmelser som omfatter avkj\u00f8rselen til FV Kokstadvegen. I alle tilfeller kan vi ikke se at det foreligger et rettslig krav til oppgradering av avkj\u00f8rselen til FV Kokstadvegen i forbindelse med oms\u00f8kt tiltak som eventuelt ut\u00f8ser et krav til teknisk plan for oppgradering av avkj\u00f8rselen etter \u00a7 3.1.1. Statsforvalteren vurderer med dette at det ikke er hjemmel for \u00e5 fortolke at \u00a7 3.1.1 omfatter et krav om godkjent teknisk plan for oppgradering av avkj\u00f8rselen til FV Kokstadvegen f\u00f8r igangsettingstillatelse for oms\u00f8kt tiltak. Vi har etter en samlet vurdering, basert p\u00e5 vurderingene ovenfor, konkludert med at den generelle planbestemmelsen om teknisk plan ikke har hjemmel i lov. Bestemmelsen er derfor ugyldig. Ugyldige bestemmelser kan ikke stille rettslige bindende vilk\u00e5r til konkrete tiltak. Verken reguleringsplanbestemmelsen \u00a7 3.1.1. eller vilk\u00e5rene som er fastsatt i medhold av bestemmelsen har noen virkning i denne saken. 2. Reguleringsplanbestemmelse \u00a7 3.1.2. I rammetillatelsen er det ogs\u00e5 gitt et selvstendig krav om at samferdselsanlegg m\u00e5 v\u00e6re opparbeiding eller sikret opparbeidet, jf. reguleringsplanbestemmelsen \u00a7 3.1.2. Dette gjelder kj\u00f8revei o_KV01a, o_KV01b og fortau/gangvei GS og AVG langs vestsiden av o_KV01 og FT langs \u00f8stsiden av o_KV01. Det f\u00f8lger av gjeldende reguleringsplans (61130000) rekkef\u00f8lgekrav i \u00a7 3.1.2. at: \u00abF\u00f8r det kan gis brukstillatelse til ny utbygging av omr\u00e5der i henhold til tabell under, skal de nevnte samferdselsanlegg og turveier i tabellen v\u00e6re ferdig opparbeidet eller sikret gjennomf\u00f8rt. Krav om sikret gjennomf\u00f8rt anses oppfylt dersom tiltakshaver/grunneier enten har inng\u00e5tt forpliktende utbyggingsavtale med Bergen kommune eller forpliktende avtaler med Hordaland fylkeskommune.\u00bb 14Se ogs\u00e5 kommunens egen tolking av bestemmelsene https://plnstoragejbyz5.blob.core.windows.net/bergen4601/61130000/Dokumenter/M%C3%B8tereferat%20rekkef%C3%B8lge bestemmelser%2020181206.pdf?sv=2022-11-02&se=2024-01- 19T12%3A18%3A54Z&sr=b&sp=r&sig=Z7gpvtXRoUsiEzPCCfagLyoZUWfySU2UnXEIs7z3REY%3D Side: 7/11 Bestemmelsen er, slik vi forst\u00e5r det, hjemlet i plan- og bygningsloven \u00a7 12-7 nr. 10 som et rekkef\u00f8lgekrav. Vi m\u00e5 videre vurdere om den konkrete bestemmelsen ligger innenfor rammen av plan- og bygningsloven \u00a7 12-7 nr. 10. Rammene av plan- og bygningsloven \u00a7 12-7 nr. 10 er gjengitt ovenfor og gjelder tilsvarende her. Vi vil innledningsvis peke p\u00e5 at det i plan ikke kan p\u00e5legges utbyggingsavtale, men det kan tenkes at en inng\u00e5tt utbyggingsavtale ogs\u00e5 kan bli vurdert som oppfyllelse av rekkef\u00f8lgekravet. Det f\u00f8lger av gjeldende rettspraksis15 at innholdet i plan- og bygningsloven \u00a7 12-7 nr. 10 er f\u00f8lgende: \u00abKommunen kan bare oppstille rekkef\u00f8lgebestemmelser for \u00e5 dekke reelle behov som utl\u00f8ses eller forsterkes av utbyggingen, eller for \u00e5 avhjelpe ulemper denne f\u00f8rer til. I dette ligger at det m\u00e5 v\u00e6re en slik relevant og n\u00e6r sammenheng mellom tiltaket og utbyggingsprosjektet at det er berettiget \u00e5 kreve at utbyggingen gjennomf\u00f8res i en bestemt rekkef\u00f8lge. Det er ikke i seg selv tilstrekkelig at infrastrukturtiltaket anses form\u00e5lstjenlig eller \u00f8nskelig hvis tiltaket ikke st\u00e5r i en slik sammenheng med det nye prosjektet. Rent fiskale hensyn kan ikke begrunne vedtak etter \u00a7 12-7 nr. 10.\u00bb16 Rettspraksis understreker ogs\u00e5 at sumvirkninger av en utbygging m\u00e5 kunne fanges opp i et rekkef\u00f8lgekrav. \u00abSumvirkninger\u00bb m\u00e5 forst\u00e5s vidt, og kan ikke bare knyttes til det konkrete tiltaket, og heller ikke bare til den konkrete eiendommen.17 Bruksendringen og de innvendige endringene av bygget, som gir mer plass og legger til rette for en mer omfattende bruk av b\u00e5de ansatte og kunder, er med p\u00e5 \u00e5 utl\u00f8se behovet for samferdselsanlegg. Vi har derfor konkludert med at bestemmelsen ligger innenfor plan- og bygningsloven \u00a7 12-7 nr. 10. Videre er sp\u00f8rsm\u00e5let om gjeldende planbestemmelse er treffende og gjelder konkret for det oms\u00f8kte tiltaket, som i dette tilfelle er tillatelse til riving av eksisterende mesanin, oppf\u00f8ring av nytt plan 2 (1 942m2), ombygging av eksisterende konstruksjoner og oppgradering av tekniske installasjoner. Det f\u00f8lger av planbestemmelsen og vilk\u00e5ret i rammetillatelsen at dette er et krav f\u00f8r tiltaket kan tas i bruk/f\u00f8r det kan gis brukstillatelse til ny utbygging. Sp\u00f8rsm\u00e5let i denne saken er derfor om (innvendig) utviding og ombygging av eksisterende bygningsmasse inneb\u00e6rer en \u00abutbygging\u00bb etter planen, og at dette derfor m\u00e5 v\u00e6re p\u00e5 plass f\u00f8r bruk. Klagers anf\u00f8rsel er at ordlyden i bestemmelsen tilsier at det bare blir aktualisert ved en med omfattende bygge- og anleggsvirksomhet, n\u00e6rmere bestemt oppf\u00f8ring av nybygg. Vi m\u00e5 i vurderingen av om bestemmelsen blir utl\u00f8st i denne konkrete saken, ta utgangspunkt i en tolkning av planen, den naturlige forst\u00e5elsen av bestemmelsens ordlyd og tilst\u00f8tende rettskilder. Vi viser for ordens skyld til at n\u00e5r gjeldende reguleringsplan 61130000 ble ikraftsatt i 2020, var omr\u00e5det mer eller mindre utbygd likt som i dag. Gjeldende bestemmelse ble derfor iverksatt p\u00e5 et tidspunkt da omr\u00e5det var like utbygd som i dag. Planbeskrivelsen gir ikke f\u00f8ringer p\u00e5 hva som skal til for \u00e5 utl\u00f8se kravet om \u00abutbygging\u00bb. Den naturlige forst\u00e5elsen av ordlyden er at det blir gjort fysiske byggearbeider, derfor avgrenset mot f.eks. bruksendring. Ikke ethvert fysisk byggetiltak p\u00e5 eiendommen vil l\u00f8se ut rekkef\u00f8lgekravet, f.eks. fasadeendringer og lignende. Byggetiltaket m\u00e5 derfor v\u00e6re av et visst omfang, men det m\u00e5 ikke n\u00f8dvendigvis v\u00e6re et nybygg. 15 HR-2021-953-A, Selvaag bolig, dom avsagt 04.05.2021. 16 Se dommens avsnitt (58). 17 Se vurderingene gjort i sak LB-2019-13554, Entra vs. Oslo kommune. Side: 8/11 Vi er p\u00e5 bakgrunn av dette enige med Bergen kommune i at en etablering av en ny selvb\u00e6rende andreetasje i bygget, med omfang p\u00e5 1 942 m2 (40% \u00f8kning i bruksarealet), er omfattet av \u00abutbygging\u00bb. Bestemmelsen vil derfor v\u00e6re gjeldende i denne konkrete saken. Kommunen har derfor hjemmel til \u00e5 sette vilk\u00e5r om at bestemmelsen \u00a7 3.1.2. m\u00e5 v\u00e6re dokumentert oppfylt ved igangsettingss\u00f8knad. Vilk\u00e5ret har hjemmel i lov, og er derfor gyldig. Videre blir bestemmelsen aktualisert i denne konkrete saken. - Krav til ferdig utbygd kollektivfelt, jf. \u00a7 5.8.1. Krav til ferdig utbygd kollektivfelt, jf. gjeldende reguleringsplan \u00a7 5.8.1. g\u00e5r frem av rammetillatelse datert 20.10.2022. Det er i klagen anf\u00f8rt at de innvendige endringene som er godkjent i rammetillatelse datert 20.10.2022 ikke kan utl\u00f8se et slikt krav, jf. ordlyden \u00abbygges ut\u00bb. Dette kravet g\u00e5r heller ikke frem av rammetillatelse datert 20.01.2021. Det er i klagen vist til at n\u00e5r en bruksendring ikke utl\u00f8ser kravet/sees som en utbygging, kan heller ikke de innvendige endringene utl\u00f8se kravet. I dette ligger ogs\u00e5 at vilk\u00e5ret er ugyldig fordi det ikke er forholdsmessig \u00e5 kreve ferdigstilling av et kollektivfelt for de innvendige tiltakene det er s\u00f8kt om og gitt tillatelse til i rammetillatelse datert 20.10.2022. Det f\u00f8lger av gjeldende reguleringsplans (61130000) \u00a7 5.8.1. for K/I1 at: \u00abOmr\u00e5det skal nyttes til kontor/industri. I forbindelse med etablering av ny virksomhet skal eksisterende avkj\u00f8rsler fra Kokstadvegen benyttes. Felt K/I1 kan f\u00f8rst bygges ut etter at kollektivfelt i nord er ferdig opparbeidet, jamf\u00f8r plan 17020000.\u00bb18 Det f\u00f8lger av ny rammetillatelse at f\u00f8lgende m\u00e5 v\u00e6re p\u00e5 plass f\u00f8r det kan gis igangsettingstillatelse: o Felt K/I1 kan f\u00f8rst bygges ut etter at kollektivfelt i nord er ferdig opparbeidet, jamf\u00f8r plan 17020000, jf. reguleringsbestemmelse \u00a7 5.8.1. Bestemmelsen er, slik vi forst\u00e5r det, hjemlet i plan- og bygningsloven \u00a7 12-7 nr. 10 som et rekkef\u00f8lgekrav. Vi m\u00e5 videre vurdere om den konkrete bestemmelsen ligger innenfor rammen av plan- og bygningsloven \u00a7 12-7 nr. 10. Rammene av plan- og bygningsloven \u00a7 12-7 nr. 10 er gjengitt i avsnittet ovenfor og gjelder tilsvarende her. Bestemmelsen gjelder for en annen reguleringsplan, og dette g\u00e5r tydelig frem av ordlyden. Det f\u00f8lger av forarbeidene at det kan gis rekkef\u00f8lgebestemmelser som har virkning utenfor planomr\u00e5det. Slike bestemmelser m\u00e5 v\u00e6re tilstrekkelig tydelige og klare/forutsigbare. Vi viser ogs\u00e5 til gjeldende rettspraksis, referert til i avsnittet over.19 Bruksendringen og de innvendige endringene av bygget, som gir mer plass og legger til rette for en mer omfattende bruk av b\u00e5de ansatte og kunder, er med p\u00e5 \u00e5 utl\u00f8se behovet for kollektivfelt. Vi har derfor konkludert med at bestemmelsen ligger innenfor plan- og bygningsloven \u00a7 12-7 nr. 10. Videre er sp\u00f8rsm\u00e5let om gjeldende planbestemmelse er treffende og gjelder konkret for det oms\u00f8kte tiltaket, som i dette tilfelle er tillatelse til riving av eksisterende mesanin, oppf\u00f8ring av nytt plan 2 (1 942m2), ombygging av eksisterende konstruksjoner og oppgradering av tekniske installasjoner. 18 Se planid. 17020000 arealplaner.no | 17020000 > Plandokumenter 19 HR-2021-953-A, Selvaag bolig, dom avsagt 04.05.2021. Side: 9/11 Det f\u00f8lger av planbestemmelsen og vilk\u00e5ret i rammetillatelsen at kravet f\u00f8rst blir aktualisert n\u00e5r omr\u00e5det K/I1 \u00abbygges ut\u00bb. Sp\u00f8rsm\u00e5let i denne saken er derfor om (innvendig) utviding og ombygging av eksisterende bygningsmasse inneb\u00e6rer at feltet \u00abbygges ut\u00bb etter planen. Klagers anf\u00f8rsel er at ordlyden i bestemmelsen tilsier at det bare blir aktualisert ved en med omfattende bygge- og anleggsvirksomhet, n\u00e6rmere bestemt oppf\u00f8ring av nybygg. Vi viser for ordens skyld til at n\u00e5r reguleringsplan 17020000 ble ikraftsatt i 2004, var omr\u00e5det ikke bygget ut med industrifelt/det feltet som i dag er K/I1. N\u00e5r gjeldende reguleringsplan 61130000 ble ikraftsatt i 2020, var omr\u00e5det mer eller mindre utbygd likt som i dag. Gjeldende bestemmelse ble derfor iverksatt p\u00e5 et tidspunkt da omr\u00e5det var like utbygd som i dag. Planbeskrivelsen gir ikke f\u00f8ringer p\u00e5 hva som skal til for at et omr\u00e5de \u00abbygges ut\u00bb. Den naturlige forst\u00e5elsen av ordlyden er at det blir gjort fysiske byggearbeider, derfor avgrenset mot f.eks. bruksendring. Ikke ethvert fysisk byggetiltak p\u00e5 eiendommen vil l\u00f8se ut rekkef\u00f8lgekravet, f.eks. fasadeendringer og lignende. Byggetiltaket m\u00e5 derfor v\u00e6re av et visst omfang, men det m\u00e5 ikke n\u00f8dvendigvis v\u00e6re et nybygg. Vi er p\u00e5 bakgrunn av dette enige med Bergen kommune i at en etablering av en ny selvb\u00e6rende andreetasje i bygget, med omfang p\u00e5 1 942 m2 (40% \u00f8kning i bruksarealet), er omfattet av at feltet \u00abbygges ut\u00bb. Bestemmelsen vil derfor v\u00e6re gjeldende i denne konkrete saken. Kommunen har derfor hjemmel til \u00e5 sette vilk\u00e5r om at bestemmelsen m\u00e5 v\u00e6re dokumentert oppfylt ved igangsettingss\u00f8knad. Vilk\u00e5ret har hjemmel i lov, og er derfor gyldig. Videre blir bestemmelsen aktualisert i denne konkrete saken. - Krav til klimagassregnskap, jf. KPA \u00a7 18.4. Kravet om klimagassregnskap, jf. kommuneplanen \u00a7 18.4, g\u00e5r frem av rammetillatelse datert 20.10.2022. Som en oppf\u00f8lging av dette kravet er det fastsatt i rammetillatelsen at klimagassregnskap m\u00e5 v\u00e6re p\u00e5 plass f\u00f8r det kan gis igangsettingstillatelse. Det f\u00f8lger av gjeldende kommuneplans \u00a7 18.4 at: \u00abKlimagassregnskap kreves ved: 1) vesentlige naturinngrep, 2) nybygg st\u00f8rre enn 1000 m2 BRA, 3) valg mellom riving eller bevaring av eksisterende bygg\u00bb I gjeldende KPA er kapittelet bestemmelsen ligger i hjemlet i plan- og bygningsloven \u00a7 11-9 nr. 3 og 6, fortrinnsvis nr. 6 for denne konkrete bestemmelsen.20 Bestemmelsens nr. 6 hjemler krav til \u00abMilj\u00f8kvalitet, estetikk, natur, landskap og gr\u00f8nnstruktur, herunder om midlertidige og flyttbare konstruksjoner og anlegg.\u00bb Dette m\u00e5 forst\u00e5s slik at det kan gis bestemmelser om utforming av bygninger, funksjonskrav og n\u00f8dvendige avb\u00f8tende tiltak.21 Kravet til klimagassregnskap er et dokumentasjonskrav. Det f\u00f8lger av departementets veileder22 at plan- og bygningsloven \u00a7 11-9 \u00ab... gir ikke anledning til \u00e5 gi kommuneplanbestemmelser om 20 Pbl. \u00a7 11-9 nr. 3 er ikke treffende for den aktuelle kommuneplanbestemmelsen, jf. ogs\u00e5 departementets veileder Kommuneplanens arealdel, datert 18.03.2022 pkt. 4.7.3. Kommuneplanens arealdel - regjeringen.no 21 Se veileder pkt. 4.7.6. 22 Se veilederen pkt. 4.4.7. Side: 10/11 saksbehandling eller planprosess, eller om eventuelle dokumentasjonskrav til prosjekts\u00f8knader ut over det som f\u00f8lger av \u00a7 11-9 nr. 8.\u00bb Vi kan ikke se at plan- og bygningsloven \u00a7 11-9 nr. 6 hjemler kravet til \u00e5 legge frem klimagassregnskap. Vi kan heller ikke se at det er andre (generelle) hjemler til \u00e5 kreve klimagassregnskap i plan- og bygningsloven, med unntak av utredningskravet til planarbeid i medhold av plan- og bygningsloven \u00a7 11-9 nr. 8. Kommuneplanbestemmelsen er ikke hjemlet i lov, og er derfor ugyldig. Ugyldige bestemmelser kan ikke stille rettslige bindende vilk\u00e5r til konkrete tiltak. Verken KPA \u00a7 18.4 eller vilk\u00e5rene som er fastsatt i medhold av bestemmelsen har noen virkning i denne saken. Avsluttende merknader Dispensasjon forutsetter s\u00e6rskilt s\u00f8knad om dette, jf. plan- og bygningsloven \u00a7 19-1. Det er ikke s\u00f8kt om dispensasjon fra noen av planbestemmelsene. Det er derfor heller ikke aktuelt \u00e5 \u00abfrita\u00bb fra noen av de gyldige bestemmelsene uten en eventuell s\u00f8knad om dispensasjon fra de konkrete bestemmelsene. Etter vurderingene gjort ovenfor foreligger det planbestemmelser uten hjemmel i lov. Vi oppfordre Bergen kommune til \u00e5 revidere gjeldende bestemmelser. Oppsummering Statsforvalteren har g\u00e5tt gjennom de faktiske og rettslige problemstillingene i saken. Vi har i v\u00e5re vurderinger konkludert med at det er to av vilk\u00e5rene i Bergen kommunes vedtak som ugyldige. Vi har derfor funnet at vi kan delvis stadfeste Bergen kommunes vedtak datert 20.10.2022, sak BYGG-2022/17391-28, med f\u00f8lgende endring: Vi omgj\u00f8r deler av vedtaket, og f\u00f8lgende to vilk\u00e5r blir tatt ut etter at de er vurdert som ugyldige: - Rekkef\u00f8lgekrav i reguleringsplanens \u00a7 3.1.1 m\u00e5 dokumenteres: Teknisk plan for oppgradering av eksisterende veg, eller etablering av nytt veganlegg, som vil v\u00e6re atkomst til eiendommen skal v\u00e6re godkjent av veimyndighet. - Klimagassregnskap, jf. kommuneplanens bestemmelse \u00a7 18.4. Resten av Bergen kommunes vedtak datert 20.10.2022, sak BYGG-2022/17391-28 blir stadfestet. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Klagen har delvis f\u00f8rt frem. Etter forvaltningsloven \u00a7 36 skal klager da gj\u00f8res kjent med retten til \u00e5 f\u00e5 dekning for vesentlige sakskostnader som har v\u00e6rt n\u00f8dvendige for \u00e5 f\u00e5 endret vedtaket. Eventuelle krav om sakskostnader m\u00e5 settes frem innen tre uker fra dette brevet ble mottatt. Kravet skal stiles til Statsforvalteren i Vestland. Utgiftene skal v\u00e6re dokumenterte. Utgifter til partens eget arbeid med klagen dekkes normalt ikke. Med hilsen Anne Kristin Kayser Eitungjerde Anne Kjersti Sande seksjonsleder fagdirekt\u00f8r Side: 11/11 Dokumentet er elektronisk godkjent Kopi til: Bergen kommune Postboks 7700 5020 BERGEN KOKSTADVEGEN 37 AS Strandgaten 1 5013 BERGEN "
}