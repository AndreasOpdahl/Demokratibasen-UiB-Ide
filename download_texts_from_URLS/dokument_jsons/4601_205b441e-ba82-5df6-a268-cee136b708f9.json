{
  "dokument_id": "205b441e-ba82-5df6-a268-cee136b708f9",
  "doc_type": "case_attachment",
  "kommune": 4601,
  "tittel": "\nPensjonspremieavvik og likviditetsutfordinger for kommunene\n",
  "url": "https://bergen.kommune.no/politikere-utvalg/api/fil/bk360/12019220/-Pensjonspremieavvik-og-likviditetsutfordinger-for-kommunene-",
  "tekst": " BYR\u00c5DSAVDELING FOR FINANS \u00d8konomi konsern KOMMUNAL- OG V\u00e5r referanse: 2024/172302-8 DISTRIKTSDEPARTEMENTET Saksbehandler: Geir Ove Misje Postboks 8112 DEP Dato: 10. februar 2025 0032 OSLO Deres ref.: Pensjonspremieavvik og likviditetsutfordringer for kommunene Det vises til brev fra Kommunal- og distriktsdepartementet til Oslo kommune 17.12.24 med svar p\u00e5 sp\u00f8rsm\u00e5l om pensjonskostnader og frie inntekter, departetmentets ref.: 24/4132-2. Bystyret i Bergen har enstemmig bedt om m\u00f8te med kommunal- og distriktsministeren der en kan dr\u00f8fte sp\u00f8rsm\u00e5l om \u00f8konomiske utfordringer knyttet til pensjonspremieavvik. Byr\u00e5det har ansvar er \u00e5 f\u00f8lge opp bystyrets vedtak. Til bystyrets m\u00f8te den 30.10.2024 fremsatte Torstein Dahle (R) p\u00e5 vegne av R\u00f8dt f\u00f8lgende forslag: \u00abMeldingene om at kommuner har s\u00e6rlig store \u00f8konomiske utfordringer n\u00e5 i 2024 og i arbeidet med 2025-budsjettene, kommer i en stri str\u00f8m. Mye oppmerksomhet har v\u00e6rt rettet mot Innlandet fylkeskommune og kommunene i Innlandet fylke. Oa.no (Oppland Arbeiderblad) har 26.10 et stort oppslag der kommunalminister Erling Sande p\u00e5 nytt 70 bekrefter at \u00abdet vil komme mer penger til kommunene gjennom nysaldering av \u00e5rets statsbudsjett.\u00bb Sande sier videre: \u00abVi tar situasjonen p\u00e5 st\u00f8rste alvor, og vil komme tilbake med mer penger til kommunene innev\u00e6rende \u00e5r\u00bb. Dette er viktige signaler. Det er behov for betydelig \u00f8kning i rammene for 2024, men det holder ikke \u00e5 f\u00e5 vite om omfanget av rammene n\u00e5r budsjett\u00e5ret p\u00e5 det n\u00e6rmeste er slutt. P\u00e5 denne bakgrunn m\u00e5 kommunene kreve \u00e5 f\u00e5 s\u00e5 realistiske anslag som mulig for hva som kan forventes, fordi det er gitt forventning om at bel\u00f8pene vil v\u00e6re av vesentlig betydning. I praksis er nysalderingen noe som regjeringen tilrettelegger alene, og det burde derfor v\u00e6re mulig \u00e5 f\u00e5 rimelig gode anslag. I Bergen kommunes situasjon kan dette v\u00e6re sv\u00e6rt viktig. Balansen til Bergen kommune viste pr. 31.12.2023 en \"fordring\" p\u00e5 3,049 milliarder med betegnelsen \"premieavvik\". Dette bel\u00f8pet er en del av det som Bergen kommune har betalt i pensjonspremier for \u00e5rene 2009, 2010 og 2017-2023. Dette bel\u00f8pet har Departementet ikke tatt med i beregningsgrunnlaget for Bergen kommunes \u00f8konomiske ramme slik det framlegges under Stortingets behandling av statsbudsjettet for disse \u00e5rene. Bergen er alts\u00e5 blitt snytt for et bel\u00f8p i st\u00f8rrelsesorden 3 milliarder, men likevel har kommunen blitt p\u00e5lagt \u00e5 inntektsf\u00f8re disse 3 milliardene i fiktive inntekter som om det skulle v\u00e6re innregnet. Postadresse: Telefon: 55566422 Postboks 7700, 5020 BERGEN E-post: Budsjett@bergen.kommune.no Kontoradresse: Internett: www.bergen.kommune.no R\u00e5dhusgaten 10 Tilsvarende er gjort for kommunesektoren generelt. I Kommuneproposisjonen 2025 bedyrer Departementet at kommunene skal f\u00e5 disse pengene \u2013 en eller annen gang. Hittil har dette v\u00e6rt tomme l\u00f8fter, fordi kommunenes tilgodehavende har steget i nesten alle \u00e5r siden 2002. I det minste m\u00e5 kommunene n\u00e5 f\u00e5 dette renteberegnet. En normal rente av 3 milliarder kroner vil bety en s\u00e5rt tiltrengt bedring av kommunens budsjettramme. Forslag til vedtak: Bystyret ber om at det anmodes om et m\u00f8te med kommunal- og distriktsministeren for \u00e5 dr\u00f8fte disse sp\u00f8rsm\u00e5lene. Votering: Ingen representanter motsatte seg at saken ble tatt opp til debatt. Ingen representanter motsatte seg at forslaget ble votert over. Forslag til vedtak ble vedtatt enstemmig.\u00bb Konkretisering av bystyrets sp\u00f8rsm\u00e5l: Regjeringen varslet i statsbudsjettet for 2025 at en vil se p\u00e5 pensjonskostnadene p\u00e5 nytt i revidert nasjonalbudsjett 2025. Det siteres: \u00abRegjeringa vil i revidert nasjonalbudsjett for 2025 kome tilbake med oppdatert anslag for meirkostnadene til pensjon inkludert effekten av ny offentleg AFP. Regjeringa vil i revidert nasjonalbudsjett for 2025 sikre at kommunesektoren kan innarbeide ny offentleg AFP i sine pensjonskostnader i 2025. Regjeringa vil i sitt framlegg til revidert nasjonalbudsjett ta utgangspunkt i oppdatert anslag for meirkostnader til pensjon for \u00e5 dekke ei auke i desse, men vil \u00f2g gjere ei samla vurdering av kommunesektoren sin \u00f8konomi. Departementet legg opp til \u00e5 fastsetje revidert rundskriv om berekningsf\u00f8resetnader for 2025 etter Stortinget si behandling av Revidert nasjonalbudsjett 2025.\u00bb Byr\u00e5det i Bergen ser med bekymring p\u00e5 svekkelsen av kommunenes \u00f8konomi, inkludert veksten i akkumulert premieavvik. I forbindelse med l\u00f8ftet i statsbudsjettet om \u00e5 vurdere kommunesektoren sin \u00f8konomi, ber Bergen kommune departementet om \u00e5 vurdere endringer i forskrift om Forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv. \u00a7 3-5, tredje ledd, jf. kommuneloven \u00a7 14-6, tredje ledd bokstav c. Bergen kommune ber ogs\u00e5 departementet vurdere om det er tilstrekkelig hjemmel i kommuneloven \u00a7 14-15, siste setning, for en kommune \u00e5 ta opp likviditetsl\u00e5n til finansiering av premieavvik. L\u00f8petiden p\u00e5 l\u00e5net kan v\u00e6re fra tidspunktet da avviket oppst\u00e5r og til pensjonskostnader refunderes gjennom inntektssystemet. Siden premieavvik amortiseres over sju \u00e5r, g\u00e5r det i praksis flere \u00e5r fra avviket oppst\u00e5r til midler refunderes via inntektssystemet. S\u00e6rlig i l\u00f8pet av 2024 ble kommunes likviditet betydelig svekket, og likviditetsprognosen viser ytterligere svekkelse det neste halve \u00e5ret. Finansreglementet har regler b\u00e5de for likviditetsprognose og niv\u00e5 p\u00e5 likviditet til enhver tid. Dette er virkemidler for \u00e5 oppfylle krav i kommuneloven \u00a7 14-1, tredje ledd. P\u00e5 denne bakgrunnen vurderer byr\u00e5det \u00e5 foresl\u00e5 ramme for likviditetsl\u00e5n n\u00e5r revidert budsjett skal behandles av bystyret, men er usikker p\u00e5 om lovgrunnlaget er tilstrekkelig for \u00e5 kunne gjennomf\u00f8re et eventuelt vedtak om l\u00e5neopptak. Side 2 av 6 Bakgrunn Gjennom inntektssystemet har det v\u00e6rt praksis i en del \u00e5r at kommunesektoren over tid kompenseres for netto pensjonskostnader, administrasjon og amortisering av premieavvik. Inntil kompensasjon utbetales gjennom rammetilskudd, belaster premieavviket likviditeten i kommunene. Svekket likviditet medf\u00f8rer \u00f8kte netto renteutgifter. Etter 2020 har det v\u00e6rt vesentlig vekst i akkumulert premieavvik i norske kommuner og fylkeskommuner. I Kommune\u00f8konomiproposisjonen for 2025 er det samlede premieavviket for kommunesektoren estimert til 66,0 mrd. kroner ved utgangen av 2023. Dette utgjorde vel 26% av kommunesektorens skatteinntekter dette \u00e5ret. Bel\u00f8pet og andelen vil sannsynligvis v\u00e6re noe h\u00f8yere ved utgangen av 2024. (I vedtatt handlings- og \u00f8konomiplan for Bergen kommune vil bel\u00f8pet \u00f8ke ytterligere de kommende \u00e5r.) Samtidig opplever kommunene svekket \u00f8konomi b\u00e5de som f\u00f8lge av \u00f8kende utgifter og sviktende inntekter. Over tid har det akkumulerte premieavviket blitt en reell likviditetsbelastning fram til tidspunktet n\u00e5r kommunene kompenseres gjennom inntektssystemet. Det g\u00e5r frem i kapittel 8.5. i Kommune\u00f8konomiproposisjonen at departementet er kjent med dette. I Kommune\u00f8konomiproposisjonen for 2025 beskrives \u00f8konomiske virkninger av ordningen med premieavvik. P\u00e5 noen punkter har Bergen kommune n\u00e5 en alvorligere situasjonsforst\u00e5else enn det kommune\u00f8konomiproposisjonen gir uttrykk for. I kapittel 8.5 i kommune\u00f8konomiproposisjonen st\u00e5r det: 1) \u00abN\u00e5r pensjonspremiene som kommunene og fylkeskommunene betaler over tid har v\u00e6rt h\u00f8yere enn pensjonskostnaden som belaster regnskapene, virker dette inn p\u00e5 likviditeten i kommunesektoren. Selv om det er forskjeller mellom kommunene, er likviditeten for sektoren god, og kommunene og fylkeskommunene har likviditeten til \u00e5 dekke sine l\u00f8pende betalingsforpliktelser.\u00bb Bergen kommune ber departementet vurdere innholdet i dette avsnittet p\u00e5 nytt etter at kommunene har lagt fram regnskap for 2024 og statsforvalterne har innhentet kommunebudsjetter og \u00f8konomiplaner. Kommunens likviditet er svekket gjennom 2024 og arbeidskapitalen redusert. Dette er trolig tilfelle for de fleste kommunene i landet. (I kommune\u00f8konomiproposisjonen g\u00e5r det fram at 31 kommuner hadde negativ arbeidskapital pr 31.12.23, og 33 kommuner hadde likviditetsl\u00e5n.) Kommuner har i mer enn ti \u00e5r hatt generell adgang til \u00e5 ta opp likviditetsl\u00e5n. Det vises til Prop. 119 L (2011\u20132012) punkt 7.2.4. Stortinget sluttet seg til lovforslaget, og adgangen ble videref\u00f8rt i gjeldende kommunelov. Utgangspunktet for bestemmelsen er at balansekravet ogs\u00e5 regulerer likviditetsutviklingen p\u00e5 sikt. Summen av utgifter og utbetalinger skal ikke overstige summen av inntekter og innbetalinger over tid. Tidsramme for likviditetsl\u00e5n er s\u00e5 langt ikke regulert. Det samme gjelder omfanget av utbetalinger som ikke er utgiftsf\u00f8rt. Svekket netto driftsresultat i 2024, trange \u00f8konomiske rammer i \u00f8konomiplanperioden 2025- 2028 og \u00f8kende akkumulert premieavvik, kan gi ytterligere belastning p\u00e5 likviditeten i \u00e5rene som kommer. Bergen kommune ser med bekymring p\u00e5 utviklingen. Selv om det kan v\u00e6re legitimt for en kommune \u00e5 trekke p\u00e5 likviditetsl\u00e5n for \u00e5 kunne m\u00f8te betalingsforpliktelser ved forfall, gitt at balansekravet er oppfylt, er det uheldig dersom mer enn et f\u00e5tall kommuner blir avhengig av slik finansiering. Omfanget av likviditetsl\u00e5n og hvor lang tid slike l\u00e5n er n\u00f8dvendige for \u00e5 kunne m\u00f8te betalingsforpliktelser ved forfall, kan utfordre oppfyllelsen av de grunnleggende krav i \u00f8konomiforvaltningen slik disse g\u00e5r frem av kommuneloven \u00a7 14-1. Bergen kommune ber departementet \u00e5 f\u00f8lge utviklingen n\u00f8ye. St\u00f8rrelsen p\u00e5 akkumulert Side 3 av 6 premieavvik begynner \u00e5 bli s\u00e5 h\u00f8yt at det sammen med den negative \u00f8konomiske utviklingen kan bli utfordrende \u00e5 h\u00e5ndtere for et \u00f8kende antall kommuner. Det forventes at antall kommuner som har likviditetsl\u00e5n pr. 31.12.24 kan v\u00e6re betydelig st\u00f8rre enn pr. 31.12.2023. Det samme gjelder antall kommuner med negativ arbeidskapital. I verste fall inneb\u00e6rer utviklingen at en eller flere kommuner kan f\u00e5 vansker med \u00e5 m\u00f8te sine betalingsforpliktelser. I s\u00e5 fall kan dette f\u00e5 konsekvenser for hele kommunesektorens l\u00e5nevilk\u00e5r. Videre st\u00e5r det i kapittel 8.5 i kommune\u00f8konomiproposisjonen: 2) \u00abPremieavvik som enda ikke er amortisert, vil st\u00e5 i kommunenes balanseregnskap og blir benevnt akkumulert premieavvik. Det akkumulerte premieavviket i balansen gir uttrykk for hvor mye som samlet sett skal amortiseres og belastes kommuneregnskapet i 7 \u00e5r framover. Det akkumulerte premieavviket og amortiseringen av dette kan p\u00e5 et gitt tidspunkt noe forenklet sammenliknes med et l\u00e5n med fallende avdragsutgifter, og representerer slik sett ingen framtidig kostnadsvekst. Som nevnt foran er amortiseringskostnadene og dermed nedbyggingen av premieavvik finansiert gjennom niv\u00e5et p\u00e5 de frie inntektene fram til premieavvikene er bygget ned/ferdig amortisert....\u00bb Bergen kommune er enig i departements synspunkt p\u00e5 balanseregnskapet, men vil i tillegg peke p\u00e5 at kommunene etter kommuneloven \u00a7 14-4 skal utarbeide en \u00f8konomiplan som skal vise hvordan langsiktige utfordringer, m\u00e5l og strategier i kommunale og regionale planer skal f\u00f8lges opp. Planen skal vise utviklingen i kommunens \u00f8konomi og utviklingen i gjeld og andre vesentlige langsiktige forpliktelser. Akkumulert premieavvik er reelt sett blitt en vesentlig forpliktelse ved at amortisering skal belastes i de fremtidige driftsbudsjettene og innarbeides i \u00f8konomiplanen. I perioder med \u00f8kende premieavvik vil budsjettert amortiseringsbel\u00f8p \u00f8ke fra \u00e5r til \u00e5r og ikke falle, slik en muligens kan f\u00e5 inntrykk av ved \u00e5 lese kapittel 8.5 i kommune\u00f8konomiproposisjonen. \u00d8kning i akkumulert premieavvik inneb\u00e6rer ogs\u00e5 \u00f8kning i sum foretatte utbetalinger som ikke er bokf\u00f8rt i driftsregnskapet verken p\u00e5 balansedato eller ved utgangen av \u00f8konomiplanperioden. Dette har sammenheng med at premieavvik amortiseres over sju \u00e5r mens \u00f8konomiplanperioden er fire \u00e5r. Illustrasjon Som en illustrasjon p\u00e5 virkningen av \u00f8kende premieavvik hvert \u00e5r kan det tas utgangspunkt i tabellen p\u00e5 neste side. I illustrasjonen er premieavviket inklusiv avgift satt til 7 i basis\u00e5ret og \u00f8ker med 7 hvert \u00e5r. Premieavviket amortiseres med 1/7 hvert \u00e5r. Den prosentvise \u00f8kningen i \u00e5rlig premieavvik og akkumulert premieavvik fra \u00e5r til \u00e5r er avtakende, men positiv. Tabellen viser amortiseringsplan. Samlet premieavvik i basis\u00e5ret og de sju p\u00e5f\u00f8lgende \u00e5r er (7*36) =252. Det er videre forutsatt i illustrasjonen at \u00e5rets regnskaps\u00e5r er nummer 4, og kolonnen er merket med gul farge. De 3 siste \u00e5rene illustrerer f\u00f8lgelig budsjetterte bel\u00f8p i \u00f8konomiplanperioden. Det understrekes at st\u00f8rrelsen p\u00e5 fremtidige premieavvik er sv\u00e6rt usikre. Dette er ogs\u00e5 nevnt i kommune\u00f8konomiproposisjonen. Av samlet \u00e5rlig premieavvik p\u00e5 252 pr. utgangen av det siste \u00e5ret er 84 amortisert slik at gjenv\u00e6rende ikke-amortisert premieavvik er 168. Ved utgangen av perioden utgj\u00f8r ikke-amortisert premieavvik 2/3 av periodens samlede premieavvik. Denne andelen belaster kommunens likviditet og \u00f8ker dessuten netto renteutgifter. Side 4 av 6 1/3 av samlet premieavvik er amortisert ved utgangen av perioden. Kommunesektoren skal da ha f\u00e5tt dette kompensert gjennom inntektssystemet. \u00c5r Premieavvik Basis\u00e5r 1 2 3 4 5 6 7 Basis\u00e5r 7 0 1 1 1 1 1 1 1 1 14 2 2 2 2 2 2 2 21 3 3 3 3 3 3 28 4 4 4 4 4 35 5 5 5 5 42 6 6 6 49 7 7 56 0 Amortisert premieavvik 0 1 3 6 10 15 21 28 I perioder med \u00f8kning i det akkumulerte premieavviket, svekkes sammenhengen mellom netto driftsresultat og niv\u00e5et p\u00e5 likviditeten samt sammenhengen mellom niv\u00e5 p\u00e5 likviditet og st\u00f8rrelsen p\u00e5 egenkapitalen. Det g\u00e5r fram av kap. 8.5. i kommune\u00f8konomiproposisjonen at departementet er godt kjent med disse forholdene. M\u00e5lsetting Bergen kommune ber departementet utrede tiltak som kan redusere tiden fra et premieavvik oppst\u00e5r og til dette kompenseres gjennom rammetilskudd. Bergen kommune ber om avklaring hvorvidt det er adgang til l\u00e5nefinansiering i dette tidsrommet. Mulige finansielle tiltak som ikke p\u00e5virker st\u00f8rrelsen p\u00e5 summen av pensjonskostnader og amortisering over tid. a) Da ordningen med premieavvik ble innf\u00f8rt i 2002, var det ingen som s\u00e5 for seg den utviklingen i akkumulert premieavvik som en har sett etter ordningen ble innf\u00f8rt. Avviket har med f\u00e5 unntak \u00f8kt \u00e5r for \u00e5r. Forholdstallet mellom diskonteringsrente og l\u00f8nnsvekst har v\u00e6rt for h\u00f8y dersom m\u00e5let var \u00e5 unng\u00e5 betydelige bel\u00f8p i akkumulerte premieavvik. Som nevnt g\u00e5r det fram av statsbudsjettet for 2025 at; \u00abDepartementet legg opp til \u00e5 fastsetje revidert rundskriv om berekningsf\u00f8resetnader for 2025 etter Stortinget si behandling av Revidert nasjonalbudsjett 2025.\u00bb Redusert forholdstall mellom diskonteringsrente og l\u00f8nnsvekst vil \u00f8ke pensjonskostnadene p\u00e5 bekostning av st\u00f8rrelsen p\u00e5 \u00e5rlige premieavvik. Dette vil fremskynde tidspunktet for n\u00e5r kommunene kompenseres for pensjonskostnader. b) Et annet tiltak kan v\u00e6re \u00e5 redusere amortiseringstiden gradvis fra sju \u00e5r slik at det blir bedre samsvar mellom lengde p\u00e5 amortiseringstid og \u00f8konomiplanperiode. Dersom amortiseringstid tilsvarer lengden p\u00e5 \u00f8konomiplan foretatte utbetalinger vil v\u00e6re dekket inn i driftsbudsjettene f\u00f8r utl\u00f8pet av \u00f8konomiplanperioden. Det vil ogs\u00e5 bidra til at budsjettert disposisjonsfond ved utgangen av \u00f8konomiplanperioden i hovedsak inneholder betalingsmidler. Kortere amortiseringsperiode inneb\u00e6rer lavere utjevning av premieavvik mellom \u00e5r. Dette er en ulempe. Det er imidlertid staten som har best evne til \u00e5 b\u00e6re slik risiko. c) En statlig l\u00e5neordning der kommuner f\u00e5r mellomlange premieavviksl\u00e5n til subsidiert rente inntil premieavviket amortiseres vil kunne redusere kommunenes netto Side 5 av 6 renteutgifter og sikre likviditet inntil kommunene kompenseres gjennom rammetilskuddet. Med hilsen Byr\u00e5d for finans Jacob M\u00e6hle Dokumentet er godkjent elektronisk. Kopi til: STATSFORVALTAREN I VESTLAND Side 6 av 6 "
}