{
  "dokument_id": "e5bcaa16-e4a8-5202-a0fa-b63c82294c14",
  "doc_type": "case_attachment",
  "kommune": 4601,
  "tittel": "Krav om overtaking av friomr\u00e5de",
  "url": "https://bergen.kommune.no/politikere-utvalg/api/fil/bk360/10571761/Krav-om-overtaking-av-friomrade",
  "tekst": "Bergen kommune v/ Bymilj\u00f8etaten Postboks 7700 5020 Bergen 5. juni 2024 SAK 22/20075 \u2013 KRAV OM OVERTAKING AV FRIOMR\u00c5DE Det vert vist til tidlegare korrespondanse i h\u00f8ve arealet o_FRI4. Vi held fast ved at Bergen kommune pliktar \u00e5 overta arealet, og at kommunen ikkje kan krevja at det vert utf\u00f8rt arbeid f\u00f8r slik overtaking. I dykkar brev av 21. mars 2024 st\u00e5r det: \u00abEin o_-regulering av eit friomr\u00e5de (offentleg eigarform) er alts\u00e5 ikkje juridisk forpliktande slik at kommunen m\u00e5 overta areal ein ikkje har vore involvert i utforminga av.\u00bb Vi forst\u00e5r det siterte slik at Bergen kommune meiner at det berre ligg f\u00f8re plikt til \u00e5 overta o-areal i dei tilfella kommunen har vore involvert i utforminga. I denne saka har Bergen kommune vore involvert i utforminga. Bergen kommune si forst\u00e5ing av regelverket, slik den er attgjeven over, inneber dimed at kommunen pliktar \u00e5 overta o_FRI4 som fekk ferdigattest i 2021. Om interne forhold i Bergen kommune har f\u00f8rt til at Bymilj\u00f8etaten ikkje har vore involvert i den grad Bymilj\u00f8etaten ynskjer, kan ikkje dette g\u00e5 utover utbyggjar. Bergen kommune har like fullt vore involvert i betydeleg grad. Standpunktet til Bymilj\u00f8etaten inneber i realiteten at dei ulike etatane og avdelingane i Bergen kommune n\u00e5r som helst kan stilla nye vilk\u00e5r for \u00e5 overta areal dei meiner dei ikkje har vore tilstrekkeleg involvert i utforminga av, og slik p\u00e5f\u00f8ra t.d. utbyggjarar betydelege kostnader som ikkje kan vidaref\u00f8rast. Slik kan det ikkje vera, og vi legg til grunn at Bergen kommune heller ikkje ynskjer \u00e5 vera seg bekjent av s\u00e5 lite f\u00f8reseielege prosessar. Vi krev p\u00e5 denne bakgrunn at Bergen kommune overtek o_FRI4. Dersom Bergen kommune framleis nektar \u00e5 overta, vil dette p\u00e5klagast. Vi ber difor om \u00e5 f\u00e5 opplyst kven som er klageinstans for vedtaket om nekting. Med helsing Sartor & Drange AS Kristian Kv\u00e5le F\u00f8retaksregisteret T: 56 31 36 90 Sartor & Drange AS NO 957 213 219 MVA Idrettsveien 156, Postboks 374, 5353 Straume www.sartordrange.no "
}