{
  "dokument_id": "8b23ddb2-249b-5493-95a5-c86193c7d309",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 17122024, Sak 499/24, Frieda Fasmers minne - rekkef\u00f8lgekrav. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/11739075/Innstilling-vedtak-Frieda-Fasmers-minne-rekkefolgekrav-Gjennomforingsvedtak",
  "tekst": "Frieda Fasmers minne - rekkef\u00f8lgekrav. Gjennomf\u00f8ringsvedtak Bergen bystyre behandlet saken i m\u00f8tet 17.12.2024 sak 499/24 og fattet f\u00f8lgende vedtak: 1. Prosjektet Frieda Fasmer, nytt sykehjem - rekkef\u00f8lgekrav (H0601 / BUD1156) med en anbefalt total investeringsramme p\u00e5 114,8 MNOK gjennomf\u00f8res. 2. Foresl\u00e5tt investeringsramme p\u00e5 114,8 MNOK i innstilling til H\u00d8P2025-28 bevilges til prosjektet. Bergen bystyres behandling Martine Jordana Baarholm (FrP) ba om habilitetsvurdering til sak 499/24. Bakgrunnen er at hun bor i borettslaget Vestre Vadmyra, i n\u00e6rhet av prosjektet. Hun har ellers ingen tilknytning til prosjektet. Vurderingen av habilitet er foretatt etter forvaltningsloven \u00a7 6 annet ledd. Bergen bystyre kan ikke se at de nevnte momentene er \u00e5 anse som \u00abs\u00e6regne forhold\u00bb. Den betydning sakens utfall vil ha for Baarholm er h\u00f8yst usikker og anses uansett for generell til at det kan sies \u00e5 foreligge \u00abs\u00e6rlig fordel, tap eller ulempe\u00bb. Bergen bystyre kjente derfor Baarholm habil til \u00e5 behandle sak 499/24. F\u00f8lgende representanter tok ordet: Erik Abrahamsen (H), Eva Synn\u00f8ve Hagewick Steigen (A) Votering: Innstillingen punkt 1 - 2 ble vedtatt enstemmig. Utvalg for helse og sosial hadde saken til orientering i m\u00f8tet 04.12.2024 sak 159/24: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. Byr\u00e5det behandlet saken i m\u00f8tet 21.11.2024 sak 362/24 Byr\u00e5det innstiller til bystyret \u00e5 fatte f\u00f8lgende vedtak: Utvalgets innstilling er likelydende med bystyrets vedtak. "
}