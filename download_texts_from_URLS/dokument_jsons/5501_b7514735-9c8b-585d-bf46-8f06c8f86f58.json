{
  "dokument_id": "b7514735-9c8b-585d-bf46-8f06c8f86f58",
  "doc_type": "case_presentation",
  "kommune": 5501,
  "tittel": "Planprogram Kommunedelplan for naturmangfold 2025-2032 \u2013 Vedtak",
  "url": "https://innsyn.tromso.kommune.no/application/getMoteDokument?dokid=2001935497",
  "tekst": "Arkivsaksnr. 22/19267-17 Saksbehandler Ragnhild Kirkhus Saksgang M\u00f8tedato Milj\u00f8-, idrett-, kultur- og 28.01.2025 samfunnsutviklingsutvalget Planprogram Kommunedelplan for naturmangfold 2025-2032 \u2013 Vedtak Kommunedirekt\u00f8rens innstilling til vedtak: Det foresl\u00e5tte planprogram med endringer etter offentlig h\u00f8ring vedtas. Stig Tore Johnsen Mette Moh\u00e5g Kommunedirekt\u00f8r Direkt\u00f8r, avdeling bymilj\u00f8 1 Hva saken gjelder Saken gjelder utarbeidelse av Troms\u00f8 kommunes f\u00f8rste kommunedelplan for naturmangfold. Kommunedelplanens planprogram har, etter krav fra plan- og bygningsloven, v\u00e6rt p\u00e5 offentlig ettersyn og det har blitt varsles planoppstart. Planprogrammet er bearbeidet i lys av h\u00f8ringsinnspillene som er blitt sendt inn under offentlig ettersyn, og planprogrammet legges n\u00e5 fram for politisk behandling. I henhold til krav i plan- og bygningsloven redegj\u00f8r planprogrammet for: form\u00e5let med planarbeidet, planprosessen med frister og deltakere, opplegget for medvirkning, og mulige alternativer og behovet for utredninger. I tillegg sier planprogrammet noe om kommunens rolle for \u00e5 ivareta naturmangfold, sentrale lovverk og f\u00f8ringer og planlagt innhold i kunnskapsdelen og handlingsdelen. Saksutredning Bakgrunn for planarbeidet Naturen legger grunnlaget for livet p\u00e5 jorden og er en forutsetning for \u00e5 utvikle \u00f8konomisk og sosialt b\u00e6rekraftige samfunn. Samtidig forringes naturen raskere enn noen gang tidligere i menneskehetens historie, ogs\u00e5 i Norge. Naturtap av dette omfanget undergraver oppn\u00e5elsen av FNs b\u00e6rekraftsm\u00e5l, og det haster med \u00e5 reversere forringelsen av natur. Med dette som bakteppe har kommunestyret i Troms\u00f8 vedtatt \u00e5 utarbeide en kommunedelplan for naturmangfold. Kommunedelplanen skal f\u00f8lge opp delm\u00e5lene i kommuneplanens samfunnsdel (KPS) som omhandler klima- og milj\u00f8messig b\u00e6rekraft og arealstrategien for b\u00e6rekraftig bruk og tilrettelegging av areal. Kommunedelplanen er ogs\u00e5 innlemmet i planstrategi og planoversikt for perioden 2024\u20132027. Om forslaget til planprogram Hovedform\u00e5let med kommunedelplan for naturmangfold er todelt: \u2022 \u00c5 styrke kunnskapsgrunnlaget og kompetansen om naturmangfoldet i Troms\u00f8 kommune for en mer kunnskapsbasert, forutsigbar og forpliktende forvaltning. \u2022 \u00c5 angi retning for kommunens videre arbeid med \u00e5 ivareta naturmangfold. I praksis inneb\u00e6rer dette \u00e5 bidra til \u00e5 stanse tapet av natur og \u00e5 \u00f8ke restaureringen av forringede naturomr\u00e5der. Dette fordrer oppdatert, tilstrekkelig og tverrfaglig kunnskap om naturmangfoldet i kommunen, og planarbeidet skal bidra til \u00e5 samle eksisterende kunnskap og identifisere kunnskapsmangler og trusler mot naturmangfoldet. Videre skal kommunedelplanen sikre naturmangfold plass p\u00e5 den lokalpolitiske dagsordenen. Oppmerksomheten rundt naturmangfold skal l\u00f8ftes i kommuneadministrasjonen og blant innbyggere, n\u00e6ringsliv, politikere og andre beslutningstagere. Naturmangfold defineres som i naturmangfoldloven: begrepet favner biologisk mangfold, landskapsmessig mangfold og geologisk mangfold. Planprogrammet skal sette de overordnede rammene for hvordan kommunedelplanen skal utformes og hva den skal inneholde. Planprogrammet beskriver at kommunedelplanen skal best\u00e5 av en kunnskapsdel og en handlingsdel, for \u00e5 kunne oppfylle planens form\u00e5l om \u00e5 fungere som kunnskapsgrunnlag og styringsverkt\u00f8y. Planens kunnskapsdel skal samle eksisterende kunnskap om naturmangfoldet i Troms\u00f8 kommune og beskrive behovet for videre kunnskapsinnhenting. Det skal ogs\u00e5 gj\u00f8res rede for lokale utviklingstrekk og trusler mot naturmangfoldet. Handlingsdelen av kommunedelplanen skal si noe om prioriteringer for \u00e5 bevare Troms\u00f8s naturmangfold, og veilede i hvordan naturmangfold skal veies opp mot andre samfunnsinteresser. Handlingsdelen kommer ogs\u00e5 til \u00e5 inneholde en tiltaksliste som konkret bidrar til \u00e5 ivareta naturmangfoldet og \u00e5 avverge aktuelle trusler. 2 Kommunen har ansvar for \u00e5 ivareta naturmangfold i sine roller som planmyndighet, arealmyndighet og saksbehandler, grunneier, lokal beredskapsmyndighet, innkj\u00f8per, arbeidsgiver, og veileder til innbyggere og n\u00e6ringsakt\u00f8rer. Milj\u00f8direktoratet regner arealbruksendringer som den klart viktigste \u00e5rsaken til at mange arter og naturtyper st\u00e5r i fare for \u00e5 forsvinne fra Norge. Summen av arealbruksendringer former i stor grad hvordan samfunnet utvikles og hvordan naturmangfoldet blir ivaretatt p\u00e5 kort og lang sikt. Derfor er helhetlig og langsiktig arealplanlegging vesentlig for \u00e5 hensynta naturmangfold. Resultatet av offentlig ettersyn av planprogrammet Offentlig ettersyn av planprogrammet resulterte i totalt 7 skriftlige h\u00f8ringsinnspill med til sammen 104 merknadspunkter. Disse er merknadsbehandlet og det store flertallet av merknadspunktene vurderes som relevante innspill til selve planen, og tas derfor med som grunnlagsinformasjon i det videre planarbeidet uten at de krever endringer i planprogrammet. Merknadspunktene handler i stor grad om innholdet i planen, prioriteringer av kartlegging og gjennomf\u00f8ring av medvirkning, men det legges ogs\u00e5 fram innspill ang\u00e5ende organiseringen av planarbeidet, f\u00f8ringene for planen og m\u00e5lsetningene i planen. Kun 4 merknadspunkter er vurdert ikke direkte relevante for denne kommunedelplanen, og blir tatt til orientering og videref\u00f8rt til annet kommunalt arbeid. 14 av merknadspunktene er vurdert \u00e5 ha direkte innvirkning p\u00e5 planprogrammet og har medf\u00f8rt f\u00f8lgende endringer i planprogrammet: \u2022 Presisering av samspillet mellom og hierarkiet av kommunalt planverk er lagt til i kapittel 1.3 Plantype og planomr\u00e5de, og i kapittel 2.4 Lokale f\u00f8ringer, etter merknadspunkt 6.3 fra Besteforeldrenes klimaaksjon i Troms. \u2022 Presisering av statens forventninger til lokalpolitiske beslutninger og beslutningsgrunnlag ang\u00e5ende naturmangfold er lagt til i kapittel 1.4 Kommunens rolle, etter merknadspunkt 6.4 fra Besteforeldrenes klimaaksjon i Troms. \u2022 Bruk av Sametingets planveileder er lagt til i kapittel 2 Sentrale lovverk og f\u00f8ringer, etter merknadspunkt 3.1 fra Sametinget. \u2022 Bruk av anbefalingene presentert i NOU 2024:2 I samspill med naturen \u2013 Naturrisiko for n\u00e6ringer, sektorer og samfunn i Norge er lagt til i kapittel 2 Sentrale lovverk og f\u00f8ringer, etter merknadspunkt 3.2 fra Sametinget. \u2022 Den nypubliserte stortingsmeldingen om naturmangfold, Meld. St. 35 (2023\u20132024) B\u00e6rekraftig bruk og bevaring av natur \u2013 Norsk handlingsplan for naturmangfold, erstatter den tidligere Meld. St. 14 (2015\u20132016) Natur for livet \u2013 Norsk handlingsplan for naturmangfold, i kapittel 2 Sentrale lovverk og f\u00f8ringer, etter merknadspunkt 5.3 fra Statsforvalteren i Troms og Finnmark. \u2022 Kommunedelplan for idrett og friluftsliv er lagt til i kapittel 2.4 Lokale f\u00f8ringer som tilst\u00f8tende plan til kommunedelplan for naturmangfold, etter merknadspunkt 7.2 fra Troms fylkeskommune. \u2022 Presisering av medvirkning og kunnskapsinnhenting fra samiske akt\u00f8rer, interesser og lokalsamfunn er lagt til i kapittel 4.3 Medvirkning, etter merknadspunkt 3.3 og merknadspunkt 3.4 fra Sametinget. \u2022 Presisering av oppf\u00f8lging av konsultasjonsplikten er lagt til i kapittel 4.3 Medvirkning, etter medvirkningspunkt 3.5 fra Sametinget. \u2022 Ytterligere \u00abkreative medvirkningsmetoder\u00bb er lagt til i kapittel 4.3 Medvirkning, etter merknadspunkt 4.34 fra Linjeforeninga Samfunnsplanleggerne ved UiT. \u2022 Videre utgreiing av \u00f8nsket om dialog med ressurspersoner og foreninger i innhentingen av kunnskap og utarbeidingen av tiltak er lagt til i kapittel 4.3 Medvirkning, etter merknadspunkt 5.11 fra Statsforvalteren i Troms og Finnmark. \u2022 Generelt om andre myndigheters rolle i organiseringen av planarbeidet er lagt til i kapittel 4.2 Organisering av planarbeidet, og supplerer eksisterende tekst om tematikken i kapittel 4.3 Medvirkning. \u2022 Generelt om medvirkning med lokalpolitikerne er lagt til i kapittel 4.3 Medvirkning, etter merknadspunkt 7.4 fra Troms fylkeskommune. 3 Planprogrammet og merknadsbehandlingen er vedlagt dette saksframlegget. De syv h\u00f8ringsinnspillene finnes i sin helhet i saksbehandlingssystemet Public 360, under sak 22/19267 Kommunedelplan for naturmangfold 2024. Konklusjon Planprogrammet for kommunedelplan for naturmangfold 2025-2032 har v\u00e6rt p\u00e5 offentlig h\u00f8ring og de relevante innkomne h\u00f8ringsinnspillene er inkorporert i planprogrammet. Det foresl\u00e5s at planprogrammet vedtas som det foreligger. Vedtakskompetanse Milj\u00f8-, idrett-, kultur- og samfunnsutviklingsutvalget. Vedlegg Planprogram - Kommunedelplan for naturmangfold 2025-2032 - Vedtak Vedlegg 1 - Merknadsbehandling planprogram kommunedelplan for naturmangfold 2025-2032 4 "
}