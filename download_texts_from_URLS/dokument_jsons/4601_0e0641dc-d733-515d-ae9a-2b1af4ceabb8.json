{
  "dokument_id": "0e0641dc-d733-515d-ae9a-2b1af4ceabb8",
  "doc_type": "case_attachment",
  "kommune": 4601,
  "tittel": "Fagnotat datert 11.10.2024 - Engen 20, ParkN Play - S\u00f8knad om ny alminnelig skjenkebevilling for alkoholholdig drikk gruppe 1-3 frem til 30.09.2028",
  "url": "https://bergen.kommune.no/politikere-utvalg/api/fil/bk360/11310195/Fagnotat-datert-11-10-2024-Engen-20-ParkN-Play-Soknad-om-ny-alminnelig-skjenkebevilling-for-alkoholholdig-drikk-gruppe-1-3-frem-til-30-09-2028",
  "tekst": " cc_Virksomhet Til Fagnotat N\u00e6ringsseksjonen (Arbeidssted) V\u00e5r referanse: 2024/46886-9 Saksbehandler: Bent Eirik Lund\u00f8 Fra Dato: 21. oktober 2024 Kontor for skjenkesaker Fagnotat datert 11.10.2024 - Engen 20, ParkN Play - S\u00f8knad om ny alminnelig skjenkebevilling for alkoholholdig drikk gruppe 1-3 frem til 30.09.2028 Kontor for skjenkesaker har mottatt s\u00f8knad om ny alminnelig skjenkebevilling for alkoholholdig drikk gruppe 1-3 ved ParkN Play, Engen 20. Bevillingss\u00f8ker er Parkn Bergen AS, org. nr. 931 391 879 Totalt oms\u00f8kt skjenkeareal er 894 m2. Stedet beskrives som et spisested. Anbefalt forslag fra Kontor for skjenkesaker A 1. S\u00f8knaden om ny alminnelig skjenkebevilling for alkoholholdig drikk gruppe 1-3 ved ParkN Play, Engen 20, innvilges. Bevillingshaver er Parkn Bergen AS, org. nr. 931 391 879 2. Styrer for skjenkebevillingen er Christer Nesttun, f. 31.05.86 Stedfortreder for styrer er Petter Boska, f. 20.09.83 3. Bevillingen er gitt til et spisested. Det er et vilk\u00e5r at det er gratis og lett tilgjengelig vann i lokalet til kunder for selvbetjening. Unntak fra krav om selvbetjening er serveringssteder som har bordservering. Skjenketid er fra kl. 18.00 eller tidligere dersom aldersgrensen settes til 18 \u00e5r. Unntatt fra dette er sluttet selskap, der det ikke er \u00e5pent for alminnelig publikum. Det er ikke tillatt med musikk eller underholdning ved bruk av elektrisk anlegg/h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene 4. Avdeling Areal 1.etg, bar og spill 298 m2 2.etg. bar og spill 298 m2 3.etg spill og minigolf 298 m2 Totalt 894 m2 B Bevillingen gis for bevillingsperioden frem til 30.09.2028. C Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1 kopi av brukstillatelsen fra bygningsmyndighetene 2 kvittering fra Altinn p\u00e5 at oppstartskjema er innsendt til Mattilsynet 3 bevillingsgebyr m\u00e5 v\u00e6re betalt 4 kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I hht. bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378-20 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 19.06.2024 og i tr\u00e5d med kommunal praksis. S\u00d8KER: Skjenkestedets navn: ParN play S\u00f8knaden gjelder: Ny alminnelig skjenkebevilling for alkoholholdig drikk gruppe 1-3 Bevillingshaver: Parkn Bergen AS, org. nr. 931 391 879 Type virksomhet: Spisested Styrer: Christer Nesttun, f. 31.05.86 Stedfortreder for styrer: Petter Boska, f. 20.09.83 Skjenkeareal: 1., 2. og 3. etg. 298 m2 pr. etg., til sammen 894m2 Politiets uttalelse: Ingen merknader Sosialtjenestens uttalelse: Dette skjenkestedet er et spillhus med ulike spilleaktiviteter. De beskriver at det er tilpasset for barnefamilier, unge voksne p\u00e5 dagtid. Av hensyn til dette mener Etat for sosiale tjenester at skjenking av alkohol p\u00e5 dette skjenkestedet ikke m\u00e5 forekomme n\u00e5r det er barn og unge til stede. Skjenking av alkohol kan foreg\u00e5 etter et gitt tidspunkt hvor man har satt en aldersgrense p\u00e5 20 \u00e5r. S\u00f8ker skriver bl. a. f\u00f8lgende om driftskonseptet: ParkN Play blir et fullverdig spillhus, med shuffle boards, minigolf, retro spill (sjakk, fusball etc) dart, kjelger med mer. Det vil bli mulighet for diverse mat-snacks i baren, samt et tett samarbeid med Escalon Mundo som vil levere takeout mat til selskaper. M\u00e5lgruppen: M\u00e5lgruppen vil v\u00e6re for alle. Det vil v\u00e6re tilpasser for barnefamilier, unge voksne p\u00e5 dagtid, med fokus p\u00e5 et eldre klientell p\u00e5 20 \u00e5r pluss fra klokken 18 og utover. Det vil v\u00e6re s\u00e6rlig godt tilpasset for bedrifter og st\u00f8rre grupper. ParkN Play vil ikke v\u00e6re et utpreget utested, men et faktisk spillhus for hele Bergens befolkning med servering av alkohol, Interi\u00f8ret: Interi\u00f8ret er lyst og trendy, med mye innslag av gr\u00f8nne planter. Det er tilrettelagt for behagelige sofaer og sitteplasser i halv-h\u00f8y utgave. Ansatte: Det forventes at det blir ansatt 1 til 5 fulltidsansatte, og mellom 10 og 12 deltidsansatte p\u00e5 stedet. Vurdering: I hht alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1 - 3 ikke kan tildeles i dette tilfellet. Foreliggende s\u00f8knad gjelder skjenkebevilling til et spisested. Retningslinjene inneholder f\u00f8lgende definisjon av spisested: \u00abMed \u00abspisesteder\u00bb menes steder hvor det serveres mat. Ved alle spisesteder skal det foreligge et fullverdig mattilbud frem til kl. 22.00. Spisesteder som har lukketid tidligere enn kl. 22.00 kan likevel innvilges skjenkebevilling.\u00bb Praksis i Bergen har v\u00e6rt at nye bevillinger til spisesteder har blitt tildelt skjenkebevilling dersom ikke spesielle forhold har gjort at s\u00f8knaden b\u00f8r avsl\u00e5s. Kontor for skjenkesaker har v\u00e6rt p\u00e5 befaring ved skjenkestedet. Selv om det er oppgitt en relativ h\u00f8y matomsetning er stedet ikke \u00e5 regne for et tradisjonelt spisested. Likevel kan en ikke se at det foreligger noe som skulle tilsi at bevilling ikke kan innvilges. Sosialtjenesten mener at det ikke b\u00f8r skjenkes alkohol n\u00e5r det er barn og unge tilstede. I retningslinjene, vedtatt av Bystyret 19.06.2024 fremg\u00e5r f\u00f8lgende i kapittel 4, 6. ledd: F\u00f8r s\u00f8knaden avgj\u00f8res skal det innhentes uttalelse fra sosialtjeneste og politi. Det skal tas hensyn til barn og unge i forbindelse med tildelingen av bevilling.\u00bb Dette er blitt gjort i flere saker, der barn og unge ferdes. Som eksempel kan nevnes Bowling 1 Vestkanten, der det kun kan skjenkes i baromr\u00e5det etter kl 20.00. Unntatt fra dette er ved sluttet selskap. Tilsvarende ved \u00c5sane Bowling & Eventsenter, der skjenking i tilknytning til bowlingbaner og andre spillapparater kun er tillatt etter kl. 18.00. Ogs\u00e5 her er det gjort unntak ved sluttet selskap. Kontor for skjenkesaker er av den oppfatning at likhetsprinsippet m\u00e5 f\u00f8lges i denne saken, slik at det settes et vilk\u00e5r om at skjenketid blir fra kl. 18.00, alle dager, med et unntak dersom bevillingshaver setter 18 \u00e5rs aldersgrense tidligere enn kl. 18.00 samt ved sluttet selskap. P\u00e5 bakgrunn av dette anbefaler Kontor for skjenkesaker at s\u00f8knaden om utvidelse av skjenkeareal ved ParkN Play, Engen 20, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Skjenkebevillingen gjelder for det driftskonsept som er oppgitt i s\u00f8knaden og som er godkjent. Med hilsen Kontor for skjenkesaker Terje Gjertsen Bent Eirik Lund\u00f8 leder nestleder Dokumentet er godkjent elektronisk. "
}