{
  "dokument_id": "650b1469-662a-5590-a51a-550e49b216c3",
  "doc_type": "case_presentation",
  "kommune": 4601,
  "tittel": "Oppf\u00f8lging - nummerert brev nr. 4 Bergen kommune- revisjonsrapport for regnskaps\u00e5ret 2023 ",
  "url": "https://bergen.kommune.no/politikere-utvalg/api/fil/bk360/10540186/Framstilling-Oppfolging-nummerert-brev-nr-4-Bergen-kommune-revisjonsrapport-for-regnskapsaret-2023-",
  "tekst": " Kontrollutvalget Saksframstilling V\u00e5r referanse: 2024/63251-14 Saksbehandler: Eli Merete Velle Oppf\u00f8lging - nummerert brev nr. 4 Bergen kommune - revisjonsrapport for regnskaps\u00e5ret 2023 Hva saken gjelder: If\u00f8lge kommuneloven \u00a7 24-7 plikter revisor \u00e5 ta opp vesentlige forhold i \u00abnummererte brev\u00bb. Brevene nummereres fortl\u00f8pende og sendes kontrollutvalget med kopi til byr\u00e5det. Kontrollutvalget skal behandle brevene og p\u00e5se at forhold revisor har p\u00e5pekt, blir fulgt opp. Hvis p\u00e5pekingene ikke blir rettet eller fulgt opp, skal kontrollutvalget rapportere det til kommunestyret, jf. forskrift om kontrollutvalg og revisjon \u00a7 3 tredje ledd. Kontrollutvalget har ogs\u00e5 anledning til \u00e5 rapportere til kommunestyret etter kommuneloven \u00a7 23-51. Nummerert brev nr. 4 etter gjennomf\u00f8rt revisjon av Bergen kommunes \u00e5rsregnskap for 2023, ble lagt fram fra oppdragsansvarlig regnskapsrevisor Deloitte AS til forel\u00f8pig orientering for kontrollutvalget i m\u00f8tet 23. april 2024, sak 32/24. Kontrollutvalget fattet f\u00f8lgende vedtak i saken: \u00ab1. Kontrollutvalget tar oppdragsansvarlig regnskapsrevisor Deloittes rapportering i nummerert brev nr. 4 \u00abRevisjonsrapport for regnskaps\u00e5ret 2023\u00bb til forel\u00f8pig orientering. 2. Kontrollutvalget har merket seg revisors kommentarer i det nummererte brevet og oversender brevet til byr\u00e5det for uttalelse. 3. Kontrollutvalget ber om tilbakemelding fra byr\u00e5det innen 31. mai 2024 med eventuelle kommentarer til brevet og opplysninger om hvordan revisors kommentarer i nummerert brev nr. 4 \u00abRevisjonsrapport for regnskaps\u00e5ret 2023\u00bb vil bli fulgt opp.\u00bb N\u00e5r tilbakemelding fra byr\u00e5det n\u00e5 foreligger, skal det nummererte brevet settes opp som sak til behandling i kontrollutvalget. Avhengig av sakens innhold og byr\u00e5dets svar, tar kontrollutvalget stilling til om saken skal sendes videre til bystyret. Revisors konklusjon i revisjonsberetningen om \u00e5rsregnskapet for 2023 var uten forbehold. Revisor har i det nummererte brevet likevel kommentert enkelte forhold: \u00abKommunelovens realismekrav og budsjettjusteringer I investeringsregnskapet er det regnskapsf\u00f8rt bruk av og avsetning til bundne fond som vesentlig overstiger justert budsjett. Avsetning overstiger justert budsjett med MNOK 113 og 1 Se NKRF \u2013 Veileder for kontrollutvalgets behandling og oppf\u00f8lgning av nummererte brev mai 2024 pkt. 7 1 bruk med MNOK 29. Revisjonen vil p\u00e5peke bystyrets ansvar for \u00e5 endre \u00e5rsbudsjettet n\u00e5r det er n\u00f8dvendig for \u00e5 oppfylle lovens krav om realisme og balanse, jf. kommuneloven \u00a7 14-5.\u00bb I tillegg var det et eget avsnitt om forenklet etterlevelseskontroll med \u00f8konomiforvaltningen, som handlet om at det var indikasjoner p\u00e5 avvik n\u00e5r det gjaldt internkontroll med utl\u00e5n forvaltet av Intrum. Dette forholdet blir behandlet i en egen sak. Finansbyr\u00e5dens tilsvar Fungerende finansbyr\u00e5d Charlotte Spurkeland har gitt kommentarer til det nummererte brevet fra Deloitte i brev av 29. mai 2024. Hun skriver: \u00abVedr Revisjonen gjennom \u00e5ret Forenklet etterlevelseskontroll med \u00f8konomiforvaltningen Revisor har gjennomf\u00f8rt en forenklet etterlevelseskontroll med \u00f8konomiforvaltningen knyttet til Bergen kommunes oppf\u00f8lging av internkontroll for l\u00e5n som forvaltes av Intrum. Kontrollen har avdekket indikasjoner p\u00e5 at det foreligger avvik og det vises til at kommunen har ikke fulgt opp bestemmelsene knyttet til internkontroll i avtalen med Intrum. Det er avgitt en egen uttalelse fra Revisor knyttet til dette som er behandlet av kontrollutvalget i sak 33/24 i m\u00f8te 23. april 2024. Byr\u00e5d for barnevern, sosiale tjenester og mangfold vil sammen med Boligetaten f\u00f8lge opp denne saken i eget svar til kontrollutvalget. Fra Byr\u00e5dsavdeling for Finans f\u00f8lges det videre arbeidet med denne saken opp av regnskapssjef. Vedr Revisjonen av \u00e5rsoppgj\u00f8ret Kommunelovens realismekrav og budsjettjusteringer Revisor peker her p\u00e5 at det i investeringsregnskapet er det regnskapsf\u00f8rt bruk av og avsetning til bundne fond som vesentlig overstiger justert budsjett, og at det er bystyrets ansvar for \u00e5 endre \u00e5rsbudsjettet n\u00e5r det er n\u00f8dvendig for \u00e5 oppfylle lovens krav om realisme og balanse, jf. kommuneloven \u00a7 14-5. Det er en omforent enighet om at det vil v\u00e6re avvik p\u00e5 dette omr\u00e5det selv om revisor m\u00e5 rapportere om avvik etter kommuneloven \u00a7 14-5 slik den er utformet. Departementet publiserte 15. februar 2024 en oppdatert veileder til budsjett og regnskapsforskriften. Det presiseres her at: Kolonnene opprinnelig vedtatt \u00e5rsbudsjett og regulert \u00e5rsbudsjett skal kun inneholde bel\u00f8p som kommunestyret selv har vedtatt, enten i opprinnelig budsjett eller ved senere budsjettreguleringer. Disponeringer som er foretatt underveis i budsjett\u00e5ret av underordnet organ eller kommunedirekt\u00f8r etter fullmakt, er ikke budsjettreguleringer og skal ikke tas inn i de nevnte kolonnene. Det arbeides med implementering av dette i kommunens \u00f8konomisystem. IT-revisjon 2 Finansbyr\u00e5den merker seg at det under IT-revisjonen ikke er avdekket forhold som p\u00e5virker regnskapet 2023 eller konklusjonene i revisjonsberetningen, og tar denne tilbakemeldingen til etterretning.\u00bb Sekretariatets vurdering Etter sekretariatet vurdering svarer fungerende byr\u00e5d for finans tilfredsstillende p\u00e5 revisors p\u00e5pekninger. Sekretariatet vurderer tilbakemeldingen slik at p\u00e5pekningene er eller vil bli fulgt opp. Sekretariatet vil ogs\u00e5 benytte anledningen til \u00e5 nevne rapporteringen fra bystyrets kontor om \u00f8konomiregisteret for folkevalgte2, som ble tatt opp i nummerert brev nr. 1 for 2020 og nr. 33 for 2022. Revisor p\u00e5pekte da manglende \u00e5rlig rapportering fra bystyrets kontor. For de to siste \u00e5rene har rapporter blitt sendt til bystyret, slik bystyret har vedtatt i reglementet pkt. 3.5. Rapporten om status per mai 2024 ligger som vedlegg p\u00e5 Saker til gjennomsyn i dette m\u00f8tet. Sekretariatet vurderer at det ikke er grunnlag for \u00e5 sende denne saken til bystyret, jf. forskrift om kontrollutvalg og revisjon \u00a7 3 tredje ledd. Forslag til vedtak: Kontrollutvalget tar tilbakemeldingen fra finansbyr\u00e5den til nummerert brev nr. 4, revisjonsrapport for regnskaps\u00e5ret 2023, til orientering. Dato: 4. juni 2024 Eli M. Velle - Leder Dokumentet er godkjent elektronisk. Vedlegg: 1. Brev datert 29.05.24: Nummerert brev nr. 4 Bergen kommune- revisjonsrapport for regnskaps\u00e5ret 2023 \u2013 tilbakemelding fra Finansbyr\u00e5den 2. Deloitte: Revisjonsrapport nr. 4, datert 12. april 2024 2 Reglement vedtatt av Bergen bystyre 29.10.2019 3 Sak 38/23 fra m\u00f8te 26.04.2023 3 "
}