{
  "dokument_id": "4a53a324-1933-586c-9cd2-39333b2bd853",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 18.03.2025\n",
  "url": "https://bergen.kommune.no/politikere-utvalg/api/fil/bk360/12288565/Framstilling-Horingssaker-til-forretningsutvalget-18-03-2025-",
  "tekst": " Forretningsutvalget Saksframstilling V\u00e5r referanse: 2025/41575-20 Saksbehandler: Anette Hatlemark Drabl\u00f8s H\u00f8ringssaker til forretningsutvalget 18.03.2025 Hva saken gjelder: Bystyrets kontor har mottatt f\u00f8lgende h\u00f8ring: 1. H\u00f8ring om forskrift til sikkerhetsloven kapittel 10 om eierskapskontroll og overtredelsesgebyr Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). I alle h\u00f8ringssaker er det viktig \u00e5 involvere medvirkningsr\u00e5dene dersom tema er relevante for disse brukergruppene. 1. H\u00f8ring om forskrift til sikkerhetsloven kapittel 10 om eierskapskontroll og overtredelsesgebyr Justis- og beredskapsdepartementet sendte 21.02.25 p\u00e5 h\u00f8ring forslag til forskrifter til sikkerhetsloven kapittel 10 og endringer i virksomhetssikkerhetsforskriften. Endringene i sikkerhetsloven kapittel 10 ble vedtatt av Stortinget 20. juni 2023. For at endringene kan tre i kraft, m\u00e5 bestemmelsene presiseres i forskrift. I den foresl\u00e5tte forskriften presiseres hva som skal inng\u00e5 i en melding om erverv etter \u00a7 10-1, hva som er \u00e5 anse som \u00abbetydelig innflytelse\u00bb i \u00a7 10-1 bokstav b, og en presisering av informasjonsdelingsforbudet i \u00a7 10-4. I tillegg foresl\u00e5s bestemmelser som setter en \u00f8vre ramme p\u00e5 overtredelsesgebyr etter sikkerhetsloven \u00a7 11-3. Videre foresl\u00e5s det oppdateringer i virksomhetssikkerhetsforskriften som f\u00f8lge av endringene i sikkerhetsloven \u00a7 7-1 f\u00f8rste ledd og \u00a7 7-2 f\u00f8rste og andre ledd. Videre foresl\u00e5s det at ordlyden i virksomhetssikkerhetsforskriften \u00a7 57 oppdateres slik at skadepotensialet for nasjonale sikkerhetsinteresser inng\u00e5r i skadevurderingen. 1 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 23. mai 2025. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring om forskrift til sikkerhetsloven kapittel 10 om eierskapskontroll og overtredelsesgebyr\u00bb p\u00e5 vegne av Bergen kommune. Dato: 12. mars 2025 \u00d8ivind Hauge St\u00f8le - Seksjonssjef Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 2 "
}