{
  "dokument_id": "771b1e8c-5c4f-586e-acf5-87fc9880be28",
  "doc_type": "case_presentation",
  "kommune": 4601,
  "tittel": "H\u00f8ringssaker i forretningsutvalget 16.12.2024",
  "url": "https://bergen.kommune.no/politikere-utvalg/api/fil/bk360/11686350/Framstilling-Horingssaker-i-forretningsutvalget-16-12-2024",
  "tekst": " Forretningsutvalget Saksframstilling V\u00e5r referanse: 2023/257837-206 Saksbehandler: Anette Hatlemark Drabl\u00f8s H\u00f8ringssaker i forretningsutvalget 16.12.2024 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - forslag til endringer i reglene om varsling for \u00e5 styrke forn\u00e6rmedes og etterlattes stilling 2. H\u00f8ring: Dale-Arna - temperaturoppgradering av kraftledninger 3. H\u00f8ring - Forslag til endringer i tannhelsetjenesteloven Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 18.10.2023, sak 368/23). 1. H\u00f8ring - forslag til endringer i reglene om varsling for \u00e5 styrke forn\u00e6rmedes og etterlattes stilling Justis- og beredskapsdepartementet sender med dette p\u00e5 h\u00f8ring forslag til endringer i straffegjennomf\u00f8ringslovens bestemmelser om varsling av forn\u00e6rmede og etterlatte. Det foresl\u00e5s \u00e5 innf\u00f8re en plikt for kriminalomsorgen til \u00e5 varsle forn\u00e6rmede eller dennes etterlatte om ulike situasjoner under domfeltes straffegjennomf\u00f8ring, ved alvorlige lovbrudd mot den personlige frihet og fred, voldslovbrudd og seksuallovbrudd. Det foresl\u00e5s ogs\u00e5 \u00e5 utvide omr\u00e5det for varsling til \u00e5 omfatte flere situasjoner under straffegjennomf\u00f8ringen enn det som ligger i dagens regler. Bystyredirekt\u00f8ren vurderer under tvil at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 1.april 2025. 1 2. H\u00f8ring: Dale-Arna - temperaturoppgradering av kraftledninger Multiconsult har p\u00e5 vegne av Statnett sendt p\u00e5 h\u00f8ring \u00abH\u00f8ring - Dale-Arna - temperaturoppgradering av kraftledninger\u00bb. H\u00f8ringen er en del av s\u00f8knadsprosessen for konsesjon hos Norges vassdrags- og energidirektorat (NVE). H\u00f8ring gjelder n\u00f8dvendige terrengtiltak for temperaturoppgradering av 300 kV ledning Dale-Arna i Bergen kommune og Oster\u00f8y kommune. H\u00f8ringsvarselet gjelder \u00f8nske om innspill til konsesjonss\u00f8knad for temperaturoppgradering. Statnett planlegger \u00e5 gjennomf\u00f8re temperaturoppgradering p\u00e5 dagens ledning. Det er i dette tilfelle tre tiltak som skal oms\u00f8kes, ett i Bergen og to p\u00e5 Oster\u00f8y hvor det m\u00e5 gj\u00f8res terrenginngrep under ledningen for \u00e5 sikre at avstanden mellom linene og bakken er innenfor definerte sikkerhetskrav. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 10. januar 2025. 3. H\u00f8ring - Forslag til endringer i tannhelsetjenesteloven Helse- og omsorgsdepartementet har sendt p\u00e5 h\u00f8ring forslag til endring i lov om tannhelsetjenesten (tannhelsetjenesteloven) og tilh\u00f8rende forskrift. Departementet foresl\u00e5r \u00e5 lovfeste rett til n\u00f8dvendig tannhelsehjelp i den offentlige tannhelsetjenesten for personer i alderen fra 25 til og med 28 \u00e5r. Tannhelsetjenesten foresl\u00e5s gitt med redusert betaling, i form av 25 prosent egenandel beregnet ut fra departementets takster. Egenandelen foresl\u00e5s regulert i forskrift om vederlag for tannhelsetjenester i den offentlige tannhelsetjenesten. Forslaget er i samsvar med retten til tannhelsehjelp som allerede gjelder for unge voksne fra 19 til 24 \u00e5r. Bystyredirekt\u00f8ren vurderer at forslaget har elementer av prinsipiell karakter og vil kunne inneb\u00e6re politiske avveininger. P\u00e5 grunn av kort h\u00f8ringsfrist anbefales likevel at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 31. januar 2025. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - forslag til endringer i reglene om varsling for \u00e5 styrke forn\u00e6rmedes og etterlattes stilling\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring: Dale-Arna - temperaturoppgradering av kraftledninger\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - Forslag til endringer i tannhelsetjenesteloven\u00bb p\u00e5 vegne av Bergen kommune. Dato: 10. desember 2024 2 \u00d8ivind Hauge St\u00f8le \u2013 Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 3 "
}