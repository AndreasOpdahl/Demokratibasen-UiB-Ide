{
  "dokument_id": "6a63106d-c515-59a8-adcf-0e5aafb0dc6a",
  "doc_type": "case_attachment",
  "kommune": 4601,
  "tittel": "Settebyr\u00e5dens vedtak.",
  "url": "https://bergen.kommune.no/politikere-utvalg/api/fil/bk360/10896671/Settebyradens-vedtak-",
  "tekst": " Byr\u00e5dsavdeling for byutvikling BBU - kommunaldirekt\u00f8rens stab Til flere mottakere V\u00e5r referanse: 2023/253230-16 Saksbehandler: Marthine Helvig Dato: 21. februar 2024 Fyllingsdalen gnr 22 bnr 175 Hesjaholtveien 16 Oppheving av vedtak og vedtak om avslag Eiendom : Gnr 22 Bnr 175 Adresse : Hesjaholtveien 16 Tiltakshaver : VESTBO BBL Tiltaket : S\u00f8knad om dispensasjon Vi viser til s\u00f8knad mottatt 18.10.2023. 1. S\u00f8knaden gjelder: Det s\u00f8kes om dispensasjon fra plankravet i kommuneplanens arealdel (KPA 2018) \u00a7 3.1 for etablering av boliger i Hesjaholten borettslag. Det f\u00f8lger av s\u00f8knaden at det legges opp til 29 enheter. Det ble den 04.12.2023 gitt avslag p\u00e5 s\u00f8knaden om dispensasjon. Settebyr\u00e5d for byutvikling behandler saken p\u00e5 nytt p\u00e5 bakgrunn av byr\u00e5d Christine Kahrs sin inhabilitet i saken, se pkt 1.1. 1.1 Oppheving av vedtak Byr\u00e5d for byutvikling Christine Kahrs er inhabil i saken grunnet hennes tidligere styreverv i ansvarlig foretak ABO Plan & Arkitektur AS. Der leder er inhabil, er ogs\u00e5 alle underliggende enheter inhabil, jf. forvaltningsloven (fvl.) \u00a7 6 tredje ledd om avledet inhabilitet. Plan- og bygningsetaten kunne dermed ikke fatte avslag datert 04.12.2023. Vedtaket om avslag datert 04.12.2023 anses f\u00f8lgelig ugyldig, og oppheves i medhold av fvl. \u00a7 35 f\u00f8rste ledd bokstav c). Bygges\u00f8knaden behandles p\u00e5 nytt av settebyr\u00e5d for byutvikling. 2. Vedtak S\u00f8knad om dispensasjon fra kommuneplanens arealdel \u00a7 3.1 Plankrav avsl\u00e5s, jf. plan- og bygningsloven \u00a7 19-2. 3. Begrunnelse for vedtaket 3.1 Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som framtidig - Ytre fortettingssone og den ligger innenfor hensynssonene vei st\u00f8y gul og r\u00f8d sone Eiendommen omfattes av eldre reguleringsplan ID 11140000, FYLLINGSDALEN. GNR 22, BOLIGFELTENE II OG III, ikrafttredelsesdato 25.02.1963 og er regulert til boligblokk. Eiendommen omfattes ogs\u00e5 av mindre reguleringsendring ID 11140006, FYLLINGSDALEN. GNR 22 BNR 175 OG 530, BOLIGFELT II OG III, HESJAHOLTEN BORETTSLAG, ikrafttredelsesdato 08.04.2005 og er regulert til omr\u00e5de boliger med tilh\u00f8rende anlegg. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10, 5014 BERGEN 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og at det er mottatt merknad fra gnr 22 bnr 16 Jon Hanstveit. Merknaden(e) g\u00e5r i hovedsak p\u00e5: 1. For \u00e5 kunne bygge boliger p\u00e5 friomr\u00e5det til Hesjaholten Borettslag m\u00e5 h\u00f8ydedrag sprenges/ryddes, og all eksisterende skog fjernes. Dvs en omfattende endring av dagens ur\u00f8rte natur og terrengforhold. 2. Den arkitektoniske utforming bryter sterkt med eksisterende bebyggelse, og har heller ikke de visuelle kvaliteter man b\u00f8r forvente. 3. Det har v\u00e6rt fremhevet ved flere anledninger at denne delen av Fyllingsdalen er ferdig utbygget. 4. Det sies i s\u00f8knaden at tiltaket ikke har betydning for myr som arealtype. Dette er feil. Den foresl\u00e5tte parken omfatter nettopp et myromr\u00e5de. Der det allerede er dumpet store mengder masser fra borettslaget, noe som har medf\u00f8rt utfylling i myr og oppdemming av vann. S\u00f8ker har kommentert at: 1. Tas til orientering. Kollen som ligger innenfor omr\u00e5det, er tenkt reetablert i forbindelse med opparbeiding av uteareal og lek. Det er her st\u00f8rsteparten av felles uteareal vil ligge. 2. Tiltaket er tilpasset de krav som ligger i gjeldende plan for byggeh\u00f8yde og utnyttingsgrad. Bebyggelsen underordner seg boligblokkene p\u00e5 Hesjaholten og tilpasser seg omkringliggende boliger som f\u00f8rst og fremst best\u00e5r av rekkehus i 2 etasjer. Den arkitetoniske utformingen vil arbeides videre med i bygges\u00f8knaden. 3. Dette omr\u00e5det har v\u00e6rt regulert til bolig siden 1963. I kommuneplanens arealdel (KPA2018), vedtatt i Bystyret 19.06.2019, ligger omr\u00e5det som ytre fortettingssone, sone 3, fremtidig bebyggelse og anlegg og n\u00e5v\u00e6rende gr\u00f8nnstruktur. 4. Det arealet som er registrert som myr, se kart fr\u00e5 Nibio nedenfor markert med bl\u00e5 striper, vil v\u00e6re en del av gr\u00f8ntarealet Det er planlagt et vannspeil som en del av gr\u00f8nnstrukturen s\u00f8r p\u00e5 eiendommen og den vil sikre h\u00e5ndtering av overvann. Som del av utbyggingen vil arealet i s\u00f8r bli etablert som en bl\u00e5gr\u00f8nn park for n\u00e6romr\u00e5det. Eksisterende vegetasjon og myrpreg innenfor omr\u00e5det kan vurderes tas vare p\u00e5, slik som det er gjort i bydelspark og kastfelt for friidrett i Arna. Det ble ogs\u00e5 mottatt merknad fra Terje Kvam, Hesjakollen 42 Styremedlem Brl Lyngheim 1. Merknaden(e) g\u00e5r i hovedsak p\u00e5: 1. Avrenning/bekk fra Hesjaholttj\u00f8rna er begrenset og vil ikke t\u00e5le mer tilsig av vann. Dette m\u00e5 tas hensyn til under utbygging. 2. Vi er bekymret for at vann presses mot Hesjaholttj\u00f8rna ved utbyggingen. Dette kan da medf\u00f8re til h\u00f8yere vannstand i Hesjaholttj\u00f8rna og problemer med overvann p\u00e5 v\u00e5r tomt. Det ligger idag et r\u00f8r under Hesjaholtveien fra tomt som skal utbygges. 3. Vi ber ogs\u00e5 om forsikringer p\u00e5 at bygninger og uteomr\u00e5der i Lyngheim Borettslag 1 (Hesjakollen) ikke vil bli ber\u00f8rt av byggearbeidene (sprengning). S\u00f8ker har kommentert at: 1. og 2. Tas til f\u00f8lge. Dette vil tas hensyn til i det videre arbeidet. Det vil ved s\u00f8knad om rammetillatelse/tillatelse i ett trinn utarbeides dokumentasjon for h\u00e5ndtering av overvann og fordr\u00f8yningstiltak. Overvann fra utbyggingen vil ledes mot den bl\u00e5gr\u00f8nne parken, der det kan etableres fordr\u00f8yningstiltak f\u00f8r vann eventuelt g\u00e5r videre mot Hesjaholttj\u00f8rna. 2. Tas til orientering. Anleggsarbeidet vil bli utf\u00f8rt etter vanlige prosedyrer og skal dermed ikke medf\u00f8re skade p\u00e5 omkringliggende bebyggelse Videre er det mottatt merknad fra Thomas Arntsen, Hesjakollen 46. Merknaden(e) g\u00e5r i hovedsak p\u00e5: 1. Varselet er ikke gitt tilstrekkelig frist, jf. pbl. \u00a7 21-3. Nabovarselet er merket med \"25. sept\" med kulepenn som frist. Varselet er lagt i postkasse utenom postgang, og er Side 2 av 12 derfor ikke poststemplet. Det er heller ikke datert. Undertegnede fant varselet i postkassen 20. september. 2. Det gis merknad til varslet, med henvisning til byggets utforming sett opp mot dets omgivelser og plassering, jf. pbl. \u00a7 29-2, samt at det ikke er grunnlag for \u00e5 gi dispensasjon i medhold av pbl. \u00a7 19-1, jf. \u00a7 20-1 til at det ikke skal utarbeides ny reguleringsplan. 3. Omr\u00e5det er i stor grad preget av gr\u00f8ntarealer og n\u00e6rhet til naturen. Utbyggingen vil i seg selv selvf\u00f8lgelig inneb\u00e6re en nedbygging av gr\u00f8ntarealer som m\u00e5 sies \u00e5 v\u00e6re uheldig, s\u00e6rlig tett opp til v\u00e5tmarks- /myromr\u00e5der med en risiko for \u00f8kt menneskelig aktivitet i disse omr\u00e5dene, som vil gj\u00f8re seg gjeldende ogs\u00e5 om bygget kommer tett opp til v\u00e5tmarken. 4. I forlengelsen av dette p\u00e5pekes det at bygget vesentlig bryter med dets \"naturlige omgivelser og plassering\", jf. pbl. \u00a7 29-2. Omr\u00e5det er i all hovedsak preget av rekkehusbebyggelse, med unntak av de tre h\u00f8yblokkene i Hesjaholtveien. S\u00f8kers bygg utgj\u00f8r \u00e9n massiv bygningsmasse, av vesentlig annen karakter og st\u00f8rrelse enn eksisterende bygg i omr\u00e5det. Fasaden mot \u00f8st/nord\u00f8st (ut mot veien) utgj\u00f8r det tydeligste bruddet mot omr\u00e5dets \u00f8vrige utforming. Det er denne fasaden som vil bli synlig for undertegnede, men ogs\u00e5 v\u00e6re den mest fremtredende del av bygget for allmennheten. 5. Byggets plassering vil avvike fra det som ellers i omr\u00e5det er normalt. De fleste bygg i omr\u00e5det h\u00f8yblokkene inkludert, ligger noe tilbaketrukket fra hovedveien, med gr\u00f8ntarealer mellom. Ogs\u00e5 h\u00f8yblokkene er i dag tilbaketrukket og skjermet av skog n\u00e5r det gjelder de nederste etasjene. S\u00f8kers bygg ligger imidlertid med fasade direkte ut mot vei, og vil dermed bryte med omr\u00e5dets omgivelser og utforming. Uten at undertegnede kan sl\u00e5 det fast med sikkerhet, fremst\u00e5r ogs\u00e5 tegningene \u00e5 medf\u00f8re at skog i forkant av h\u00f8yblokken i Hesjaholtveien 20/22 vil forsvinne, slik at denne blokken vil bli vesentlig mer dominerende for omgivelsene, p\u00e5 bekostning av gr\u00f8ntomr\u00e5der 6. Moderne blokkbebyggelse fremst\u00e5r mange steder som tettere enn bebyggelsen fra 1960 - og 1970- tallet, som skaper betydelig lavere kvalitet p\u00e5 bomilj\u00f8ene. Det vil v\u00e6re sv\u00e6rt uheldig om denne tendensen f\u00f8rer til at gr\u00f8ntarealene som ikke ble utbygd den gangen man etablerte drabantbebyggelsen, n\u00e5 skal brukes til fortetting i de samme etablerte boligomr\u00e5dene. Dette understreker s\u00e6rlig at det ikke b\u00f8r gis dispensasjon uten utarbeidelse av ny reguleringsplan for hele omr\u00e5det. 7. Tegningene viser en mindre parkeringsplass og innkj\u00f8ring til parkeringsanlegg med utkj\u00f8rsel direkte til Hesjaholtveien (\u00f8st/nord\u00f8st). Utkj\u00f8ringen vil v\u00e6re direkte ut i det som i dag er et busstopp. En slik plassering fremst\u00e5r ikke trafikksikker. Det forutsettes at relevante fagmyndigheter har godkjent l\u00f8sningen. Denne vurderingen bes i s\u00e5 fall oversendt. For ordens skyld bemerkes at busstoppet (endestopp for linje 4) ble vesentlig utvidet ca. i 2015. Vurderingen m\u00e5 n\u00f8dvendigvis v\u00e6re foretatt i etterkant av dette. Det fremst\u00e5r sannsynlig at etableringen ikke vil kunne gjennomf\u00f8res slik tegningene er utformet, noe som vil kunne bety at prosjektet uansett vil ende opp med \u00e5 fremst\u00e5 annerledes enn p\u00e5 tegningene. S\u00f8ker har kommentert at: 1. Oppstartsvarselet ble sendt digitalt til Lyngheim borettslag 11.09.2023. Nabovarselet som ble lagt i deres postkasse er mest sannsynlig lagt der av borettslagstyret. 2. Tiltaket er tilpasset de krav som ligger i gjeldende plan for byggeh\u00f8yde og utnyttingsgrad. Bebyggelsen underordner seg boligblokkene p\u00e5 Hesjaholten og tilpasser seg omkringliggende boliger som f\u00f8rst og fremst best\u00e5r av rekkehus i 2 etasjer. 3. Omr\u00e5det er satt av til byggeomr\u00e5de siden 1963. Se reguleringsplan fra 1963 og 2005 nedenfor. Planene ivaretar gr\u00f8ntarealet i s\u00f8r og vil bidra til \u00e5 tilgjengeliggj\u00f8re omr\u00e5det for n\u00e6romr\u00e5det. 4. Viser til svar i pkt. 2 5. Utbyggingstiltaket prioriterer \u00e5 beholde gr\u00f8ntarealet i vest og opparbeide/ivareta og tilgjengeliggj\u00f8re det bl\u00e5gr\u00f8nne arealet i s\u00f8r. 5. Viser til tidligere svar i pkt 3. Side 3 av 12 6. Utkj\u00f8ringen vil ikke komme i konflikt med busstoppet og det er lagt vekt p\u00e5 trafikksikkerhet i forslaget. Avkj\u00f8rsel og renovasjonsl\u00f8sning er avklart med BIR og Vestland Fylkeskommunen og tiltaket kan gjennomf\u00f8res slik det er vist p\u00e5 tegningene. 3.3 Erkl\u00e6ring om ansvarsrett Foretak Org.nr Funksjon \u2013 Ansvarsomr\u00e5de tiltaksklasse ABO PLAN & 879951542 Ansvarlig s\u00f8ker \u2013 ARKITEKTUR AS 3.4. Atkomst og avkj\u00f8rsel Det er ikke dokumentert at eiendommen er sikret lovlig atkomst direkte fra fylkesvei, jf. plan- og bygningsloven \u00a7 27-4. 3.5. St\u00f8y Ansvarlig s\u00f8ker har opplyst at dokumentasjon p\u00e5 st\u00f8y vil f\u00f8lge s\u00f8knad om rammetillatelse. 3.6. Andre uttalelser eller vedtak Vestland Fylkeskommune har gitt uttalelse datert 27.11.2023: Trafikkvurdering Vestland fylkeskommune skal i vurderingen legge vekt p\u00e5 framkommelighet og trafikksikkerhet p\u00e5 fylkesvegnettet. Fartsgrensen p\u00e5 stedet er 50 km/t og \u00e5rsd\u00f8gntrafikken (\u00c5DT) er 3000. Fylkesvegen er klassifisert til holdningsklasse 3, jf. \u00abRammeplan 2021 \u2013 2024\u00bb. Eiendommen ligger i ytre fortettingssone i KPA 2018 og har blant annet kravet: Ytre fortettingssone kan videreutvikles med bolig- og n\u00e6ringsform\u00e5l. N\u00e6ringsvirksomheter som medf\u00f8rer st\u00f8y, forurensning, vesentlig \u00f8kt trafikkbelastning eller andre vesentlige ulemper for omgivelsene tillates ikke. Oms\u00f8kt tiltak legger til rette for inntil 29 nye boenheter. Det legges til rette for 22 parkeringsplasser. Det opplyses om at tiltaket vil medf\u00f8re en \u00f8kning av \u00e5rsd\u00f8gntrafikken (\u00c5DT) p\u00e5 om lag 77. Hvis det legges til rette for 22 parkeringsplasser vil dette medf\u00f8re en \u00f8kt \u00c5DT p\u00e5 100-110, ikke 77 som det opplyses om. Dette vil f\u00f8re til vesentlig \u00f8kt trafikkbelastning av vegnettet p\u00e5 stedet, noe som tilsier at det ikke skal gis dispensasjon fra plankravet. For \u00e5 vurdere tiltaket tilstrekkelig m\u00e5 det utarbeides en trafikkanalyse for \u00e5 se p\u00e5 belastningen og kapasiteten p\u00e5 det overordnede vegnettet. Dette vil bli ivaretatt i en reguleringsplan. Det er lagt opp til ny avkj\u00f8rsel til fylkesveg 5362 Hesjaholtveien. Vi har i tidligere brev av 31.03.2023 uttalt at reguleringsplanen som ligger i omr\u00e5det FYLLINGSDALEN. GNR 22 BNR 175 OG 530, BOLIGFELT II OG III, HESJAHOLTEN BORETTSLAG viser en tilkomst fra eksisterende tilkomstvei. Vi \u00f8nsker \u00e5 begrense antall avkj\u00f8rselspunkt fra fylkesvegen i st\u00f8rst mulig grad. Avkj\u00f8rselen det legges opp til kommer tett p\u00e5 snuplass for buss, hvor det er hyppige avganger. En ny avkj\u00f8rsel her vil f\u00f8re til mer krevende forhold for det overordnede trafikkbildet p\u00e5 stedet. Antall boenheter vil medf\u00f8re krav til kryssutforming. Det vil si at det skal v\u00e6re svingradius 9 meter og fall fra fylkesvegen. Vi kan ikke se at svingradiusen er tilfredsstillende p\u00e5 de tegningene vi har f\u00e5tt. Basert p\u00e5 kravet i KPA som er vist til i dette brevet og oms\u00f8kt tiltak med 29 boenheter og 22 parkeringsplasser kan vi ikke se at det er hensiktsmessig \u00e5 dispensere fra \u00a7 3.1 plankrav. Plankonsulent skriver i merknadsskjema at avkj\u00f8rsel og renovasjonsl\u00f8sning er avklart med Vestland fylkeskommune. Vi kan ikke se \u00e5 ha mottatt vegtekniske tegninger og godkjent l\u00f8sningen som foreligger. Vi ber om at en slik godkjenning ettersendes hvis dette er tilfellet. Side 4 av 12 Situasjonsplanen viser ikke teknisk utforming av avkj\u00f8rselen. Det m\u00e5 utarbeides C-tegninger i tr\u00e5d med h\u00e5ndbok R700 hvis vi kan vurdere en ny avkj\u00f8rsel p\u00e5 stedet. Overvannsh\u00e5ndtering Det finnes myr, vassdrag og vannspeil i omr\u00e5det. Det opplyses om at det skal utarbeides dokumentasjon for h\u00e5ndtering av overvann i s\u00f8knad om rammetillatelse. Vi mener denne dokumentasjonen m\u00e5 komme f\u00f8r, og l\u00f8ses best i en reguleringsplan. Dette begrunnes med krav om reguleringsplan som skal sikre hensynet til medvirkning, \u00e5penhet og forutsigbarhet. Gjeldende reguleringsplan er gammel, og hensynene rundt overvannsh\u00e5ndtering er ikke ivaretatt tilstrekkelig i denne planen. Pbl \u00a7 18-1. Krav til opparbeidelse av veg og hovedledning for vann og avl\u00f8psvann I regulert str\u00f8k kan grunn bare bebygges eller eksisterende bebyggelse utvides vesentlig eller gis en vesentlig endret bruk, eller eiendom opprettes eller endres, dersom: a. offentlig veg er opparbeidet og godkjent s\u00e5 langt den er vist i planen, fram til og langs den side av tomta hvor den har sin atkomst. Vi mener at tiltaket avviker fra pbl \u00a7 18-1 som er vist over. Alle akt\u00f8rer med ansvar for en oppgave eller funksjon som p\u00e5virker eller p\u00e5virkes av overvann har et ansvar for overvannsh\u00e5ndtering. Per n\u00e5 kan vi ikke se at overvannsh\u00e5ndteringen er ivaretatt i oms\u00f8kt tiltak, og vi mener at dette l\u00f8ses best i reguleringsplan. Oppsummert Basert p\u00e5 oms\u00f8kt tiltaks omfang og trafikkbelastningen det vil utgj\u00f8re kan vi ikke se at det er hensiktsmessig \u00e5 dispensere fra plankravet. Vi mener tilkomsten m\u00e5 skje via regulert tilkomst, og det kan ikke gis dispensasjon for ny avkj\u00f8rsel. Ved \u00f8nske om ny avkj\u00f8rsel m\u00e5 dette belyses og sikres i ny reguleringsplan. Vi kan ikke se at overvannsh\u00e5ndteringen er tilstrekkelig ivaretatt og dette b\u00f8r sikres i en planprosess. Andre avdelinger hos fylkeskommunen kan og ha merknader til tiltaket, i s\u00e5 fall vil de sende dette i eget brev. Vi ber om \u00e5 f\u00e5 kommunen sitt vedtak tilsendt for eventuell klagevurdering S\u00f8knaden er sendt Statsforvalteren for uttalelse, det er ikke mottatt noen tilbakemelding. 3.7. Dispensasjon Det s\u00f8kes om dispensasjon fra plankrav i bestemmelsene fra KPA 2018 \u00a7 3.1. Hesjaholten borettslag \u00f8nsker \u00e5 bygge et st\u00f8rre boligbygg med 29 nye leiligheter p\u00e5 eiendommen gnr. 22 bnr. 175 i bergen Kommune. \u00a7 3 Plankrav (pbl \u00a7 11-9 nr 1) Det fremg\u00e5r av KPA 2018 \u00a7 3.1. Plankrav at: \u00abTiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov\u00bb. Plan- og bygningsloven har ogs\u00e5 et generelt plankrav; For gjennomf\u00f8ring av st\u00f8rre byggeog anleggstiltak og tiltak som kan f\u00e5 vesentlige virkninger for milj\u00f8 og samfunn, kreves det reguleringsplan (pbl \u00a7 12-1, 3.ledd). Det er tidligere godkjent bebyggelse p\u00e5 eiendommen, som aldri ble gjennomf\u00f8rt. Det er ogs\u00e5 gjennomf\u00f8rt en mindre vesentlig reguleringsendring i 2005 med egne bestemmelser. Planavdelingen i bergen kommune har konkludert med at planen fra 2005 m\u00e5 st\u00f8tte seg p\u00e5 opprinnelig plan fra 1963. Plankrav etter \u00a7 3.1 i KPA er da gjeldende. Det fremg\u00e5r av plan- og bygningsloven \u00a7 19-2 andre ledd at dispensasjon ikke kan gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Side 5 av 12 Hensynet bak bestemmelsen om plankrav er \u00e5 gi kommunen bedre mulighet til \u00e5 styre arealdisponeringen. En planprosess vil sikre en helhetlig og grundig vurdering av omr\u00e5det med gjennomtenkte l\u00f8sninger p\u00e5 blant annet infrastruktur, overvannsh\u00e5ndtering, gr\u00f8nnstruktur og omfanget av utbygging. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot politisk vedtak. Plankravet bidrar ogs\u00e5 til offentlig innsyn i arealdisponeringer. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: Under f\u00f8lger en vurdering av gjeldende krav i KPA opp mot \u00f8nsket tiltak. Det er vurdert om foresl\u00e5tt utbygging er i tr\u00e5d med gjeldende f\u00f8ringer i KPA og om det er sannsynlig at utarbeiding av en ny reguleringsplan ville bragt fram ny kunnskap og/eller en annen vurdering enn den som gj\u00f8res gjennom s\u00f8knad om dispensasjon. Forholdet til omgivelsene Bygget vil ikke ta utsikt, gi innsyn eller ta sol fra nabobebyggelse. N\u00e6rmeste bygg er blokk i vest som ligger p\u00e5 kote 51 moh. Maks byggeh\u00f8yde p\u00e5 nytt planlagt bygg er 55 moh. I gjeldende plan er maks byggeh\u00f8yde p\u00e5 56 moh. Bl\u00e5gr\u00f8nne strukturer Eiendommen er i NIBIO sine markslagskart registrert som myr med lauvskog. Den delen av tomten som skal bebygges ligger imidlertid p\u00e5 en liten forh\u00f8yning i terrenget hvor det er fjell i dagen. Tiltaket er derfor vurdert til \u00e5 ikke ha konsekvenser for myr som arealtype. Det er planlagt et vannspeil som en del av gr\u00f8nnstrukturen s\u00f8r p\u00e5 eiendommen som sikrer h\u00e5ndtering av overvann. Det vil ved s\u00f8knad om rammetillatelse/tillatelse i ett trinn utarbeides dokumentasjon for h\u00e5ndtering av overvann. Eiendommen ligger n\u00e6rme friluftsomr\u00e5de; Damsg\u00e5rdsfjellet- Kanadaskogen. Foresl\u00e5tt tiltak p\u00e5virker ikke tilkomst til dette turomr\u00e5det. Det er ikke registrert bruk av arealet i dag. Tiltaket er ikke i konflikt med Bergen kommune sitt temakart for sammenhengende bl\u00e5gr\u00f8nne strukturer. Oversikt i Naturbase viser at det ikke er registrert r\u00f8dlistearter eller truede arter i eller i n\u00e6r tilknytning til eiendommen. Kulturminne Det er ingen registrerte kulturminner i eller i n\u00e6r tilknytning til eiendommen. Uteoppholdsareal Det er I KPA 2018 krav om 75 m2 uteareal per boenhet. Maks 40% p\u00e5 tak/altan. Ved etablering av mer enn 3 boenheter skal minimum 40 % utformes som fellesareal eller offentlig areal. Alle enheter skal ha noe privat uteareal. I foresl\u00e5tt byggesak er det lagt opp til 29 enheter. Forslaget har totalt 2245 m2 uteareal (kravet er 2100 m2). 498 m2 er privat uteareal og 1747 m2 er felles uteareal inkludert takterrasse som er p\u00e5 362 m2. I tillegg vil parken i omr\u00e5det i s\u00f8r bli opparbeidet med universelt utformede gangveier. Trafikk og infrastruktur Tilkomsten til omr\u00e5det er via Hesjaholtveien, fv. 282 som er en to-felts vei med fortau som g\u00e5r langs \u00f8stsiden av planomr\u00e5det. Denne kobler seg p\u00e5 fv. 540 Fyllingsdalsveien, som har Side 6 av 12 gangveg. Fv. 5362 har fartsrense 50 km/t og en \u00c5DT p\u00e5 3700, mens fv. 540 har fartsgrense 60 km/t og en \u00c5DT p\u00e5 13 500. Tiltaket vil f\u00f8re til en \u00f8kt \u00c5DT p\u00e5 ca. 77. Tiltaket utl\u00f8ser ikke krav om utbedring av veger, kryss eller opparbeiding av fortau/gs-veg. Det er fortau fram til Varden, - skole og idrettsplass og Kidsa, - og Brinken barnehage. Tiltaket vil legge til rette for 22 parkeringsplasser, noe som tilsvarer 0,8 i parkeringsdekning per 100 m2 BRA. If\u00f8lge KPA er kravet mellom 11 og 27. I tillegg er det plass til 2,5 sykkelparkeringsplasser per 100 m2 bolig. Eiendommen ligger sv\u00e6rt n\u00e6rme busstopp til buss 4 som g\u00e5r til Oasen- Festplassen og videre \u00c5sane og Flaktveit. Bussen har avgang hvert 10. minutt. Bebyggelse og grad av utnytting Det legges til rette for variert boligbebyggelse med rekkehus og leiligheter i ulik st\u00f8rrelse. Det er \u00f8nskelig \u00e5 legge til rette for boliger for alle grupper barnefamilier, enslige, unge og eldre. Alle leilighetene vil v\u00e6re universelt tilgjengelige. Tillat grad av utnytting er mellom 30 %- 120 % BRA, jf. KPA2018. Omr\u00e5de B1 i gjeldende plan er 3899 m2. Tiltaket vil legge til rette for en BRA p\u00e5 4220 m2, som vil si en utnyttingsgrad p\u00e5 108% BRA. Grad av utnytting er derfor i tr\u00e5d med gjeldende krav i KPA. St\u00f8y Deler av eiendommen som er planlagt bebygget, ligger innenfor gul st\u00f8ysone i KPA2018. Regler for gul st\u00f8ysone f\u00f8lger av KPA2018 \u00a7 22: 22.1.1 Den til enhver tid gjeldende versjon av retningslinje T-1442 med tilh\u00f8rende veileder skal legges til grunn for saksbehandling. 22.1.2 Grenseverdier gitt i T-1442 tabell 3, nedre grenseverdi for gul sone, skal tilfredsstilles for tiltak som gir nytt st\u00f8yf\u00f8lsomt bruksform\u00e5l, herunder bruksendring, og ved etablering av nye st\u00f8ykilder. 22.1.3 Grenseverdiene kan fravikes innenfor rammene av \u00a7 22.2. Dokumentasjon p\u00e5 at nedre grenseverdi for gul sone er tilfredsstilt vil f\u00f8lge s\u00f8knad om rammel\u00f8yve. Risiko og sikkerhet Eiendommen ligger under marin grense, men l\u00f8smassekart viser at omr\u00e5det best\u00e5r av bart fjell med stedvis tynt dekke. NGU fastsetter at det generelt innenfor slike omr\u00e5der ikke finnes hav-og fjordavsetninger. Fare for leirskred i omr\u00e5det er derfor vurdert som sv\u00e6rt liten. Vurdering av hensynet til medvirkning, \u00e5penhet og forutsigbarhet Krav om reguleringsplan vil i mange tilfeller ha sammenheng med hensyn til medvirkning, \u00e5penhet og forutsigbarhet. Vi mener at det i denne saken er tilstrekkelig \u00e5 varsle naboer og ber\u00f8rte overordnede myndigheter. Vestbo har underveis i prosessen v\u00e6rt i dialog med styret i Hesjaholten borettslaget. 28.08.2023 ble styret informert om saken av plankonsulent i ABO Plan & Arkitektur AS og Vestbo BBL. Tiltaket er i tr\u00e5d med b\u00e5de gjeldende reguleringsplan og krav i KPA2018. Da tiltaket ikke utfordrer gjeldende f\u00f8ringer, er det vurdert at forutsigbarhet og \u00e5penhet er ivaretatt. Tiltaket er ikke vurdert til \u00e5 v\u00e6re av et slikt omfang hvor det ville v\u00e6re naturlig \u00e5 kreve en utvidet medvirkningsprosess. Det legges heller ikke opp til l\u00f8sninger som ber\u00f8rer offentlige interesser p\u00e5 en slik m\u00e5te at varsling etter pbl \u00a7 21-3 ikke vil v\u00e6re tilstrekkelig. Vurdering av hensynet bak lovens form\u00e5lsbestemmelse Det f\u00f8lger av form\u00e5lsbestemmelsen i plan- og bygningsloven \u00a7 1-1 at plan og vedtak skal sikre Side 7 av 12 \u00e5penhet, v\u00e6re forutsigbar og sikre medvirkning. Det skal legges vekt p\u00e5 langsiktige l\u00f8sninger for samfunnet, likeverd og ta hensyn til barn og unge sitt oppvekstmilj\u00f8 samt estetisk utforming av omgivelsene. N\u00e5r det gjelder \u00e5penhet og medvirkning, vises det til punktet over. Forslaget legger til rette for gode og trygge uteoppholdsareal. Her er det planlagt for mindre private areal, samt st\u00f8rre felles uteareal, som er oversiktlige og trygge (i midten av boligomr\u00e5det) og et st\u00f8rre parkanlegg med opparbeiding av stier etc. Tiltaket er i samsvar med Bergen kommune sin fortettingsstrategi, ved at det fortettes i allerede utbygd omr\u00e5de der det er god kollektivdekning, n\u00e6rme turomr\u00e5de (Kanadaskogen), idrettsplass, skole og barnehage. Dette vil bidra til langsiktige og gode l\u00f8sninger for samfunnet og fremme likeverd. Tilgangen til utearealene vil v\u00e6re universelt utformet. Vurdering av regionale og nasjonale interesser Statlige planretningslinjer for samordnet bolig-, areal- og transportplanlegging har som m\u00e5l \u00e5 bidra til mer effektive planprosesser. Retningslinjene skal bidra til et godt og produktivt samspill mellom kommuner, stat og utbyggere for \u00e5 sikre god steds- og byutvikling. Viktige m\u00e5l i planretningslinjen er: \u2022 Planlegging av arealbruk og transportsystem skal fremme samfunns\u00f8konomisk effektiv ressursutnyttelse, god trafikksikkerhet og effektiv trafikkavvikling. \u2022 Planleggingen skal bidra til \u00e5 utvikle b\u00e6rekraftige byer og tettsteder, legge til rette for verdiskaping og n\u00e6ringsutvikling, og fremme helse, milj\u00f8 og livskvalitet. \u2022 Utbyggingsm\u00f8nster og transportsystem b\u00f8r fremme utvikling av kompakte byer og tettsteder, redusere transportbehovet og legge til rette for klima- og milj\u00f8vennlige transportformer. I henhold til klimaforliket er det et m\u00e5l at veksten i persontransporten i 12 storbyomr\u00e5dene skal tas med kollektivtransport, sykkel og gange. Planleggingen skal legge til rette for tilstrekkelig boligbygging i omr\u00e5der med press p\u00e5 boligmarkedet, M\u00e5l i Regional plan for folkehelse: \u2022 Jevne ut sosiale helseforskjeller \u2022 Forebyggende og helsefremmende innsats rettet mot barn og unge \u2022 Universell utforming M\u00e5l i Regional klima- og energiplan: \u2022 Redusering av klimagasser \u2022 Effektivisering av energibruken (fornybar energikilde) \u2022 Tilpasning til klimaendringer (f\u00f8re-var-prinsippet) Tiltaket er i tr\u00e5d med planretningslinjer for samordnet bolig-, areal- og transportplanlegging og fastsatte m\u00e5l i relevante regionale planer. Utbyggingen skjer i et allerede utbygd omr\u00e5de med god kollektivdekning, i kort avstand til skole, barnehage, idrettsplass og butikk. Forslaget er vurdert \u00e5 v\u00e6re i tr\u00e5d med overordnede regionale og nasjonale interesser. Det b\u00f8r og nevnes at dette prosjektet vil tilby et differensiert boligmilj\u00f8 og bygningstypologi, med blant annet familieboliger. Vurdering av om dispensasjonen har \u00abklart st\u00f8rre fordeler enn ulemper\u00bb jf. pbl \u00a7 19-2 Fordelene med \u00e5 innvilge s\u00f8knad om dispensasjon fra krav om reguleringsplan: \u2022 En f\u00e5r utviklet omr\u00e5det i samsvar med KPA2018 og gjeldende plan i tr\u00e5d med nasjonale forventninger som vektlegger effektive og kunnskapsbaserte planprosesser. \u2022 Omr\u00e5det utvikles med gode fellesareal som er tilgjengelig for alle, uten en ressurskrevende planprosess. Omr\u00e5det/parkanlegget blir en ressurs for nabolaget. Side 8 av 12 \u2022 Kommunen f\u00e5r utnyttet muligheten til utvikling av nye, sentrale boliger gjennom forenkling og effektivisering som det de senere \u00e5r er \u00e5pnet for i plan- og bygningsloven. Ulemper som f\u00f8lge av \u00e5 innvilge dispensasjon fra krav om reguleringsplan: Tiltaket vil ikke ber\u00f8re kulturmilj\u00f8, bl\u00e5gr\u00f8nne strukturer eller friluftsomr\u00e5der og overskrider ikke st\u00f8ygrenser. Hensynet til myke trafikanter er godt ivaretatt ved at det er trygge gangveier innenfor omr\u00e5det og fortau utenfor omr\u00e5det. Utnyttelsesgrad og utforming er i tr\u00e5d med gjeldende krav i KPA. Det er p\u00e5 bakgrunn av dette ikke identifisert vesentlige ulemper som f\u00f8lge av \u00e5 utvikle omr\u00e5det uten ny reguleringsplan. Nabovarsling Naboer ble varslet 11.09.2023- 25.09.2023. Det kom inn 3 merknader som er besvart i eget merknadsskjema. Mye av tilbakemeldingene g\u00e5r p\u00e5 h\u00e5ndtering av overvann i det gr\u00f8nne arealet i s\u00f8r som skal etableres som en bl\u00e5gr\u00f8nn park. VA og avrenning h\u00e5ndteres som en del av bygges\u00f8knaden. I denne saken er det s\u00f8kt om dispensasjon i fra reguleringsplan, og vi kan ikke se at det er behov for en ny plan for \u00e5 l\u00f8se problemstillinger innenfor VA. 13 8. Konklusjon Verken hensynet bak plankrav i KPA2018, lovens form\u00e5lsparagraf eller viktige nasjonale og regionale interesser blir vesentlig satt til side ved at dispensasjon blir innvilget i denne saken. Vi kan ikke se at oms\u00f8kt dispensasjon vil f\u00f8re til vesentlige ulemper, da vi ikke er i konflikt med noen av punktene ovenfor. Vilk\u00e5rene i pbl \u00a7 19-2 er vurdert \u00e5 v\u00e6re oppfylt. Kommunens vurdering Kommuneplanen bygger p\u00e5 et premiss om at denne typen tiltak skal bestemmes gjennom plan, enten som ny reguleringsplan, eller gjennom en reguleringsendring. Reguleringsplaner med hjemmel i pbl 1985 eller eldre lover b\u00f8r ikke endres, men erstattes av ny plan. Det er \u00e5pnet opp et unntak i pbl. \u00a7 19-2. I f\u00f8rste ledd fremkommer det at kommunen kan gi dispensasjon fra bestemmelsen fastsatt i eller i medhold av denne lov. Her \u00e5pnes det opp for et forvaltningsskj\u00f8nn, og gir kommunen mulighet til et lokalt selvstyre og sikre usaklig forskjellsbehandling. Bestemmelsen gir kommunen anledning, men ingen plikt, til \u00e5 gi dispensasjon. Det er alts\u00e5 ingen som har krav p\u00e5 dispensasjon. For at kommunen skal kunne ut\u00f8ve et \u00abkan\u00bb-skj\u00f8nn etter f\u00f8rste ledd, m\u00e5 vilk\u00e5rene etter andre ledd v\u00e6re vurdert oppfylt. \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler\u00bb. De to vilk\u00e5rene i andre ledd er s\u00e5kalt kumulative vilk\u00e5r. Det vil si at begge m\u00e5 v\u00e6re oppfylt f\u00f8r kommunen kan vurdere om de skal gi dispensasjon. I s\u00f8knad om dispensasjon skal det redegj\u00f8res for at vilk\u00e5rene for dispensasjon i pbl. \u00a7 19-2 er oppfylt. Hvilke hensyn bestemmelsen skal ivareta krever en konkret vurdering. I tillegg skal vilk\u00e5ret om relevante fordeler og ulemper dr\u00f8ftes grundig. Her skal areal- og ressursdisponeringshensyn vektlegges, ikke utbyggers \u00f8nske eller behov. Det er viktig at en dispensasjon ogs\u00e5 skal tale positivt for omgivelsene, ikke bare for tiltakshaver. Dispensasjon kan alts\u00e5 ikke gis dersom hensynene bak den lov- eller planbestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt (vesentlighetsvilk\u00e5ret). En dispensasjonss\u00f8knad skal gis en egen selvstendig vurdering om tiltaket blant annet vil gi vesentlig negative konsekvenser for: \u2022 Trafikk \u2022 St\u00f8y Side 9 av 12 \u2022 Kulturminner \u2022 Avrenningslinjer og flomveier \u2022 Bl\u00e5gr\u00f8nne verdier \u2022 Er behov for teknisk infrastruktur vurdert og er det mulig \u00e5 sikre n\u00f8dvendig oppgradering i byggesaken? \u2022 Samsvarer tiltaket med langsiktig bystruktur? \u2022 Er tiltaket vurdert i forhold til omgivelsene det inng\u00e5r i? \u2022 Er tiltaket i samsvar med kvalitetskrav og \u00f8vrige bestemmelser i KPA? Konsekvenser for naturmangfold og bl\u00e5gr\u00f8nne strukturer skal vurderes og omr\u00e5der som er viktige for rekreasjon og friluftsliv skal i st\u00f8rst mulig grad ivaretas i plan- og byggesaksbehandling. Teigen best\u00e5r i dag av jorddekt fastmark, fjell og skogsvegetasjon, og fremst\u00e5r i dag som en gr\u00f8nn lunge for bebyggelsen rundt og som et isolasjonsbelte mot fylkesveien. Dette bidrar til at by\u00f8kologi og overvannsh\u00e5ndtering ivaretar \u00f8kosystemtjenester og gir rom for lek og rekreasjon. Selv om arealet ikke er avsatt til gr\u00f8nnstruktur eller lek i planene, er det viktig at slike omr\u00e5der ikke nedbygges, og slik at omr\u00e5det kan medvirke til en gr\u00f8nn, b\u00e6rekraftig og kliman\u00f8ytral byutvikling. Nye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer. Prosjektert prosjekt vil medf\u00f8re et stort inngrep i terrenget og medf\u00f8rer \u00f8kt energibruk og klimagassutslipp Tiltaket kommer i konflikt med byggegrense mot veg, og det m\u00e5 gis en godkjenning fra Vestland fylkeskommune (VLFK) til \u00f8kt bruk til avkj\u00f8rsel. Dette foreligger ikke, men det er mottatt negativ tilbakemelding fra VLFK til dispensasjon fra plankravet. En utbygging og fortetting av denne st\u00f8rrelsen, vil medf\u00f8re en st\u00f8rre \u00f8kning i trafikk, og samsvarer ikke med kommuneplanens samfunnsdel som har som m\u00e5l \u00e5 minimere folks transportbehov i hverdagen. Denne saken inneb\u00e6rer en \u00f8kning i antall brukere av avkj\u00f8rsel direkte til fylkesveg, i tillegg medf\u00f8rer foresl\u00e5tt l\u00f8sning kj\u00f8ring over eksisterende fortau. Samme avkj\u00f8rsel er ogs\u00e5 tiltenkt til renovasjon. Kommunen er negativ til denne typen l\u00f8sning for renovasjonsbiler mm. Eiendommen er ogs\u00e5 ber\u00f8rt av st\u00f8y, og det er ikke redegjort for hvordan st\u00f8yproblematikken skal ivaretas om det er behov for avb\u00f8tende tiltak. Det vises til i s\u00f8knad at dette vil f\u00f8lge s\u00f8knad om rammel\u00f8yve. St\u00f8y som p\u00e5virker folks helse og trivsel skal forebygges og begrenses, og avveies mot behovet for et tjenlig utbyggingsm\u00f8nster. Uteoppholdsarealer, arealer for barn og unge, prioriterte byrom, gr\u00f8nnstruktur, rekreasjonsomr\u00e5der, kulturminner og stille omr\u00e5der skal i minst mulig grad belastes med st\u00f8y. H\u00e5ndtering av st\u00f8y b\u00f8r skjer ved vurdering av hvor, og hvordan det skal bygges. Ved arealplanlegging b\u00f8r st\u00f8ytemaet dr\u00f8ftes og avklares i en planprosess. At et tiltak vil medf\u00f8re at det bygges flere nye boliger i omr\u00e5det, alts\u00e5 fortettingshensyn, kan normalt ikke vektlegges i s\u00e6rlig grad som en fordel ved \u00e5 gi dispensasjon, selv ikke der kommunen har vedtatt en fortettingsstrategi. Det s\u00f8kes her om dispensasjonen, og ikke selve tiltaket. En dispensasjon fra plankravet vil i dette tilfellet sannsynlig vis f\u00f8re til ytterligere behov for dispensasjoner ved behandling av selve tiltaket. Det er derfor viktig at alle aktuelle problemstillinger er vurdert bredt. Det gj\u00f8res best gjennom en planprosess. Side 10 av 12 I en planprosess vil omr\u00e5det kunne analyseres bredt, og det vil v\u00e6re mulig \u00e5 vurdere hvilke tomter som er egnet for utvikling og hvilken grad av utnytting som er \u00f8nsket i omr\u00e5det. VI finner ikke tungtveiende grunner til \u00e5 gi dispensasjon fra kommuneplanens bestemmelse \u00a7 3.1. Omr\u00e5det b\u00f8r avklares reguleringsmessig gjennom plan. Fordelene ved \u00e5 dispensere \u2022 Tiltakshaver for benyttet tomten til boliger uten \u00e5 g\u00e5 gjennom en tidskrevende planprosess. Ulempene vil v\u00e6re \u2022 Plassering er i f\u00f8rste rekke en ulempe for omgivelsene. \u2022 Trafikksituasjonen og samlet utbygging innenfor planomr\u00e5de tilsier at tiltaket kan v\u00e6re i strid med kommuneplanens arealdel og samfunnsdel \u2022 Avkj\u00f8rsel/ kryss i tilknytning til fylkesveg er ikke i tr\u00e5 med gjeldene reguleringsplan. \u2022 Vestland fylkeskommune frar\u00e5der tillatelse til dispensasjon. \u2022 Kommunen b\u00f8r ikke dispensere fra planer n\u00e5r en direkte ber\u00f8rt statlig eller regional myndighet har uttalt seg negativt om dispensasjonss\u00f8knaden jf. pbl \u00a7 19-2 \u2022 Nedbygging av jorddekt areal og skogsvegetasjon \u2022 Nedbygging av naturmangfold, landskap som kan har en viktig funksjon for rekreasjon og friluftsliv Etter en samlet vurdering vil ikke fordelene ved \u00e5 gi dispensasjon v\u00e6re klart st\u00f8rre enn ulempene. 4. Generelle bestemmelser og klageadgang Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Dato: 14.02.2024 Marte Joan Monstad Settebyr\u00e5d for byutvikling Dokumentet er godkjent elektronisk. Side 11 av 12 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel 8) s\u00f8ker. Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Side 12 av 12 "
}