{
  "dokument_id": "eb76982f-1e05-56ed-9725-266925dea366",
  "doc_type": "case_presentation",
  "kommune": 4601,
  "tittel": "Kommunal forkj\u00f8psrett - Gnr 158 bnr 82 Damsg\u00e5rdsveien 76",
  "url": "https://bergen.kommune.no/politikere-utvalg/api/fil/bk360/12594101/Framstilling-Kommunal-forkjopsrett-Gnr-158-bnr-82-Damsgardsveien-76",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/130611-9 Kommunal forkj\u00f8psrett - Gnr 158 bnr 82 Damsg\u00e5rdsveien 76 Hva saken gjelder: Bedre Nabolag AS (selger) har inng\u00e5tt avtale med Calmar Holding AS (kj\u00f8per) vedr\u00f8rende overdragelse av gnr 158 bnr 82 Damsg\u00e5rdsveien 76 i Bergen kommune. Kj\u00f8pesummen for eiendommen er NOK 10 500 000,-. Eiendommen best\u00e5r av en leieg\u00e5rd som inneholder fem boliger. Som f\u00f8lge av at mer enn halvparten av bruksarealet er innredet til beboelse og leieg\u00e5rden inneholder minst fem boliger, utl\u00f8ses kommunal forkj\u00f8psrett, jf. lov om kommunal forkj\u00f8psrett for leieg\u00e5rder (\u00ableieg\u00e5rdsloven\u00bb) \u00a7\u00a7 1 og 2. Av melding om overdragelse mottatt 28.02.2025 fremg\u00e5r det at alle boligene er utleid. Boligkontoret har ikke mottatt tilbakemelding fra et flertall av leietakerne om at det er \u00f8nskelig at kommunen skal benytte seg av forkj\u00f8psretten. Saken har v\u00e6rt p\u00e5 h\u00f8ring hos Byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen). Boligkontoret har ikke mottatt tilbakemelding fra noen av instansene om \u00f8nske om bruk av forkj\u00f8psrett. Fagetatens vurdering og anbefaling: Konklusjonen etter en samlet vurdering er at det ikke foreligger grunn for kommunen til \u00e5 benytte forkj\u00f8psretten i dette tilfellet. \u00d8konomiske konsekvenser: Ikke relevant. Byr\u00e5dens vurdering og anbefaling/konklusjon: Byr\u00e5den slutter seg til vurderingene som er gjort i fagnotat fra Boligkontoret datert 30. april 2025 om at Bergen kommune ikke gj\u00f8r forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av gnr. 158 bnr. 82 Damsg\u00e5rdsveien 76. Leieg\u00e5rden ligger i en levek\u00e5rssone der kommunen p.t. ikke \u00f8nsker \u00e5 etablere flere boliger. Standard som beskrives i salgsrapport er beskrevet som \u00abnormal uteleiestandard\u00bb, med behov for modernisering. I taksten beskrives et noe st\u00f8rre behov for modernisering p\u00e5 grunn av eldre standard og lekkasjer. Bygget er ikke tilgjengelig og vil vanskelig kunne nyttes v\u00e5re m\u00e5lgrupper uten oppgradering. I tillegg er det sp\u00f8rsm\u00e5l knyttet til antall boliger det er godkjent for og brukt til, men if\u00f8lge salgsoppgaven er det regulert som bolig og kan derfor benyttes til utleie fremover. 1 Vedtakskompetanse: Byr\u00e5dets fullmakter som kollegium - fastsatt av byr\u00e5det 22.04.21 i sak 1119-21: Byr\u00e5det treffer avgj\u00f8relser om ikke \u00e5 gj\u00f8re bruk av kommunal forkj\u00f8psrett i henhold til lov om kommunal forkj\u00f8psrett til leieg\u00e5rder Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: Bergen kommune gj\u00f8r ikke forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av gnr 158 bnr 82 Damsg\u00e5rdsveien 76. Dato: 20. mai 2025 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Fagnotat - Kommunal forkj\u00f8psrett Gnr 158 bnr 82 Damsg\u00e5rdsveien 76 Melding om overdragelse av leieg\u00e5rd 2 "
}