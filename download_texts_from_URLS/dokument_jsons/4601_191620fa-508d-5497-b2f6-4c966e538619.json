{
  "dokument_id": "191620fa-508d-5497-b2f6-4c966e538619",
  "doc_type": "case_attachment",
  "kommune": 4601,
  "tittel": "Ytrebygda gnr 36 bnr 520 Karlsmarka 92. Klage over avslag p\u00e5 s\u00f8knad om tilbygg",
  "url": "https://bergen.kommune.no/politikere-utvalg/api/fil/bk360/10496721/Ytrebygda-gnr-36-bnr-520-Karlsmarka-92-Klage-over-avslag-pa-soknad-om-tilbygg",
  "tekst": " Byr\u00e5d for byutvikling Fullmaktssak /24 Saksframstilling V\u00e5r referanse: 2023/283049-7 Ytrebygda gnr 36 bnr 520 Karlsmarka 92. Klage over avslag p\u00e5 s\u00f8knad om tilbygg Hva saken gjelder: Saken gjelder klage over avslag p\u00e5 s\u00f8knad om tilbygg p\u00e5 17,5 m2 BRA. Avslaget ble gitt den 24.11.2023 da en kom til at tiltaket ikke innehar gode visuelle kvaliteter, jf. pbl. \u00a7 29-2. Plan- og bygningsetaten er videre av den oppfatning at tiltaket er i strid med bebyggelsesplanen p\u00e5 eiendommen, og at det er behov for s\u00f8knad om dispensasjon, jf. pbl. \u00a7 19-1. Vedtaket er p\u00e5klaget av tiltakshaver og s\u00f8ker Christian Martin \u00d8degaard. Eiendommen er regulert til konsentrert sm\u00e5husbebyggelse i plan fra 1997. Det ble vedtatt en mindre vesentlig reguleringsendring i 2000 hva gjelder utnyttelsesgraden. Plan for utbygging ble samtidig vedtatt, jf. reguleringsplanbestemmelsen \u00a7 2.1.1. I KPA 2018 vises eiendommen som byfortettingssone, sentrumssone. Ingen dispensasjoner er oms\u00f8kt, jf. pbl. \u00a7 19-1. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er ikke mottatt noen merknader. Klager: Klager anf\u00f8rer innledningsvis usaklig forskjellsbehandling med henvisning til tilsvarende byggesaker for nabobebyggelsen. Her er samtlige tilbygg gitt tillatelse uten krav til dispensasjon fra vedtatt plan for utbygging. Videre bestrider klager vurderingen i avslagsvedtaket om tiltakets visuelle kvaliteter. Det vises til at det er flere og st\u00f8rre avvik i eksisterende rekkehusbebyggelse. Dessuten er tiltaket lite synlig for omgivelsene med tanke p\u00e5 terrenget og andre tiltak (f.eks. levegg). Det vises til klagen i sin helhet. Fagetatens vurdering og anbefaling: Plan- og bygningsetaten som fagetat vil innledningsvis signalisere at de er positive til tilbygg under den forutsetning at det utformes i tr\u00e5d med de \u00f8vrige tilbyggene. Dette er kommunisert til tiltakshaver i bygge- og klagesaksbehandlingen, men klager \u00f8nsker \u00e5 f\u00e5 saken behandlet slik den foreligger. Fagetaten opprettholder f\u00f8lgelig vurderingen om tiltakets visuelle kvaliteter. Fagetaten viser til at etablerte tilbygg p\u00e5 rekkehusbebyggelsen er alle like, noe som gir f\u00f8ringer for hvordan de resterende husene b\u00f8r utforme sine tilbygg. Oms\u00f8kte tilbygg vil derfor skiller seg vesentlig ut med tanke p\u00e5 flere vindu og vinkelrett vegg. Videre er fagetaten av den oppfatning at tiltaket er avhengig av dispensasjon fra plan for utbygging som viser at tilbygget er s\u00f8kt oppf\u00f8rt p\u00e5 areal avsatt til privat uteareal. At det ikke er stilt krav til dispensasjon for de andre tilbyggene i husrekken er uheldig og kan trolig forklares med en annen praksis p\u00e5 den tiden, men \u00abdet betyr ikke at man i fremtiden kan fortsette \u00e5 la v\u00e6re \u00e5 behandle avvik fra utbyggingsplanen som dispensasjon\u00bb. Det vises til fagetatens notat av 19.02.2024 i sin helhet. 1 Byr\u00e5dens vurdering og konklusjon: Byr\u00e5den har vurdert saken p\u00e5 nytt med bakgrunn i mottatt s\u00f8knad og sakens dokumenter ellers, og er kommet til at klagen kan tas til f\u00f8lge. Byr\u00e5den frafaller avslagshjemmel i bebyggelsesplanen Fagetaten mener tiltaket kommer i konflikt med plan for utbygging for omr\u00e5det. Det vises til at hensynet bak utbyggingsplanen \u00aber \u00e5 sikre en helhetlig utforming og arealbruk i omr\u00e5det\u00bb, og at tilbygget ikke ivaretar hensynet slik det er oms\u00f8kt. Byr\u00e5den er imidlertid av en annen oppfatning hva gjelder bebyggelsesplanens rettsvirkninger for tilbygg innenfor felt B10 og B11 i reguleringsplan nr. 15110000. Etter byr\u00e5dens syn var form\u00e5let med planbestemmelsen \u00a7 2.1.1 \u00e5 sikre en enhetlig utbygging p\u00e5 etableringstidspunktet. Byr\u00e5den finner st\u00f8tte til denne tolkningen i bestemmelsens ordlyd \u00abF\u00f8r behandling av s\u00f8knad om byggetillatelse, skal bygningsr\u00e5det ha godkjent en detaljert plan for utbygging for naturlig sammenh\u00f8rende felt eller husgruppering i m\u00e5l 1:500 [...]\u00bb. Det er f\u00f8lgelig n\u00e6rliggende at bestemmelsens funksjon har opph\u00f8rt p\u00e5 tidspunktet boligene faktisk ble etablert etter bebyggelsesplanen. Dersom en legger til grunn at bebyggelsesplanen for delfeltene B10 og B11 som springer ut av vedtatt reguleringsplan 15110000 danner rettslig grunnlag tilsvarende plankart for \u00e5 kreve at videreutvikling av bolig vises innenfor arealene avsatt til rekkehus eller balkong, er det i praksis ingen tiltak som vil kunne etableres med tanke p\u00e5 bebyggelsesplanens detaljeringsgrad. Dermed vil ethvert tilbygg helt uavhengig av st\u00f8rrelse og plassering, etter en slik forst\u00e5else, v\u00e6re i strid med bebyggelsesplanen. Byr\u00e5den har likevel forst\u00e5else for et slik tolkningsresultat. Av den grunn har byr\u00e5den gjennomg\u00e5tt samtlige byggesaker for tilbygg i feltene B10 og B11. I totalt 10 saker i perioden fra 2006 til 2019, er det gitt tillatelse til tilbygg uten krav til slik dispensasjon. Byr\u00e5den finner \u00e5 kunne vektlegge forvaltningspraksis i tolkningsvurderingen, slik at en ikke kan anse bebyggelsesplanen bestemmende for videreutvikling av boligeiendommen. Dessuten mener byr\u00e5den at de samme hensyn som nevnt ivaretas blant annet i bestemmelser om utnyttelsesgrad, krav til uteoppholdsareal og kommunens vurderinger av tiltakets visuelle kvaliteter. Byr\u00e5den frafaller med dette avslagshjemmelen i bebyggelsesplanen. Visuelle kvaliteter, jf. pbl. \u00a7 29-2 Det f\u00f8lger av pbl. \u00a7 29-2 at ethvert tiltak \u00abskal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering\u00bb. Det er s\u00f8kt om tilbygg som avviker fra resterende etablerte tilbygg i husrekken med tanke p\u00e5 manglende skr\u00e5stilt vegg mot nord\u00f8st og \u00f8nsket om tre vinduer i fasaden: 2 Generelt av byr\u00e5den av den oppfatning at rekkehusbebyggelse b\u00f8r i st\u00f8rst mulig grad ivareta en helhetlig struktur, og at slik m\u00e5 tas i betraktning ogs\u00e5 ved videreutvikling av egen eiendom etter egne behov. Byr\u00e5den er imidlertid av den oppfatning at det i dette tilfellet er gode grunner for \u00e5 avvike fra utgangspunktet. Byr\u00e5den mener for det f\u00f8rste at momentet om en helhetlig struktur ikke kan tillegges avgj\u00f8rende vekt i vurderingen. Selv om flertallet av etablerte tilbygg har lik utforming, er det likevel avvik i fasaden mot nord. Dette tilsier et mindre behov for vern mot andre elementer. Det vises s\u00e6rskilt til etablerte tilbygg p\u00e5 Karlsmarka 86 og 98. Dessuten er det ingen reell fare for negative visuelle fjernvirkninger med hensyn til byggets plassering i terrenget og andre tiltak (f.eks. levegg) i motsetning til fasade mot fellesarealer i s\u00f8r, se relevante utklipp under. All den tid det er tale om et lite tiltak p\u00e5 17,5 m2 BRA og uvesentlige avvik (rett vegg mot skr\u00e5stilt og tre vinduer mot to), er byr\u00e5den dermed av den oppfatning at tilbygget har tilfredsstillende visuelle kvaliteter, jf. pbl. \u00a7 29-2. Utklipp fra klagen s. 4 Utklipp fra Google Streetview april 2022 Fasade mot nord (aktuelt) Fasade mot s\u00f8r (til sammenligning) Vedtakskompetanse: Byr\u00e5d for byutvikling har generell myndighet til \u00e5 fatte beslutninger som ikke er av prinsipiell betydning, jf. byr\u00e5dssak 1282/23. Alle beslutninger som er av prinsipiell betydning legges frem for byr\u00e5det. 3 Byr\u00e5d for byutvikling fatter f\u00f8lgende vedtak: 1. Plan- og bygningsetatens vedtak datert 24.11.2023 oppheves i medhold av forvaltningslovens \u00a7 33 annet ledd. 2. Med hjemmel i pbl. \u00a7 20-1, jf. \u00a7 21-4 gis det tillatelse til tilbygg p\u00e5 17,5 m2 BRA. 3. Det overlates Plan- og bygningsetaten \u00e5 utferdige tillatelsen og stille n\u00f8dvendige vilk\u00e5r. 4. Klagen tas til f\u00f8lge. Dato: 7. mai 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagetatens notat av 19.02.2024 med f\u00f8lgende vedlegg: 1. Oversiktskart 2. Flyfoto 3. Situasjonsplan 4. Klage 5. Vedtak 6. Behov for tilleggsopplysninger 7. Tilsvar til behov for tilleggsopplysninger 8. Tegninger 4 "
}