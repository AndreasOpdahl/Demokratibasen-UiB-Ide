{
  "dokument_id": "efc36138-3d6e-5517-a9c2-578f89abf064",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 86 fra Katrine N\u00f8dtvedt (MDG) til byutviklingsbyr\u00e5den ang\u00e5ende oversikt over kartlegginger og utredninger - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/10404211/Svar-pa-skriftlig-sporsmal-nr-86-fra-Katrine-Nodtvedt-MDG-til-byutviklingsbyraden-angaende-oversikt-over-kartlegginger-og-utredninger-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/70002-3 Saksbehandler: Malene Nesse Gr\u00f8nningen Fra Dato: 8. mai 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 86 fra Katrine N\u00f8dtvedt (MDG) til byutviklingsbyr\u00e5den ang\u00e5ende oversikt over kartlegginger og utredninger - Utvalg for milj\u00f8 og byutvikling I saken \u201c Byr\u00e5dets arbeid med ny kommuneplan og kommunal planstrategi \u201c st\u00e5r det: \u201cI p\u00e5vente av fastsatte f\u00f8ringer fra KPS, skal det igangsettes n\u00f8dvendige kartlegginger og utredninger.\u201d. Dette er kartlegginger og utredninger, slik representanten forst\u00e5r det, som ligger til byutviklingsbyr\u00e5den sitt ansvar \u00e5 gjennomf\u00f8re. Sp\u00f8rsm\u00e5l til byr\u00e5den: Hvilke kartlegginger og utredninger er igangsatt? Representanten ber ogs\u00e5 om en oversikt over kartlegginger og utredninger som allerede er gjennomf\u00f8rt/avsluttet, som skal ligge til grunn for planstrategien og arbeidet med ny kommuneplan. Representanten ber ogs\u00e5 om en oversikt over evt. arbeid med kartlegginger og utredninger som ikke enda ikke er igangsatt, men som er planlagt igangsatt, som en del av arbeidet med planstrategi og ny kommuneplan.\u201d Svar fra byr\u00e5den: Det er forel\u00f8pig ikke sendt bestillinger p\u00e5 utredningsarbeid til etatene som konkret f\u00f8lger av arbeidet med ny KPA, men det er blant annet i \u00e5rsoppdraget til PBE skissert noen bestillinger om utredningsarbeid som skal konkretiseres n\u00e6rmere n\u00e5r byr\u00e5det har tatt stilling til omfang og tema for rulleringen. I \u00e5rsoppdraget til PBE er f\u00f8lgende utredningsarbeid skissert som grunnlag for kommende rullering av KPA: Rullering av kommuneplanens samfunnsdel og arealdel 3.2.26 Politisk ledelse \u00f8nsker \u00e5 rullere kommuneplanens samfunnsdel (KPS) og arealdel (KPA), med m\u00e5l om \u00e5 legge til rette for flere boliger og en mindre detaljert kommuneplan. Arbeidet vil ha h\u00f8y prioritet i perioden. Oppstart av prosess for rullering av KPA, med tilh\u00f8rende utredningsoppgaver vil avklares etter n\u00e6rmere bestilling fra byr\u00e5dsavdelingen. Under f\u00f8lger noen tema/oppgaver som kan v\u00e6re aktuelle: 3.2.26.1 Gjennomg\u00e5 og evaluere reguleringsbestemmelsene til KPA med tanke p\u00e5 effektivisering og forenkling. 3.2.26.2 Gjennomg\u00e5 og evaluere erfaringer med stedsanalyser og kvalitetskrav i KPA 2018. 3.2.26.3 Gjennomf\u00f8re en overordnet analyse av fremtidens samferdsel- og mobilitetsl\u00f8sninger. 3.2.26.4 Gjennomf\u00f8re en analyse av behovet for n\u00e6ringsarealer. 3.2.26.5 Gjennomf\u00f8re en behovsanalyse i forhold til bestemmelser om parkering, bildeling og ladeinfrastruktur, HC mv. Analysen b\u00f8r inneholde erfaringer fra nyere prosjekter med f\u00f8ringer fra gjeldende KPA. I tillegg arbeides det med et arealregnskap for Bergen. Arbeidet er tverretatlig, og omfatter flere fagomr\u00e5der. Det er et m\u00e5l at arealregnskapet skal benyttes som grunnlag til for KPA. Dette utredningsarbeidet f\u00f8lger opp veileder til kommuneplanens arealdel der Kommunal og distrikts departementet anbefaler at kommunene utarbeider et arealregnskap som del av kommuneplanarbeidet. Arbeidet f\u00f8lger ogs\u00e5 opp tidligere Bystyrevedtak som omhandler dette tema. Andre kartleggingsoppgaver og utredninger vil sees i sammenheng med omfang og tema for rulleringen av KPA. Christine Kahrs \u2013 Byr\u00e5d for byutvikling Dokumentet er godkjent elektronisk. "
}