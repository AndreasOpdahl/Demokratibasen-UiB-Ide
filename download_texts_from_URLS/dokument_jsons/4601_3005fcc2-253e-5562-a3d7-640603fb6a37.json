{
  "dokument_id": "3005fcc2-253e-5562-a3d7-640603fb6a37",
  "doc_type": "case_attachment",
  "kommune": 4601,
  "tittel": "Fagnotat. datert 31.01.2025",
  "url": "https://bergen.kommune.no/politikere-utvalg/api/fil/bk360/12039745/Fagnotat-datert-31-01-2025",
  "tekst": " Plan- og bygningsetaten Til Fagnotat BBU - Seksjon forvaltning og mobilitet V\u00e5r referanse: BYGG-2024/18627-11 (Arbeidssted) Saksbehandler: Runar Sagstad Haugen Dato: 31.01.2025 Fra PBE Byggesak Midt (Arbeidssted) Midlertidig forbud mot tiltak: 166/1550/0/0 Bellevuebakken 9, S\u00f8knad om riving av Bellevue-bygget. Det fremmes herved et forslag om \u00e5 vedta et midlertidig forbud mot tiltak Saken etter pbl \u00a7 13-1, innenfor reguleringsplan id. 70310000. \u00abBergenhus. Gnr. 166 bnr. 1550, Bellevuebakken, boliger\u00bb. Det er s\u00f8kt om \u00e5 rive Bellevue-bygget og bygge et nytt bygg i samme stil. Reguleringsplanen inneholder ikke et direkte forbud mot \u00e5 rive bygget. Ut ifra planbeskrivelsen, og informasjonsgrunnlaget som er lagt til grunn i h\u00f8ringer og for politikerne som har vedtatt planen, s\u00e5 fremst\u00e5r det som klart at forutsetningen i planen var \u00e5 beholde Bellevue- bygget, og bygge Tiltaket om eksisterende bygg mest mulig. S\u00f8knaden om \u00e5 rive bygget fremst\u00e5r for oss som en bristende forutsetning for reguleringsplanen. Og planen er vedtatt p\u00e5 feil informasjonsgrunnlag og forutsetninger dersom bygget rives. Reguleringsplan id. 7031000 tr\u00e5dte i kraft den 08.05.2024. (vedtatt i sak 139/24 av Bergen bystyre). I planen er hovedbygget regulert til \u00abBoligbegyggelse \u2013 blokkbebyggelse\u00bb. Planstatus B\u00e5de i reguleringsplanen og KPA2018 ligger eiendommen innenfor hensynssone H570 \u00abBevaring kulturmilj\u00f8\u00bb. I KPA2018 er eiendommen vist som Byfortettingssone BY2. Behov for ytterligere Det er nylig sendt ut et varsel til aktuelle parter om at det vurderes et saksbehandling ved midlertidig forbud mot tiltak etter pbl \u00a7 13-1 innenfor reguleringsplan.id. eventuell omgj\u00f8ring 70310000. Det kan bli behov for at merknader vurderes senere. Med hjemmel i plan- og bygningsloven \u00a7 13-1 vedtas det et midlertidig Anbefalt vedtak forbud mot tiltak innenfor omr\u00e5det markert som Boligbebyggelse \u2013 blokkbebyggelse (BBB) i reguleringsplan id. 70310000. Med hilsen Plan- og bygningsetaten Sylvi S\u00f8vik Wathne avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken Det er sendt inn en s\u00f8knad om \u00e5 rive Bellevue-bygget og f\u00f8re opp et nytt bygg i tilsvarende stil. En riving av bygget anses \u00e5 v\u00e6re en bristende forutsetning for den vedtatte reguleringsplanen som bystyret har vedtatt, men planen mangler en tilstrekkelig hjemmel for \u00e5 avsl\u00e5 s\u00f8knaden om riving. Derfor sendes dette forslaget om \u00e5 nedlegge et midlertidig forbud mot tiltak etter pbl \u00a7 13-1. Dette er for \u00e5 gi kommunen tid til \u00e5 avklare hva som er \u00f8nskelig for bygget, og eventuelt endre planen for \u00e5 sikre at bygget bevares mest mulig. Saksbehandlingsfristen for byggesaken g\u00e5r ut den 11.03.2025. Etter pbl \u00a7 13-1 annet ledd m\u00e5 kommunen vedta et forbud etter \u00a7 13-1 innen 8 uker etter utl\u00f8pet av saksbehandlingsfristen. Det gir en frist for kommunen til den 06.05.2025. Slik vi ser saken s\u00e5 m\u00e5 bystyret til slutt vedta et midlertidig forbud. Vi ber derfor om at saken gis prioritet. 1.1. Historikk Fagetaten kan ikke finne spor i dokumentene fra planprosessen startet i \u00e5r 2020 til vedtakelsen i 2024 om at det p\u00e5 noe tidspunkt ble vurdert eller lagt opp til at Bellevue-bygget kunne rives. Tvert imot er det gjennomg\u00e5ende i planbeskrivelser, h\u00f8ringer, offentlig ettersyn m.m. at intensjonen er \u00e5 \u00abomregulere eksisterende bebyggelse\u00bb, og at eksisterende bebyggelse skal beholdes. 1.2. Opplysninger om omr\u00e5det og reguleringsplanen . Plankartet fra vedtatt reguleringsplan. Bellevue bygget er markert innenfor gult omr\u00e5de (BBB). Saksnummer BYGG-2024/18627 Side 2 av 6 Skr\u00e5foto av Bellevue-bygget datert 01.07.2022. 2. Grunnlaget for at det foresl\u00e5s et midlertidig forbud mot tiltak Fagetaten kan ikke se at det p\u00e5 noe tidspunkt var hensikten \u00e5 kunne tillate at Bellevue- bygget kan rives. Det kan fremst\u00e5 som at denne forutsetningen var s\u00e5 klar at Bergen kommune har glemt \u00e5 s\u00f8rge for at dette sikres tilstrekkelig i bestemmelsen. Planen ble vedtatt den 08.05.2024 ved Bergen bystyre sitt vedtak i saken. Den 17.12.2024 s\u00f8kes det om \u00e5 rive Bellevue-bygget og bygge et nytt bygg p\u00e5 eiendommen (men med samme stil). Det legges da ved en rapport utf\u00f8rt den 30.08.2024 (revidert den 22.11.2024) fra H2 Byggteknikk AS som konkluderer med at: \u00abEtter v\u00e5r vurdering m\u00e5 bygget rives for \u00e5 utbedre registrerte kritiske skader og svekkelser. Eksisterende bygg er i for d\u00e5rlig tilstand til \u00e5 bygges om til et leilighetsbygg etter dagens krav og lovverk.\u00bb. S\u00f8ker viser i s\u00f8knaden til: \u00abDet er utf\u00f8rt geotekniske unders\u00f8kelser som avdekker kritiske sikkerhetsmessige problemer, dette i forhold til ustabilitet for st\u00f8ttekonstruksjonen rundt eksisterende bygg samt grunnforholdene p\u00e5 eiendommen. Inngripende tiltak for \u00e5 hindre fremtidig utrasing er n\u00f8dvendig. Det er i tillegg registrert omfattende skader og svekkelser i b\u00e6rende konstruksjoner p\u00e5 Bellevue. Vi viser til vedlegg F03 og F04 for mer detaljert grunnlagsmateriale.\u00bb Og videre: \u00abDet er gjort et omfattende arbeid for \u00e5 kartlegge og avklare dagens situasjon for Bellevuebakken 9. Dette gjelder for tilstanden p\u00e5 dagens b\u00e6resystemer, samt stabiliteten til st\u00f8ttekonstruksjoner. Det er gjennomf\u00f8rt geoteknisk grunnunders\u00f8kelser p\u00e5 stedet for \u00e5 avklare tilstanden p\u00e5 grunnforholdene ved og rundt bygget. Resultatet av disse unders\u00f8kelsene viser at det ikke er mulig og/eller forsvarlig \u00e5 unng\u00e5 demontering. Omkringliggende st\u00f8ttemur, som et b\u00e6rende element av kulturminne, m\u00e5 avlastes, repareres og bevares.\u00bb Det er fagetaten sin oppfatning at byggets forfatning ikke b\u00f8r komme som en overraskelse p\u00e5 tiltakshaver i byggesaken. Det er ogs\u00e5 v\u00e5r oppfatning at det kommer altfor sent i prosessen \u00e5 legge frem slik dokumentasjon n\u00e5, da det endre hele forutsetning og premissene som planen er vedtatt basert p\u00e5. Saksnummer BYGG-2024/18627 Side 3 av 6 Forslagsstiller/tiltakshaver har strippet bygget innvendig lenge f\u00f8r offentlig ettersyn (dette ser vi i kulturminnerapporten), slik at de m\u00e5 ha v\u00e6rt kjent med bygningens tilstand. Rapporten og s\u00f8knaden om riving kom derav overaskende p\u00e5 Bergen kommune. Et forslag om riving burde v\u00e6rt ute p\u00e5 offentlig ettersyn, i og med byggets kulturhistoriske verdi, og r\u00f8d SEFRAK- registrering. Planen er sendt p\u00e5 uttaler, utlyst, v\u00e6rt medieomtalt, m.m. og det har ikke komt frem at riving var et alternativ. Det utelukkes ikke at det kunne blitt gitt en tillatelse til \u00e5 rive bygget, men dette er noe som skulle v\u00e6rt en del av planprosessen, og utredet. Det fremst\u00e5r som at reguleringsplanen har f\u00e5tt en lettere vei til en vedtakelse, med \u00e5 unnlate \u00e5 ta opp at bygget kan rives. Uttaler, h\u00f8ringer og vedtakelser i forbindelse med planen bygger derfor p\u00e5 bristende forutsetninger. Det er n\u00e6rliggende \u00e5 konkludere med at prosessen og merknader i saken hadde v\u00e6rt helt annerledes dersom det var en kjent forutsetning at bygget kunne rives. Utdrag av relevant informasjonsgrunnlag til planen Fra planbeskrivelsen datert 05.02.2024: Tabell 5.3.1. s. 40: \u00ab s. 63 under Energi og Klima: \u00abPlanforslaget scorer h\u00f8yt p\u00e5 materialer da det her gjenbrukes et eksisterende bygg. Ved ombygging av bygget legger forslagsstiller opp til ombruk av materialer der det er mulig og ellers materialbruk med lave klimagassutslipp. Avfallsmengden pr m2 BRA vil v\u00e6re lav\u00bb s. 64 Konsekvenser for naboer: \u00abPlanforslaget inneb\u00e6rer at bygningsmassen som i dag st\u00e5r mer eller mindre tom, sikres for fremtiden gjennom ny bruk. Bygget innenfor planomr\u00e5det beholdes s\u00e5 langt som mulig og i hovedsak slik det er i dag.\u00bb \u00ab... Murbygget beholdes som det er i dag, men det legges til rette for balkonger p\u00e5 bygget. I tillegg rives eksisterende uthus.\u00bb s. 68 Avveining av virkinger: \u00ab... Dette gir et planforslag med stramme rammer som likevel g\u00e5r langt i \u00e5 sannsynliggj\u00f8re at det ikke dukker opp behov for dispensasjon fra planen i gjennomf\u00f8ringsfasen. Anleggsfasen vil v\u00e6re langt mindre belastende for n\u00e6rmeste naboer ift., sammenliknet med nybygg.\u00bb s.29, utforming: \u00abPlanforslaget bygger p\u00e5 forutsetning om at bebyggelsens plassering og utforming i det vesentlige skal bevares og sikres videref\u00f8rt.\u00bb \u00ab... For \u00e5 gj\u00f8re bygget egnet for boligform\u00e5l, forutsettes det enkelte tilpasninger og justeringer av bygget for \u00e5 gj\u00f8re det egnet til ny bruk.\u00bb Saksnummer BYGG-2024/18627 Side 4 av 6 Byr\u00e5dssak/Saksfremstilling: \u00abDet foresl\u00e5s noen endringer av eksisterende bygg og uteomr\u00e5der for \u00e5 tilrettelegge for boligform\u00e5l. Det foresl\u00e5s \u00e5 rive nyere tilbygg mot s\u00f8r\u00f8st for \u00e5 etablere uteoppholdsarealer, og det foresl\u00e5s \u00e5 rive et nyere tilbygg mot nordvest for \u00e5 etablere nye bilparkeringsplasser. Det har v\u00e6rt tett dialog med kommunale etater gjennom reguleringsprosessen, s\u00e6rlig Byantikvaren og Bymilj\u00f8etaten for \u00e5 ivareta hensyn til kulturmilj\u00f8 og trafikksikkerhet\u00bb \u00abEksisterende bebyggelse skal i hovedsak beholdes, med unntak av et uthus mot s\u00f8r\u00f8st og tilbygg mot nordvest som forutsettes revet. Totalt foresl\u00e5s det riving av 164 m2, mens ny bebyggelse som skal etableres er p\u00e5 128 m2. Eksisterende bygg og nye tiltak innenfor felt BBB gir en samlet utnyttelsesgrad p\u00e5 165 % BRA.\u00bb \u00abByr\u00e5det ser derfor positivt p\u00e5 at planforslaget tilrettelegger for at det eksisterende bygget Bellevue kan tilpasses til boligform\u00e5l ...\u00bb Fra utlysningen av planen: Fra fagnotatet i saken datert 14.02.2024: \u00abEksisterende bebyggelse skal i hovedsak beholdes med unntak av et uthus og et tilbygg fra 1980 tallet i s\u00f8rvest som skal rives. Totalt blir 164 m2 fjernet, og ny bebyggelse som skal etableres er p\u00e5 128 m2. Med eksisterende bygning og nye tiltak blir utnyttelsesgraden p\u00e5 165 % BRA.\u00bb Fagetaten viser til disse avsnittene som vi mener viser til at hele planen er vedtatt under den forutsetning at Bellevue-bygget sin bygningsmasse i hovedsak skal best\u00e5. 3. Midlertidig forbud mot tiltak Bruken av midlertidig forbud mot tiltak Bruken av pbl \u00a7 13-1 om midlertidig forbud mot tiltak kan v\u00e6re inngripende og tyngende for grunneier. Det er derav sjeldent at denne hjemmelen benyttes, da utgangspunktet er at s\u00f8ker skal f\u00e5 tillatelse til et tiltak i tr\u00e5d med gjeldende reguleringsplan. Bruken av et midlertidig forbud vil som bestemmelsen sier v\u00e6re midlertidig, og er ment \u00e5 gi kommunen tid til \u00e5 omr\u00e5 seg og avklare hva som er \u00f8nskelig for bygget. Forbudet kan vare i opptil 4 \u00e5r etter pbl \u00a7 13-2. Hensikten i denne saken vil ikke v\u00e6re \u00e5 vurdere et permanent forbud mot tiltak p\u00e5 eiendommen, men \u00e5 vurdere om tiltakshaver skal f\u00e5 lov til \u00e5 rive bygget eller m\u00e5 bevare/bygge om eksisterende bygg. Og at politikerne til slutt skal f\u00e5 ta denne avgj\u00f8relsen etter \u00e5 ha f\u00e5tt forelagt et korrekt informasjonsgrunnlag, og at h\u00f8ringer m.m. er basert p\u00e5 korrekt informasjon. Saksnummer BYGG-2024/18627 Side 5 av 6 Etter fagetatens syn vil det derav v\u00e6re begrenset hvor inngripende et midlertidig forbud vil v\u00e6re. Vi mener at forslagsstiller og tiltakshaver selv m\u00e5 b\u00e6re ansvaret for at det kort tid etter vedtakelsen av reguleringsplanen legges frem en rapport som anbefaler riving av bygget, og vi mener det er noe p\u00e5fallende at det aldri har v\u00e6rt lagt frem som et alternativ i planprosessen. Det har ikke v\u00e6rt et scenario som forslagsstiller har tatt opp og oppgitt i underlagsdokumentene til vedtatt reguleringsplan. 4. Konsekvensen av at det ikke nedlegges et midlertidig forbud mot tiltak Fagetaten utelukker ikke at det kan finnes en hjemmel for \u00e5 avsl\u00e5 s\u00f8knaden som omfatter \u00e5 rive bygget. Men den er etter v\u00e5r vurdering ikke tilstrekkelig klar. Eiendommen ligger innenfor en hensynssone som skal bevare kulturverdier, men en hensynssone er sjeldent en avslagshjemmel i seg selv. Fagetaten nevner blant annet det var en noe tilsvarende problemstilling i sak 202004126 (Bergenhus gnr 167 bnr 899 Bontelabo 2. Riving og nybygg). Det ble der gitt avslag p\u00e5 en s\u00f8knad om riving som ble stadfestet av Statsforvalteren. Det er etter fagetatens syn juridisk usikkert om det foreligger en tilstrekkelig klar hjemmel til \u00e5 g\u00e5 tilsvarende vei i denne saken. Dette er ikke inntatt et direkte forbud mot \u00e5 rive bygget i reguleringsbestemmelsen eller i plankartet. Planbeskrivelsen som forutsetter at bygget bevares, og underlagsdokumentene underveis er bare et tolkningsverkt\u00f8y for \u00e5 tolke bestemmelsene eller kartet i planen. Dersom det ikke nedlegges et midlertidig byggeforbud er det sannsynlig at bygningsmyndighet m\u00e5 gi en tillatelse til rivingen av bygget og oppf\u00f8ring av et nytt bygg. Med mindre det gis andre instrukser til bygningsmyndigheten. 5. Konklusjon Anbefalt vedtak: 1. Med hjemmel i plan- og bygningsloven \u00a7 13-1 vedtas det et midlertidig forbud mot tiltak innenfor omr\u00e5det markert som Boligbebyggelse \u2013 blokkbebyggelse (BBB) i reguleringsplan id. 70310000. 2. PBE Byplan instrueres til \u00e5 starte opp prosessen med \u00e5 foreta en planendring for \u00e5 sikre bygningsmassen. Vedlegg: 1. Varsel om at pbl \u00a7 13-1 vurderes, datert 29.01.2025 2. Plankart 3. Reguleringsbestemmelser 4. Planbeskrivelse datert 05.02.2024 5. Rivningsplan, demonteringsplan 6. Oversiktsfoto av planomr\u00e5det 7. Tegninger av oms\u00f8kt tiltak som bygges opp igjen 8. Rammes\u00f8knad Saksnummer BYGG-2024/18627 Side 6 av 6 "
}