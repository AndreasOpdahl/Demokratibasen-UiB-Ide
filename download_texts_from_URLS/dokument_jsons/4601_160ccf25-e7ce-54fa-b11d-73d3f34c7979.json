{
  "dokument_id": "160ccf25-e7ce-54fa-b11d-73d3f34c7979",
  "doc_type": "case_minutes",
  "kommune": 4601,
  "tittel": "Saksprotokoll , 13032024, Sak 32/24, \u00c5pen halvtime",
  "url": "https://bergen.kommune.no/politikere-utvalg/api/fil/bk360/10145951/Innstilling-vedtak-Apen-halvtime",
  "tekst": "\u00c5pen halvtime Eldrer\u00e5det behandlet saken i m\u00f8tet 13.03.2024 sak 32/24 og fattet f\u00f8lgende vedtak: \u2022 F\u00f8lgende brev sendes til byr\u00e5dsavdeling for eldre, helse og omsorg I \u00e5pen halvtime i m\u00f8te 13. mars fikk eldrer\u00e5det bes\u00f8k av en eldre mann som bor i omsorgsbolig. Han beskrev en boligsituasjon som han selv ikke mente var tilfredstillende. Blant annet for lite vintervedlikehold av uteomr\u00e5der, slik at det var krevende for beboere \u00e5 komme ut og med fellesarealer der det veldig sjelden var personale og der beboerne ikke hadde tilgang uten at det var personale tilstede. Eldrer\u00e5det har ogs\u00e5 tidligere, b\u00e5de gjennom egne erfaringer og gjennom bes\u00f8kende i r\u00e5det, opplevd at det er sv\u00e6rt stor forskjell b\u00e5de p\u00e5 standarden og p\u00e5 aktivitetstilbudet i omsorgsboliger. Eldrer\u00e5det har ogs\u00e5 tidligere f\u00e5tt informasjon om p\u00e5g\u00e5ende arbeid, men dette har i stor grad v\u00e6rt fokusert p\u00e5 omsorg + tilbudet. Eldrer\u00e5det vil be om informasjon, enten skriftlig eller muntlig, om hvordan man arbeider med \u00e5 utjevne de store ulikhetene mellom omsorgboligene og om hvilket tilbud en som takker ja til en omsorgsbolig kan forvente \u00e5 f\u00e5. \u2022 F\u00f8lgende brev sendes til byr\u00e5dsavdeling for eldre, helse og omsorg Eldrer\u00e5det fikk i \u00e5pen halvtime i m\u00f8te 13. mars bes\u00f8k av en p\u00e5r\u00f8rende til en beboer p\u00e5 et sykehjem i Bergen. Den p\u00e5r\u00f8rende hadde f\u00e5tt brev fra Etat for vurdering og rehabilitering om at det var betalt for lite for sykehjemsplassen i 2022 fordi pensjonen til beboeren hadde g\u00e5tt opp. Det skulle etterbetales over 40 000 kroner og den p\u00e5r\u00f8rende fikk n\u00e5 melding om at det ville komme en faktura p\u00e5 det fulle bel\u00f8pet i slutten av mars. If\u00f8lge den p\u00e5r\u00f8rende var det flere p\u00e5 sykehjemmet som hadde f\u00e5tt samme beskjed og delvis p\u00e5 st\u00f8rre bel\u00f8p. S\u00e5 vidt eldrer\u00e5det vet blir betaling p\u00e5 sykehjem beregnet som en del av beboerens pensjon og trukket automatisk. Det vil si at denne p\u00e5r\u00f8rende ikke hadde mulighet til \u00e5 selv bestemme om det skulle betales mer eller mindre og har v\u00e6rt i god tro p\u00e5 at plassen har v\u00e6rt betalt. Eldrer\u00e5det reagerer derfor p\u00e5 at et s\u00e5 stort restbel\u00f8p blir krevd inn som en engangsbetaling p\u00e5 kort varsel. Eldrer\u00e5det vil gjerne be om informasjon, helst muntlig, enten i m\u00f8te 17. april eller i m\u00f8te 28. mai, om hvordan denne betalingen beregnes og trekkes. Eldrer\u00e5det vil ogs\u00e5 be om en vurdering om hvordan man mener det er tilstrekkelig at en beskjed om at man skal betale en s\u00e5 stor sum kan gis som et kort brev uten noen hjelp til eventuelle tilbakebetalingsordninger Eldrer\u00e5dets behandling Peer Jarnung snakket om boforholdene p\u00e5 omsorgsbolig i Bergen Mette Wern\u00f8e snakket om krav om etterbetaling for egenbetaling p\u00e5 institusjon. Rigmor Bertelsen snakket om hva som trengs av kommunale tjenester dersom man \u00f8nsker at eldre skal bli boende hjemme Inga Lill Johansen snakket om situasjonen ved ett sykehjem i Bergen 2 "
}