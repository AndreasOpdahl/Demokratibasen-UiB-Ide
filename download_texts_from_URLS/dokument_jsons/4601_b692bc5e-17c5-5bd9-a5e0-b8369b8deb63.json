{
  "dokument_id": "b692bc5e-17c5-5bd9-a5e0-b8369b8deb63",
  "doc_type": "case_minutes",
  "kommune": 4601,
  "tittel": "Saksprotokoll UMBY, 14112024, Sak 407/24, \u00c5rstad gnr 159 bnr 53 Minde all\u00e9 35. Klage p\u00e5 avsl\u00e5tt s\u00f8knad om dispensasjon fra rekkef\u00f8lgekrav - bruksendring fra bilforretning til kaf\u00e9 (Godt br\u00f8d)",
  "url": "https://bergen.kommune.no/politikere-utvalg/api/fil/bk360/11568142/Innstilling-vedtak-Arstad-gnr-159-bnr-53-Minde-all-35-Klage-pa-avslatt-soknad-om-dispensasjon-fra-rekkefolgekrav-bruksendring-fra-bilforretning-til-kaf-Godt-brod-",
  "tekst": "\u00c5rstad gnr 159 bnr 53 Minde all\u00e9 35. Klage p\u00e5 avsl\u00e5tt s\u00f8knad om dispensasjon fra rekkef\u00f8lgekrav - bruksendring fra bilforretning til kaf\u00e9 (Godt br\u00f8d) Utvalg for milj\u00f8 og byutvikling behandlet saken i m\u00f8tet 14.11.2024 sak 407/24 og fattet f\u00f8lgende vedtak: Fagetatens vedtak datert 20.06.2024 opprettholdes. Klagen tas ikke til f\u00f8lge. Utvalg for milj\u00f8 og byutviklings behandling Det var en felles debatt i sakene 407 og 408 F\u00f8lgende representanter tok ordet: Trond Tystad (BL), Ingrid Nergaard Fjeldstad (V). Forslag fremsatt i utvalget: Ingrid Nergaard Fjeldstad (V) fremsatte p\u00e5 vegne av V f\u00f8lgende alternative forslag: Klagen tas delvis til f\u00f8lge UMBY legger til grunn at det kan dispenseres fra rekkef\u00f8lgekravet i 5 \u00e5r. Hjemmel for dispensasjon er pbl. \u00a7 19-2. Den sier at kommunen \u00abkan\u00bb gi dispensasjon dersom hensynene bak bestemmelsen det dispenseres fra, plan- og bygningslovens form\u00e5lsparagraf eller nasjonale eller regionale interesser ikke blir \u00abvesentlig tilsidesatt\u00bb. Det m\u00e5 ogs\u00e5 v\u00e6re \u00abklart\u00bb st\u00f8rre fordeler enn ulemper etter en konkret vurdering. Klager anf\u00f8rer at hensynene ikke blir tilsidesatt, sett i lys av at det oms\u00f8kte tiltaket er et eksisterende bygg med godkjent infrastruktur. UMBY er enig i at det det er sentralt at det ikke gj\u00f8res en transformasjon av bygningsmassen som utl\u00f8ser behovet for \u00e5 betale utbygningsbidrag og at dispensasjon dermed ikke vil \u201cvesentlig tilsidesette\u201d hensynene bak rekkef\u00f8lgekravene. Finansiering av rekkef\u00f8lgekravene gjennom en utbyggingsavtale vil skje n\u00e5r bygget blir transformert. Det er forventet at det skal skje p\u00e5 et fremtidig tidspunkt, og derfor gir UMBY en utsettelse p\u00e5 dette rekkef\u00f8lgekravet til 31.12.2029. Klager har anf\u00f8rt at tiltakshavers alternativ til bruksendringen er \u00e5 fortsette med den lovlig etablerte bruken av byggene til bilbutikk og -verksted. UMBY mener at det ikke svekker grunnlaget for kostnadsdeling i omr\u00e5det ved \u00e5 gi en lengre utsettelse enn det byr\u00e5det har lagt opp til. Det tar tid \u00e5 transformere hele Mindemyren, og hensynet til at det er bedre at bygget brukes i p\u00e5vente av transformasjonen tilsier at fordelen er st\u00f8rre enn ulempen. Vilk\u00e5rene for dispensasjon er derfor oppfylt, jf pbl. \u00a7 19-2. Votering: Alternativt forslag fra V, fremsatt av Ingrid Nergaard Fjeldstad (V), fikk 3 stemmer (BL, V, INP), og var dermed falt. Innstillingen ble vedtatt med 14 stemmer (H, A, FrP, SV, MDG, R, Sp). Byr\u00e5det behandlet saken i m\u00f8tet 17.10.2024 sak 302/24: Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. 2 "
}