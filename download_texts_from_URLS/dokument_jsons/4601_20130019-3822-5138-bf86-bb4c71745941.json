{
  "dokument_id": "20130019-3822-5138-bf86-bb4c71745941",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 06032024, Sak 62/24, Forslag til nye retningslinjer og kriterier for tilskuddsordninger innen barnehage og skole",
  "url": "https://bergen.kommune.no/politikere-utvalg/api/fil/bk360/10060500/Innstilling-vedtak-Forslag-til-nye-retningslinjer-og-kriterier-for-tilskuddsordninger-innen-barnehage-og-skole",
  "tekst": "Forslag til nye retningslinjer og kriterier for tilskuddsordninger innen barnehage og skole Bergen bystyre behandlet saken i m\u00f8tet 06.03.2024 sak 62/24 og fattet f\u00f8lgende vedtak: 1. Bystyret vedtar nye retningslinjer og kriterier for tilskuddsordninger innen barnehage og skolefeltet i tr\u00e5d med saken med unntak av bemanningstilskudd for \u00e5pne barnehager. Bystyret ber byr\u00e5det komme tilbake til bystyret med en sak om hvordan en endring av bemanningstilskuddet for \u00e5pne barnehager vil p\u00e5virke de \u00e5pne barnehagene. 2. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for tilskuddsordningen. Bergen bystyres behandling F\u00f8lgende representanter tok ordet: Mikkel Gr\u00fcner (SV), Martine Jordana Baarholm (FrP), Marte Stadheim Teigen (R), Joel Ysteb\u00f8 (KrF). Forslag fremsatt i bystyret: Martine Jordana Baarholm (FrP) framsatte p\u00e5 vegne av H, FrP, BL, INP, KrF, Sp og PP f\u00f8lgende alternative forslag til punkt 1: Bystyret vedtar nye retningslinjer og kriterier for tilskuddsordninger innen barnehage og skolefeltet i tr\u00e5d med saken med unntak av bemanningstilskudd for \u00e5pne barnehager. Bystyret ber byr\u00e5det komme tilbake til bystyret med en sak om hvordan en endring av bemanningstilskuddet for \u00e5pne barnehager vil p\u00e5virke de \u00e5pne barnehagene. Mikkel Gr\u00fcner (SV) framsatte p\u00e5 vegne av SV f\u00f8lgende alternative forslag: Saken sendes tilbake til utvalg for barnehage, skole og idrett for ytterligere behandling. Marte Stadheim Teigen (R) framsatte p\u00e5 vegne av R f\u00f8lgende alternative forslag: Bystyret vedtar nye retningslinjer og kriterier for tilskuddsordninger innen barnehage og skolefeltet i tr\u00e5d med saken med unntak av bemanningstilskudd for \u00e5pne barnehager. Bystyret ber byr\u00e5det komme tilbake til bystyret med en sak om hvordan ny tilskuddsordning kan gi de \u00e5pne barnehagene forutsigbare \u00f8konomiske rammer. De \u00e5pne barnehagene skal involveres i arbeidet og rammene for bemanningstilskuddet skal \u00f8kes. Votering: Alternativt forslag fra SV, fremsatt av Mikkel Gr\u00fcner (SV), fikk 30 stemmer (A, SV, MDG, V, R) og var dermed falt. Alternativt forslag fra R, fremsatt av Marte Stadheim Teigen (R), fikk 20 stemmer (A, MDG, R) og var dermed falt. Alternativt forslag til punkt 1 fra H, FrP, BL, INP, KrF, Sp og PP, fremsatt av Martine Jordana Baarholm (FrP), ble vedtatt med 44 stemmer (H, FrP, MDG, BL, V, INP, KrF, Sp, PP). Innstillingens punkt 1 fikk 13 stemmer (A), og var dermed falt. Innstillingens punkt 2 ble vedtatt med 57 stemmer (H, A, FrP, MDG, BL, V, INP, KrF, Sp, PP). Utvalg for barnehage, skole og idrett behandlet saken i m\u00f8tet 13.02.2024 sak 18/24 og avga f\u00f8lgende innstilling: 1. Bystyret vedtar nye retningslinjer og kriterier for tilskuddsordninger innen barnehage og skolefeltet i tr\u00e5d med saken. 2. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for tilskuddsordningen. Byr\u00e5det behandlet saken i m\u00f8tet 25.01.2024 sak 19/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets forslag er likelydende. 2 "
}