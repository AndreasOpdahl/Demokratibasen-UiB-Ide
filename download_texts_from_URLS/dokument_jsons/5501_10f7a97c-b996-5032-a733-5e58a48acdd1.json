{
  "dokument_id": "10f7a97c-b996-5032-a733-5e58a48acdd1",
  "doc_type": "case_presentation",
  "kommune": 5501,
  "tittel": "Utredning av organisering av matproduksjon i avdeling for helse og omsorg",
  "url": "https://innsyn.tromso.kommune.no/application/getMoteDokument?dokid=2002051850",
  "tekst": "Arkivsaksnr. 25/06862-1 Saksbehandler Ingvild Hansen Ivan Saksgang M\u00f8tedato Helse- og velferdsutvalget 07.05.2025 Utredning av organisering av matproduksjon i avdeling for helse og omsorg Kommunedirekt\u00f8rens innstilling til vedtak: Dagens organisering av matproduksjon med sentralkj\u00f8kken beholdes Stig Tore Johnsen Magne Nicolaisen Kommunedirekt\u00f8r Avdelingsdirekt\u00f8r helse og omsorg 1 Hva saken gjelder Kommunestyret behandlet den 27.10.2021 sak 182/21 om opprettelse av sentralkj\u00f8kken i kommunal regi. Kommunestyrets vedtak/innstilling 1. Det er eit viktig m\u00e5l for kommunen \u00e5 sikre tenestemottakarane v\u00e5re n\u00e6ringsrik velsmakande mat og redusere underern\u00e6ring, uavhengig av kva kj\u00f8kken middagen blir produsert ved. 2. Kommunestyret ber kommunedirekt\u00f8ren inng\u00e5 ein kortsiktig avtale (3+1+1) om leige av lokalet i Novabygget for drift av kj\u00f8kken. 3. Kommunestyret ser p\u00e5 dette som ei verksemdoverdraging 4. I prosessen fram mot bygging av Kval\u00f8ysletta Bu og velferdssenter skal det greiast ut korleis kommunen best kan organisere matproduksjonen og ulike alternativ for drift av kj\u00f8kken skal vurderast. 5. Kommunestyret ber kommunedirekt\u00f8ren g\u00e5 i forhandlingar med ISS om overtaking av utstyr ved kj\u00f8kkenet. Kommunestyret ber kommunedirekt\u00f8ren gjennomf\u00f8re forhandlinger med ISS om leie eventuelt overtakelse av kj\u00f8kkenutstyret Forutsatt at kommunen selv skal st\u00e5 for matproduksjon, vurderes det i denne utredningen om andre organiseringer av kj\u00f8kkendrift vil v\u00e6re bedre alternativer enn dagens organisering med sentralkj\u00f8kken. Alternativer: \u2022 Dagens ordning (felles produksjonskj\u00f8kken) \u2022 Kj\u00f8kken p\u00e5 hver institusjon \u2022 Kj\u00f8kken p\u00e5 enkelte institusjoner Kriteriene som legges til grunn for vurderingen er bemanning, areal, kvalitet og \u00f8konomi. Utredningen er avgrenset til \u00e5 omhandle den produksjonen som i dag foreg\u00e5r ved sentralkj\u00f8kkenet, og ikke distriktskj\u00f8kkenene eller kj\u00f8kkenet ved Heracleum. Saksutredning Historikk Kommunens sentralkj\u00f8kken ble f\u00f8rst etablert som Mortensnes sentralkj\u00f8kken i 2003. I 2013 ble det vedtatt \u00e5 legge matproduksjonen ut p\u00e5 anbud, og fra 2015 ble middag levert av ekstern leverand\u00f8r. I 2021 ble det vedtatt \u00e5 gjenopprette sentralkj\u00f8kken i kommunal regi, og Troms\u00f8 kommune har siden 2022 driftet Troms\u00f8 sentralkj\u00f8kken. Tidvis har sentralkj\u00f8kkenet ogs\u00e5 st\u00e5tt for distribusjon av kolonialvarer/matvarer til institusjon. Dagens ordning Middag til kommunens institusjoner, tre av kommunens dagsentre og de fleste hjemmeboende blir produsert ved Troms\u00f8 sentralkj\u00f8kken. Heracleum kj\u00f8kken produserer middag til beboere i omsorgsboligene ved Heracleum bo- og velferdssenter, to av kommunens dagsentre og egen kafe. Havtun, Lakselvbukt og Sjursnes bo- og servicesenter st\u00e5r selv for egen middagsproduksjon. 2 Videre beskrives sentralkj\u00f8kkenets produksjon da det i hovedsak er denne som er relevant for vurderingen i denne utredningen. Leverte middager fra Troms\u00f8 sentralkj\u00f8kken i 2024 Institusjon 171 078 Mortensnes 20 496 Mortensnes seminaret 8 831 S\u00f8r-Troms\u00f8ya sykehjem 30 463 Kval\u00f8ysletta 20 580 Otium 48 900 Jadevegen 13 573 Helsehuset 28 235 Hjemmeboende 61 814 Hjemmetjenesten hj.boende 30 432 Hjemmetjenesten omsorgsbolig 25 871 Habilitering 2 609 Psykisk helse og rus 2 902 Dagsenter 8 500 Totalt 241 392 Troms\u00f8 sentralkj\u00f8kken har i dag 8,4 \u00e5rsverk fordelt p\u00e5 enhetsleder, avdelings-/produksjonsleder og fagarbeidere. Produksjonen foreg\u00e5r p\u00e5 dagtid mandag til og med fredag, hele \u00e5ret igjennom. I dag skjer produksjonen i leide lokaler i Tromsdalen. Leiekontrakten g\u00e5r ut i 2026, og det p\u00e5g\u00e5r et arbeid med \u00e5 finne nye lokaler til sentralkj\u00f8kkenet. Sentralkj\u00f8kkenet produserer i overkant av 900 porsjoner per produksjonsdag. I gjennomsnitt tilsvarer dette rundt 650 daglige middager. Maten kj\u00f8res ut til institusjonene i henhold til bestilling. P\u00e5 institusjonen og dagsenter varmes maten i konveksjonsovn (dampovn) og legges over p\u00e5 serveringsfat. Til hjemmeboende og omsorgsboliger leveres maten i porsjonspakker, som varmes opp i mikrob\u00f8lgeovn av bruker eller hjelper. Bestilling gj\u00f8res via kj\u00f8kkenets kj\u00f8kkenlogistikksystem senest 14 dager i forkant av at maten leveres. Endringer, av og p\u00e5- bestillinger gj\u00f8res per telefon eller e-post til sentralkj\u00f8kkenet og effektueres i l\u00f8pet av en til to dager. I 2023 ble sentralkj\u00f8kkenet sertifisert og godkjent for mottak, slakting og produksjon av fiskerivarer og muslinger m.m. for produksjonsformen bearbeiding av fiskerivarer, samt for produksjonsformen produksjon av kj\u00f8tt- og kj\u00f8ttprodukter. Fremtidig behov Antall \u00e5rlig produserte middager har \u00f8kt de siste \u00e5rene, og det kan antas at behovet vil fortsette \u00e5 \u00f8ke i \u00e5rene fremover. Befolkningsprognosen for Troms\u00f8 kommune viser en \u00f8kning av aldersgruppen over 67 \u00e5r, hvor det er en fordobling av andelen over 80 \u00e5r fra 2022 til 20351. Med en \u00f8kende andel eldre vil en forvente flere med ern\u00e6ringsutfordringer. Fra 2022 til 2024 \u00f8kte levering av middag til hjemmeboende med i overkant av 10 000 middager. Det utgj\u00f8r en \u00f8kning i matombringing til hjemmeboende p\u00e5 over 20 % i l\u00f8pet av perioden. Antall middager til institusjon vil ogs\u00e5 \u00f8ke n\u00e5r Kval\u00f8ya BOV st\u00e5r ferdig. 1 Framtidsmelding for held\u00f8gns omsorg 2022-2030. https://innsyn.tromso.kommune.no/motekalender/motedag/200704368# 3 Mottakere av middag Kommunen har etter forskrift om egenandel for kommunale helse- og omsorgstjenester krav om at institusjonsopphold skal dekke blant annet kost og losji. Kommunen er utover dette ikke p\u00e5lagt \u00e5 levere middag til \u00f8vrige tjenestemottakere som ikke er i institusjon. Likevel er det erkjent at d\u00e5rlig ern\u00e6ring kan f\u00f8re til d\u00e5rlig helse og etter hvert \u00f8kt behov for helsehjelp. Erfaringsmessig er middagsm\u00e5ltidet det m\u00e5ltidet som f\u00f8rst faller bort n\u00e5r mennesker blir syke. Kommunen kan derfor ha en ressursmessig egeninteresse i \u00e5 sikre at hjemmeboende har tilgang til et godt og tilpasset kosthold. Felles m\u00e5ltid er en sentral del av tilbudet p\u00e5 dagsenter, og viktig b\u00e5de for samhold og trivsel, og for \u00e5 bedre n\u00e6ringsinntak. Videre tilbys tjenesten matombringing til hjemmeboende som har ern\u00e6ringsmessige problemer eller som ikke klarer \u00e5 tilberede mat selv. Tjenestemottaker betaler da porsjonspris i henhold til bestilling. Troms\u00f8 kommune har gjennom den helhetlige planen for helse, velferd og omsorg i Troms\u00f8 kommune, \u00abAktive og selvstendige \u2013 sammen\u00bb, et m\u00e5l om \u00e5 dreie ressursene og benytte arbeidsmetodikk som bidrar til at Troms\u00f8 kommunes innbyggere kan leve s\u00e5 aktive og selvstendige liv som mulig. Det er vesentlig for menneskers evne til \u00e5 mestre hverdagen hjemme, at man f\u00e5r i seg mat. Lavterskel mat- og m\u00e5ltidstilbud som bidrar til at innbyggerne oppn\u00e5r dette, kan derfor anses \u00e5 v\u00e6re i tr\u00e5d med form\u00e5let i planen. Kvalitet og meny Kommunen vil sikre at v\u00e5re pasienter, beboere og brukere f\u00e5r et trygt, velsmakende og ern\u00e6ringsmessig godt mattilbud. Mat og m\u00e5ltider er smak, lukt og opplevelse, og kanskje spesielt for de som har redusert appetitt og/eller spiser feil mat. God og smaksrik mat i et m\u00e5ltid er ikke kun ern\u00e6ringsmessig viktig for helsen, men ogs\u00e5 det \u00e5 kunne sosialt samles rundt et godt m\u00e5ltid. Det er ofte dagens h\u00f8ydepunkt, det deler inn dagen, og gir det struktur og mening. M\u00e5let m\u00e5 v\u00e6re \u00e5 kunne tilby v\u00e5re tjenestemottakere og abonnementer p\u00e5 middag en velsmakende, ern\u00e6ringsmessig og helsefremmende middag. Sentralkj\u00f8kkenet har en fire ukers rullerende meny med mulighet for \u00e5 velge mellom to retter daglig, med variasjoner i meny etter sesong eller h\u00f8ytid. Middagen produserer i tr\u00e5d med helsedirektoratets anbefalinger for mat i institusjon og hjemmetjenester. Alle retter kan bestilles som spesialkost for de som har behov for tilpasninger. Dette kan v\u00e6re for eksempel allergier, behov for konsistenstilpasninger eller malabsorpsjon. Mottakerne av middag fra sentralkj\u00f8kkenet er ulike. De fleste er eldre, men spesielt helsehuset, enhet for psykisk helse og rus og seksjon for habilitering har tjenestemottakere som er yngre og som kan ha andre ern\u00e6ringsmessige problemstillinger enn eldre. De yngre tjenestemottakerne kan gjerne ha andre matpreferanser enn det de eldre har, og det kan v\u00e6re en utfordring \u00e5 m\u00f8te alles \u00f8nsker og behov n\u00e5r det kommer til meny. To middagsalternativer daglig gir i utgangspunktet mulighet for \u00e5 dekke flere behov. Det finnes i dag et handlingsrom som kan utnyttes bedre for \u00e5 forbedre brukeropplevelsen til de ulike gruppene som mottar mat. Blant annet kan vi i st\u00f8rre grad jobbe systematisk med brukerunders\u00f8kelser og tilbakemelding p\u00e5 mattilbudet, og justeringer av menyen p\u00e5 bakgrunn av disse. Videre er det nylig opprettet et nettverk for matfaglig kompetanse best\u00e5ende av kj\u00f8kkenpersonell, kostverter fra institusjoner og omsorgsboliger, representant fra dagsentrene som har til hensikt \u00e5 sikre kompetanseheving og faglig fellesskap for de som ivaretar mattilbudet. Det \u00f8vrige mattilbudet Det \u00f8vrige mattilbudet p\u00e5 institusjon og i enkelte omsorgsboliger ivaretas delvis av kostverter/serviceverter og delvis av pleiepersonell. Institusjonene har i dag ansatt kostverter i ulik dekningsgrad. Antallet og hvordan ressursene fordeles p\u00e5 de ulike avdelingene varierer. Kostvertene bidrar til \u00e5 \u00f8ke kvaliteten p\u00e5 mattilbudet og sikrer matfaglig kompetanse n\u00e6rt 4 brukeren. Oppgavene inneb\u00e6rer \u00e5 planlegge og tilberede de \u00f8vrige m\u00e5ltidene, ivareta hygiene og trygg math\u00e5ndtering p\u00e5 postkj\u00f8kkenet og korrekt oppvarming av middag. Kostvertene h\u00e5ndterer og innkj\u00f8p av matvarer til enheten eller avdelingene. Postkj\u00f8kkenene er de fleste steder en integrert del av spiseomr\u00e5det eller i tett tilknytning til spiseomr\u00e5det. Dette er en fordel n\u00e5r det kommer til \u00e5 v\u00e6re tett p\u00e5 beboerne. Det er likevel en utfordring at fasilitetene noen steder blir for sm\u00e5 til at man kan samkj\u00f8re tilberedningen av m\u00e5ltider til flere bogrupper eller avdelinger dersom man skulle \u00f8nske det. Spesielt er dette et problem der man ikke har kostverter p\u00e5 alle avdelinger. Vurdering av beredskap Sentralkj\u00f8kkenet vil kunne h\u00e5ndtere forsyningsmangel eller begrenset tilgang p\u00e5 enkelte r\u00e5varer med avb\u00f8tende tiltak i kortere perioder. Kj\u00f8kkenet har i dag opp mot en ukes beredskap p\u00e5 ferdig produserte middager. I en krisesituasjon vil sentralkj\u00f8kkenet kunne bist\u00e5 andre kj\u00f8kken i regionen, som UNN eller omkringliggende kommuner, dersom disse skulle settes ut av spill. Troms\u00f8 Sentralkj\u00f8kken ble i 2024 sertifisert og godkjent for mottak, slakting og produksjon av fiskerivarer og muslinger mm - for produksjonsformen Bearbeiding av fiskerivarer (TF104), samt for produksjon av kj\u00f8tt- og kj\u00f8ttprodukter- for produksjonsformen Produksjon av kj\u00f8ttprodukter (EFTA-nr 2933). Sentralkj\u00f8kkenet jobber bevisst for \u00e5 ivareta, fremme og formidle det tradisjonelle nordnorske kj\u00f8kken og bruken av lokalt fiskede, dyrkede, slaktede og produserte r\u00e5varer. Offentlige akt\u00f8rer, som Troms\u00f8 kommune, kan spille en rolle n\u00e5r det kommer til \u00e5 styrke den mer langsiktige matvareberedskapen. I rapporten \u00abMatsikkerhet i Troms 20242\u00bb blir \u00f8kt innkj\u00f8pskompetanse i offentlig sektor trukket fram som et av tiltakene for \u00e5 bedre selvforsyningsgraden i Troms. Ved \u00e5 tilpasse anbud slik at lokale akt\u00f8rer har mulighet til \u00e5 delta i anbudskonkurranser, i tillegg til \u00e5 v\u00e6re bevisst p\u00e5 \u00e5 velge lokale produkter der det finnes i de gjeldende innkj\u00f8psavtalene, vil offentlige akt\u00f8rer kunne bidra til \u00e5 opprettholde og styrke lokal produksjon. Av sentralkj\u00f8kkenets r\u00e5varebudsjett p\u00e5 12,4 millioner, blir i overkant av 8,2 millioner brukt p\u00e5 lokalprodusert fisk, kj\u00f8tt og potet. Dette tilsvarer ca 66 % av budsjettet. Alternativ l\u00f8sning: middagsproduksjon p\u00e5 institusjonene Det er gjort en vurdering av hva som skal til for \u00e5 drifte kj\u00f8kken lokalt p\u00e5 kommunens sykehjem n\u00e5r det gjelder bemanning, areal, kvalitet og \u00f8konomi. Man har som utgangspunkt sett for seg at de lokale kj\u00f8kkenene ogs\u00e5 dekker behovet for mat til dagsentrene og omsorgsboligene som er tilknyttet hvert enkelt bygg. Videre er det tenkt at ett av kj\u00f8kkenene dekker behovet for middagsproduksjon til hjemmeboende, slik som i dag. Bemanning Arbeidsgruppa har ansl\u00e5tt hvor mange ansatte man trenger for \u00e5 ivareta middagsproduksjon p\u00e5 de enkelte institusjonene. Vurderingen tar utgangspunkt i den bemanningen vi har p\u00e5 Heracleum i dag samt det andre kommuner har beskrevet i lignende utredninger. I vurderingen er det tatt utgangspunkt i at kj\u00f8kkenet p\u00e5 de enkelte institusjonene ogs\u00e5 produserer mat til \u00f8vrige funksjoner i samme bygg, som dagsenter og omsorgsboliger. Ved vurdering av bemanning p\u00e5 Mortensnes, er det lagt til grunn at ogs\u00e5 produksjonen til hjemmeboende vil foreg\u00e5 der. 2 Rapport Matsikkerhet i Troms Endelig.pdf 5 Tjenestemottakere \u00c5rlige middager (2024) Bemanning Helsehuset 69 28 235 3-4 Otium 137 48 900 5 S\u00f8r-Troms\u00f8ya 84 30 463 3-4 Jadevegen 37 13 573 3 Kval\u00f8ya/Kval\u00f8ya BOV 60/160 20 580/58 400 5-6* Mortensnes 56 20 496 6 Hjemmeboende 61 814 Totalt 25-28 *Med utgangspunkt i fremtidig behov ved Kval\u00f8ya BOV Beregningen i tabellen inkluderer kun ansatte i produksjonen. Det er ikke her tatt stilling til hvordan kj\u00f8kkenene skal ledes og eventuelt behov for \u00f8kt antall lederressurser. Legger vi til det som er dagens to lederressurser p\u00e5 sentralkj\u00f8kkenet, f\u00e5r vi et behov for bemanning p\u00e5 totalt 27- 30 \u00e5rsverk. Dette betyr en \u00f8kt bemanning (avrundet til hele tall) p\u00e5 mellom 18 og 21 \u00e5rsverk, sammenlignet med dagens bemanning p\u00e5 sentralkj\u00f8kkenet p\u00e5 8,4 \u00e5rsverk. Kompetanse og rekruttering Helsedirektoratet ga ut rapporten \u00abMatfaglig kompetanse i helse- og omsorgstjenesten\u00bb i 2024. Rapporten trekker fram at den st\u00f8rste utfordringen n\u00e5r det gjelder matfaglig kompetanse i helse- og omsorgstjenesten, er at det er vanskelig \u00e5 rekruttere kokker (med fagbrev). Regjeringens utsynsmelding over Norges framtidige kompetansebehov som kom i mars 2023 indikerte at kokker var en av gruppene hvor det i 2022 var vanskeligst for virksomhetene \u00e5 rekruttere arbeidskraft. Man ser lave s\u00f8kertall til utdanningsprogrammet restaurant og matfag, noe som igjen vil f\u00f8re til lavere rekruttering til ern\u00e6ringskokkfaget (tidligere kalt institusjonskokk). Areal Av kommunens seks institusjoner, er det kun Mortensnes sykehjem som har et kj\u00f8kken som vil kunne fungere som lokalt produksjonskj\u00f8kken i dag. Dette er forutsatt at det gj\u00f8res mindre omfattende oppgraderinger. Det er i teorien mulig \u00e5 planlegge inn produksjonskj\u00f8kken i Kval\u00f8ya BOV p\u00e5 n\u00e5v\u00e6rende tidspunkt. Det kan likevel kreve at man nedprioriterer arealbruk til andre \u00f8nskede funksjoner eller uteomr\u00e5der. N\u00e5r det gjelder de fire resterende institusjonene, er det i dette utredningsarbeidet ikke gjort konkrete vurderinger av om det er mulig \u00e5 utvide eller bygge produksjonskj\u00f8kken med tilh\u00f8rende fasiliteter (lager, garderobe etc.). Bergen kommune utredet i 2020 etablering av institusjonskj\u00f8kken i sykehjem og fikk i en rapport fra konsulentselskapet Ramb\u00f8ll om \u00abInnspill til utredning om institusjonskj\u00f8kken i sykehjem3\u00bb gjort f\u00f8lgende estimering av arealbehov: Antall beboere Totale arealer m^2 90 170 120 192 180 275 Det er ingen institusjoner som i dag har uutnyttede arealer av den st\u00f8rrelsen som trengs for \u00e5 etablere produksjonskj\u00f8kken. En etablering vil derfor inneb\u00e6re at innvendige arealer som allerede er i bruk i dag omdisponeres eller at det etableres p\u00e5bygg der det eventuelt er mulig. 3 Innspill til utredning om institusjonskj\u00f8kken i sykehjem 6 Kvalitet Kortere avstand mellom kj\u00f8kken og bruker vil kunne ha flere positive effekter p\u00e5 kvalitet og opplevelse av m\u00e5ltidet. Tett samarbeid mellom personalet i pleien og personalet p\u00e5 kj\u00f8kkenet kan f\u00f8re til at man i st\u00f8rre grad klarer \u00e5 tilpasse mat- og m\u00e5ltider til den enkeltes behov. Videre vil man enklere kunne gi fortl\u00f8pende tilbakemeldinger p\u00e5 meny, s\u00e5 fremt man etablerer m\u00f8tepunkter mellom de ansatte eller mellom kj\u00f8kkenpersonalet og beboerne. En forutsetning for b\u00e5de smaks- og ern\u00e6ringsmessig kvalitet, samt godt samarbeid med avdelingene om eventuelle tilpasninger, er at de lokale kj\u00f8kkenene har stabil bemanning og at de ansatte har fagkompetanse. Tett samarbeid mellom personalet og n\u00e6rhet til brukeren vil naturlig nok v\u00e6re enklere p\u00e5 de mindre institusjonene enn de st\u00f8rre. Ogs\u00e5 ved lokale kj\u00f8kken vil det v\u00e6re viktig \u00e5 jobbe systematisk med innhenting av tilbakemeldinger og justering av meny for \u00e5 sikre god kvalitet. For \u00e5 sikre kompetanseheving, erfaringsdeling og u\u00f8nsket variasjon mellom kj\u00f8kkenene, m\u00e5 det ogs\u00e5 sees p\u00e5 hvordan man skal etablere et godt system for samarbeid. \u00d8konomi Investeringskostnadene knyttet til etablering eller reetablering av produksjonskj\u00f8kken p\u00e5 hvert enkelt sykehjem er ikke beregnet i denne utredningen. Kostnadene ved etablering i de eksisterende byggene vil variere ut fra utformingen av den enkelte bygningsmasse og de mulighetene omgivelsene m\u00e5tte gi for utvidelser. En \u00f8kt bemanning p\u00e5 et sted mellom 18-21 \u00e5rsverk vil grovt estimert medf\u00f8re \u00f8kte \u00e5rlige utgifter p\u00e5 i alle fall 15-16 millioner. Videre vil endringen inneb\u00e6re \u00f8kte utgifter i form av anskaffelse av utstyr til hvert enkelt kj\u00f8kken, og faste og variable kostnader knyttet til drift og vedlikehold. Det er i arbeidet med utredningen sett til utredninger andre kommuner har gjort n\u00e5r det kommer til organisering av matproduksjon, blant annet Kristiansand kommune4, Lindesnes kommune5 og Bergen kommune6. Her g\u00e5r det igjen at de ved sammenligning av sine mindre kj\u00f8kken og sentralkj\u00f8kken, ser at de sm\u00e5 kj\u00f8kkenene er dyrere i drift. Vurdering og anbefaling Utredningen omfatter ikke de potensielle byggekostnadene ved etablering av kj\u00f8kken p\u00e5 institusjonene. Dette ville krevd et stort og ressurskrevende arbeid med gjennomgang av byggene. Vi kan likevel si med sikkerhet at kostnadene vil bli av en s\u00e5nn st\u00f8rrelsesorden at det vil bli vanskelig \u00e5 gjennomf\u00f8re. En endring som vil medf\u00f8re \u00f8kte driftskostnader og \u00f8kt bemanning sammenlignet med dagens organisering, vil komplisere det omstillingsarbeidet som er igangsatt i avdeling for helse og omsorg. Uavhengig av den \u00f8konomiske situasjonen i kommunen, vil flere sm\u00e5 kj\u00f8kken med \u00f8kt behov for personell sette oss i en s\u00e5rbar situasjon n\u00e5r det kommer til \u00e5 sikre kompetanse og nok folk p\u00e5 jobb. \u00d8nsket gevinst, i form av \u00f8kt kvalitet og forbedret brukeropplevelse, er avhengig av at vi har stabilt personell med fagkompetanse. Ved usikker bemanningssituasjon, blir ogs\u00e5 gevinstpotensialet usikkert. Samme vurdering gj\u00f8res n\u00e5r det gjelder et alternativ med produksjonskj\u00f8kken p\u00e5 enkelte institusjoner, som for eksempel. Kval\u00f8ya BOV. Skal kommunen f\u00f8rst ha et sentralkj\u00f8kken, er det \u00f8nskelig \u00e5 ikke spre ressursene mer enn n\u00f8dvendig. Sett opp mot at vi har et mattilbud som fungerer i dag, med kvalitetssikret mat i tr\u00e5d med anbefalinger, fremst\u00e5r gevinstpotensialet som for lite sammenlignet med de ulempene omorganisering av matproduksjonen vil medf\u00f8re. Det finnes et mulighetsrom i dag for \u00e5 heve kvaliteten og brukeropplevelsen som vi kan utnytte bedre, blant annet gjennom mer systematisk innhenting av tilbakemeldinger og justering av meny. 4 Bystyret - Bystyresalen 5 Politiske m\u00f8ter - M\u00f8ter - Administrasjonsutvalget & Formannskapet (13.06.2024) 6 Bergen kommune - S\u00f8k i politiske saker 7 Gjennom den helhetlige planen for helse, velferd og omsorg, \u00abAktive og selvstendige sammen\u00bb, er det et m\u00e5l \u00e5 legge mer vekt p\u00e5 lavterskeltilbud, mestring og bruk av innbyggernes egne ressurser og nettverk. En dreining av ressurser mot for eksempel tilrettelegge for aktivitet i kafeer eller m\u00e5ltidstilbud som kan komme alle innbyggerne til gode, ville i st\u00f8rre grad v\u00e6rt en prioritering i tr\u00e5d med dette. Basert p\u00e5 en helhetsvurdering av faktorene ovenfor, fremst\u00e5r dagens l\u00f8sning med sentralkj\u00f8kken som den beste m\u00e5ten \u00e5 organisere den kommunale matproduksjonen p\u00e5. Konklusjon Kommunedirekt\u00f8ren anbefaler at dagens ordning med sentralkj\u00f8kken beholdes. Vedtakskompetanse Helse- og velferdsutvalget Vedlegg 8 "
}