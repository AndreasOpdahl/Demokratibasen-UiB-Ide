{
  "dokument_id": "1a95bd55-e1ec-5405-a839-e99fef3a4af5",
  "doc_type": "case_presentation",
  "kommune": 5501,
  "tittel": "Orientering til kommunestyret om endelige vedtak i hovedutvalg og r\u00e5dgivende organ i januar 2024",
  "url": "https://innsyn.tromso.kommune.no/application/getMoteDokument?dokid=2001600489",
  "tekst": "Arkivsaksnr. 24/02122-1 Saksbehandler Line Vatne Saksgang M\u00f8tedato Kommunestyret 14.02.2024 28/24 Orientering til kommunestyret om endelige vedtak i hovedutvalg og r\u00e5dgivende organ i januar 2024 Kommunedirekt\u00f8rens innstilling til vedtak: Redegj\u00f8relse om endelige vedtak fattet i hovedutvalg og r\u00e5dgivende organer i januar 2024 tas til orientering. Mari Enoksen Hult Gry Caroline Dons Kst. kommunedirekt\u00f8r Kst. direkt\u00f8r, stab for organisasjon 1 Hva saken gjelder Orientering til kommunestyret om alle endelige vedtak fattet i hovedutvalg og r\u00e5dgivende organ i desember 2023. Saksutredning Reglement for hovedutvalgene, pkt. 2 fastsetter at kommunestyret skal orienteres om saker som endelig behandles av hovedutvalgene: \u00abHovedutvalgene har avgj\u00f8relsesmyndighet i saker som gjelder deres ansvarsomr\u00e5der, begrenset av de rammer og retningslinjer som er vedtatt av kommunestyret. Saker som har v\u00e6rt til endelig behandling i hovedutvalgene skal sendes samlet til kommunestyret som orienteringssak.\u00bb I kommunestyrets sak 66/22 ble det i tillegg fattet f\u00f8lgende vedtak: \u00abKommunestyret ber om at saker som ikkje g\u00e5r til kommunestyret og som er behandla i andre utval som integreringsutvalet eller studentutvalet ogs\u00e5 blir tatt med i denne rapporteringa.\u00bb I denne saken orienteres kommunestyret om endelige vedtak fattet i hovedutvalgene og de r\u00e5dgivende organer i desember 2023. Helse- og velferdsutvalget 24. januar 2024 I helse- og velferdsutvalgets m\u00f8te 24.01.2024 ble det fattet to endelige vedtak. Sak 3/24 Svar p\u00e5 anmodning om bosetting av flyktninger i 2024 Helse- og velferdsutvalgets vedtak: Troms\u00f8 kommune im\u00f8tekommer ikke IMDis anmodning om \u00e5 bosette 690 flyktninger i 2024. Kommunen vedtar \u00e5 bosette minimum 450 flyktninger i 2024, inkl. 12 enslige mindre\u00e5rige. Helse- og velferdsutvalget ber om en sak i l\u00f8pet av v\u00e5ren for en plan over hva som skal til for \u00e5 kunne ta imot alle de 690 som IMDi har bedt om. Herunder behov for ekstrabevilling fra staten i henhold til punkt 5 i anmodningsbrevet for \u00e5 kunne opprettholde h\u00f8y kapasitet i bosetting av flyktninger, da forst\u00e5tt som i tr\u00e5d med anmodningen fra IMDi. Sak 4/24 H\u00f8ringsuttalelse - NOU 2023:13 P\u00e5 h\u00f8y tid - Realisering av funksjonshindredes rettigheter Helse- og velferdsutvalgets vedtak: H\u00f8ringsuttalelse til NOU 2023:13 Realisering av funksjonshindredes rettigheter godkjennes med endringene som fremg\u00e5r av dokumentet som er vedlagt m\u00f8teprotokollen. Sakene som ble behandlet i helse- og velferdsutvalgets m\u00f8te 24. januar kan leses her: Innsyn - m\u00f8tekalender (tromso.kommune.no) Kommune- og byutviklingsutvalget 25. januar 2024 I kommune- og byutviklingsutvalgets m\u00f8te 25.01.2024 ble \u00e5tte saker endelig vedtatt. 2 Sak 2/24 Strategi for tilsyn og ulovlighetsoppf\u00f8lging 2024 Kommune- og byutviklingsutvalgets vedtak: Strategi for tilsyn og ulovlighetsoppf\u00f8lging etter plan- og bygningsloven godkjennes med f\u00f8lgende endringer: I tabellen under punkt 3.1 Prioritering av saker, legges det til f\u00f8lgende nye punkt under \"Prioritet 2\": Tiltak som driver n\u00e6ringsvirksomhet i strid med planform\u00e5let. I listen under punkt 3.2 M\u00e5lsetninger for tilsyn legges f\u00f8lgende ny m\u00e5lsetning som nytt punkt 6: 6. Foreta tilsyn av universell utforming i eksisterende n\u00e6ringsbygg (inklusive utesteder), offentlige bygg og lokaler som har f\u00e5tt tillatelse til bruksendring, i minimum 5 saker Sak 3/24 H\u00f8ringsuttalelse til KVU for transportl\u00f8sninger i Nord-Norge og KVU for Nord- Norgebanen Kommune- og byutviklingsutvalgets vedtak: 1. Det er viktig at konseptvalgutredninger for framtidig transport i Nord-Norge og for Nord- Norgebanen er levert og sendt p\u00e5 h\u00f8ring. Samfunnsm\u00e5lene er gode og dekker sentrale utfordringer, som har betydning for utviklingen i nord. Troms\u00f8 kommune mener imidlertid at tilr\u00e5dningene i KVU-ene ikke er i tr\u00e5d med det man skulle forvente ut fra samfunnsm\u00e5lene. 2. Verken transportformene eller geografien sees i sammenheng i KVU for Nord-Norge. Dette er en betydelig svakhet i forhold til mandatet. Bl.a. m\u00e5 sj\u00f8transport vurderes som del av l\u00f8sningene fram mot 2060. Det er uheldig at arbeidet med ekstern kvalitetssikring (KS1) har kommet s\u00e5 sent i gang, og ikke er ferdigstilt f\u00f8r etter NTP-prosessen i Stortinget. 3. Valget om \u00e5 skrinlegge videre arbeid med en Nord-Norgebane har en for d\u00e5rlig begrunnelse og forankring. 4. Troms\u00f8 kommune vil gjenta sitt innspill til NTP 2025-2036, som ble gitt via fylkeskommunen i april 2023: \u00abTroms\u00f8 kommune forventer at utbygging av en moderne Nord-Norgebane tas med i NTP 2025-2036 med f\u00f8lgende utbyggingsrekkef\u00f8lge: Narvik-Troms\u00f8 med sidearm til Harstad og deretter Narvik-Fauske\u00bb. 5. Fremtidens transportsystem m\u00e5 gi transportl\u00f8sninger uten klimagassutslipp, og samtidig v\u00e6re s\u00e5 energieffektivt som mulig. Etablering av infrastruktur for slike l\u00f8sninger inneb\u00e6rer store offentlige investeringer, som b\u00e5de gir utfordringer og muligheter knyttet til omstillingen av samfunnet. For Nord-Norgebanen er utfordringene fremstilt kunstig h\u00f8ye, blant annet gjennom et overdrevent fokus p\u00e5 indirekte utslipp og bruk av grunnlagsdata fra referanseprosjekt med diskutabel relevans. Mulighetene utbyggingen gir er samtidig neglisjert ved \u00e5 ikke ta hensyn til at store offentlige investeringer av denne typen kan framskynde innfasing av utslippsfrie l\u00f8sninger b\u00e5de i industri- og anleggssektor. 6. KVU Nord-Norge omtaler nye internasjonale utfordringer i nordomr\u00e5dene og mangler for samfunnssikkerhet b\u00e5de i kapittel 2.8 om Statssikkerhet, samfunnssikkerhet og beredskap og i kapittel 3.2 S\u00e5rbarhet i transportsystemet. P\u00e5pekte utfordringer og svakheter i dagens systemer gis i for liten grad vekt i forslag til prioriteringer. Herunder den manglende redundansen som store deler av Nord-Norge lider under, og som kunne v\u00e6rt l\u00f8st ved \u00e5 se geografien og transportmidlene i sammenheng. Manglende prioritering av det grenseoverskridende transportsamarbeidet mellom Norge og Sverige/Finland er ogs\u00e5 en svakhet. 3 7. Anbefalte transportl\u00f8sninger i Nord-Norge er satt sammen av sv\u00e6rt ulike tiltak fra tiltakspakken og konseptvalget, p\u00e5 sv\u00e6rt ulike detaljeringsniv\u00e5er og modenhetsgrader. Troms\u00f8 kommune stiller sp\u00f8rsm\u00e5l ved hvordan tiltakene skal forankres i nasjonal transportplan i flere ti\u00e5r framover. S\u00e6rlig de sm\u00e5 og mellomstore tiltakene. Det framg\u00e5r videre av KVU-en at det ogs\u00e5 for ny innfart til Troms\u00f8 framkommer betydelig usikkerhet vedr\u00f8rende faktisk prioritering etter KVU, i kommende NTP-prosesser. 8. Troms\u00f8 kommune stiller sp\u00f8rsm\u00e5l ved om ca. 5 mrd. kr pr \u00e5r i perioden til alle transportformer i Nord-Norge er en satsing. 9. Vedtaket sendes til Statens vegvesen og Jernbanedirektoratet som Troms\u00f8 kommunes h\u00f8ringsuttalelse Sak 4/24 Troms\u00f8 kommunes h\u00f8ringsuttalelse til NOU 2023: 23, Helhetlig forvaltning av akvakultur for b\u00e6rekraftig verdiskaping Kommune- og byutviklingsutvalgets vedtak: Troms\u00f8 kommune uttaler seg om NOU 2023: 23, Helhetlig forvaltning av akvakultur for b\u00e6rekraftig verdiskaping, slik det fremg\u00e5r av vedlegg 1 med f\u00f8lgende tillegg: 1. Troms\u00f8 kommune mener at kommunene ogs\u00e5 skal gis rett til \u00e5 stille funksjonskrav for akvakulturtillatelser ved behandling av kystsoneplaner. 2. Troms\u00f8 kommune er uenig i utvalget s forslag om at det fortsatt skal v\u00e6re tidsubegrensa tillatelser for oppdrett av laks, \u00f8rret og regnbue\u00f8rret. I likhet med andre akvakulturtillatelser b\u00f8r de v\u00e6re tidsavgrensa. 3. Troms\u00f8 kommune mener at trafikklyssystemet m\u00e5 omfatte flere faktorer enn bare lakselus. 4. Troms\u00f8 kommune er uenig med utvalgets forslag om at brudd p\u00e5 bestemmelsene ang\u00e5ende lakselus ikke lenger skal kunne f\u00f8re til reduksjon av tillatelseskapasitet (nedtrekk) i omr\u00e5der med uakseptabel milj\u00f8p\u00e5virkning. Troms\u00f8 kommune mener at det ved gjetatte overskirdelser skal kunne f\u00f8re til redusjon i tiltakelseskapasitet, i tillegg til b\u00f8telegging slik utvalget foresl\u00e5r Sak 5/24 for kulturmilj\u00f8 2023-2032 - til offentlig ettersyn (andre gang) Kommune- og byutviklingsutvalgets vedtak: Kommunedelplan for kulturmilj\u00f8 2023-2032 datert 20.11.2023 legges ut til offentlig ettersyn i 6 uker. I h\u00f8ringen bes det spesielt om hvordan de kulturhistoriske gatemilj\u00f8ene kan vektlegges i vurderingen av gatebruksplaner og utformingen av den enkelte gate. Vedtaket er hjemlet i plan- og bygningsloven \u00a7 11-14. Sak 7/24 Utbyggingsavtale Nordheim - endelig vedtak Kommune- og byutviklingsutvalgets vedtak: Utbyggingsavtale mellom Troms\u00f8 kommune og PEAB Utbygging AS for utbyggingsomr\u00e5det Nordheim vedtas. Sak 8/24 Utbyggingsavtale Ringvegen 770 - utlegging til offentlig ettersyn Kommune- og byutviklingsutvalgets vedtak: 4 Forslag til utbyggingsavtale mellom Troms\u00f8 kommune og Coop Norge Troms\u00f8 Eiendom AS for utbyggingen av Ringvegen 770 legges ut til offentlig ettersyn i 30 dager. Sak 9/24 S\u00f8knad om utvidelse av akvakulturtillatelse - lokalitet 13804, Rogndalen Kommune- og byutviklingsutvalgets vedtak: Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Troms\u00f8 kommune forventer at det til enhver tid benyttes beste milj\u00f8messige l\u00f8sning for \u00e5 hindre utslipp, lus og r\u00f8mming, jf. vedtak i kommunestyrets sak 34/19. Kommunen anmoder Statsforvalteren om \u00e5 kreve at det foreligger dokumentasjon som tilsier at biomasse\u00f8kningen er milj\u00f8messig forsvarlig dersom fylkeskommunen skal innvilge s\u00f8knaden slik den foreligger. Sak 10/24 S\u00f8knad om utvidelse av akvakulturtillatelse - lokalitet 31398, Finnvik Kommune- og byutviklingsutvalgets vedtak: Troms\u00f8 kommune tror tiltaket vil kunne ha en stor negativ milj\u00f8p\u00e5virkning samlet i omr\u00e5det og stiller seg kritisk til om Statsforvalteren b\u00f8r tillate s\u00f8knaden slik den st\u00e5r i dag. Dersom tiltaket tiltattes, forventer Troms\u00f8 kommune at det til enhver tid benyttes beste milj\u00f8messige l\u00f8sning for \u00e5 hindre utslipp, lus og r\u00f8mming, jf. vedtak i kommunestyrets sak 34/1 Sakene som ble behandlet i kommune- og byutviklingsutvalget den 25. januar kan leses her: Innsyn - m\u00f8tekalender (tromso.kommune.no) Milj\u00f8-, idrett-, kultur- og samfunnsutviklingsutvalget 24. januar 2024 I milj\u00f8-, idrett-, kultur- og samfunnsutviklingsutvalgets m\u00f8te 24.01.2024 ble det fattet sju endelige vedtak. Sak 2/24 Str\u00f8mming i kommunale idrettshaller Milj\u00f8-, idrett-, kultur- og samfunnsutviklingsutvalgets vedtak: Det \u00e5pnes for f\u00f8lgende i utvalgte kommunale innen- og utend\u00f8rs idrettsanlegg: - Str\u00f8mming av arrangement der dette er et krav fra internasjonale forbund, og der man uten slik str\u00f8mming ikke vil kunne v\u00e6re arrang\u00f8r. - Idrettsarrangement i aldersklassen 18 \u00e5r og eldre. - Str\u00f8mming av idrettsarrangementer med ut\u00f8vere p\u00e5 h\u00f8yt niv\u00e5/toppidrett i aldersklassene 15-18 \u00e5r, herunder nasjonale serier, nasjonale cuper og nasjonale mesterskap. Det tillates ikke str\u00f8mming av arrangement med deltagere i aldersklassen 14 \u00e5r og yngre. F\u00f8r det \u00e5pnes for str\u00f8mming m\u00e5 idrettslag som \u00f8nsker \u00e5 str\u00f8mme underskrive en avtale med Troms\u00f8 kommune. Avtalen ligger som vedlegg til saken. 5 Sak 3/24 Innlemming i samisk forvaltningsomr\u00e5de for samiske spr\u00e5 Milj\u00f8-, idrett-, kultur- og samfunnsutviklingsutvalgets vedtak: Milj\u00f8, idrett, kultur og samfunnsutviklingsutvalget ber administrasjonen om \u00e5 utrede og levere en sak om \u00e5 s\u00f8ke Troms\u00f8 kommune inn til samisk spr\u00e5kforvaltningsromr\u00e5de. Saken bes legges frem for MIKS-utvalget og vedtas av Kommunestyret innen utgangen av \u00e5ret. Sak 6/24 Innspill til regionalt innspillsm\u00f8te for Nord-Norge om stortingsmeldinger for klima og natur (23/5569) Milj\u00f8-, idrett-, kultur- og samfunnsutviklingsutvalgets vedtak: Innspillet som ble vedtatt er vedlagt protokoll. Sak 10/24 Behandling av tilskudd N\u00e6rmilj\u00f8 og frivillighet 2024 Milj\u00f8-, idrett-, kultur- og samfunnsutviklingsutvalgets vedtak: S\u00f8knad fra Dancelab Dansens Hus innvilges med 50 000,- S\u00f8knad fra Ung i kor Nord innvilges med 20 000,- S\u00f8knad fra Norsk Forbund for Utviklingshemmede Troms\u00f8 Lokallag innvilges med 60 000,- S\u00f8knad fra S\u00f8r-Troms\u00f8ya bydelsr\u00e5d innvilges med 40 000,- S\u00f8knad fra Troms\u00f8 internasjonale filmfestival innvilges med 60 000,- S\u00f8knad fra Troms\u00f8 Barnefestival AS innvilges med 110 000,- S\u00f8knad fra Skolerevyene ved Fritid innvilges med 255 000,- Bel\u00f8pene utbetales fra ordningen n\u00e6rmilj\u00f8 og frivillighet Sak 11/24 Fordeling av tilskudd til diverse kulturform\u00e5l 2024 Milj\u00f8-, idrett-, kultur- og samfunnsutviklingsutvalgets vedtak: 1. Fordeling av tilskudd til diverse kulturform\u00e5l vedtas slik det fremg\u00e5r i tabell 1. 2. Tilskuddet belastes fra konto: 14721.3850.24052 Sak 13/24 H\u00f8ringsinnspill - NOU2023:25 Omstilling til lavutslipp - Veivalg for klimapolitikken mot 2050 - Troms\u00f8 kommune Milj\u00f8-, idrett-, kultur- og samfunnsutviklingsutvalgets vedtak: Troms\u00f8 \u00f8nsker \u00e5 \u00abv\u00e6re ledende i arbeidet for et klima- og milj\u00f8vennlig samfunn\u00bb blant annet gjennom \u00e5 \u00abutvikle et lavutslippssamfunn gjennom kunnskapsbaserte tiltak.\u00bb Dermed er klimautvalgets utredning aktuell p\u00e5 lokalt niv\u00e5, og kan utgj\u00f8re et betydelig kunnskapsgrunnlag for Troms\u00f8 kommunes utvikling. Overordnet st\u00f8tter Troms\u00f8 kommune utvalgets anbefalinger og vurderinger. Som Arktisk hovedstat, forsknings- og utviklingssentrum i nord, europeisk ungdomshovedstat 2026, 6 b\u00e6rekraftig reisem\u00e5l, og en av de st\u00f8rste byene i Nord-Norge er Troms\u00f8 forberedt p\u00e5 \u00e5 ta et stort regionalt ansvar, gitt at nasjonale myndigheter bidrar med \u00f8konomiske ressurser og kompetanse for \u00e5 styrke klimaomstillingen. H\u00f8ringsuttalelse i vedlegg 1 vedtas. Sak 17/24 Oppnevning av medlemmer til kommunale priskomiteer Milj\u00f8-, idrett-, kultur- og samfunnsutviklingsutvalgets vedtak: Det oppnevnes f\u00f8lgende medlemmer til 2024-2027 Hederspris og kulturpris 1. leder Maja Sandvik Lockert 2. Joel Lumba 2 3. Mette-Marith Aspmo 2023-2027 Kulturvernpris 1. leder Halvard Birkeland 2. Anita Egge 3. Lars Echroll 2019-2023 Idrettspris 1. leder Inge Tak\u00f8y 2. Anne Berit Figenschau Medlem nr. 3 oppnevnes av Troms\u00f8 idrettsr\u00e5d. Idrettsprisen utredes til utvides til to priser; Idrettens: 1. Heders og frivillighetspris og 2. Idrettspris Sakene som ble behandlet i milj\u00f8-, idrett-, kultur- og samfunnsutviklingsutvalget den 24. januar kan leses her: Innsyn - m\u00f8tekalender (tromso.kommune.no) Oppvekst- og utdanningsutvalget 26. januar 2024 I oppvekst- og utdanningsutvalgets m\u00f8te 26.01.2024 ble det fattet fem endelige vedtak. Sak 4/24 Tilsvar h\u00f8ring NOU 2023: 20 \u00abTegnspr\u00e5k for livet. Forslag til en helhetlig politikk for norsk tegnspr\u00e5k\u00bb Oppvekst- og utdanningsutvalgets vedtak: H\u00f8ringsuttalelsen fra Troms\u00f8 kommune om NOU 2023:20 \u00abTegnspr\u00e5k for livet. Forslag til en helhetlig politikk for norsk tegnspr\u00e5k\u00bb vedtas slik det framg\u00e5r av saksfremlegget. Sak 6/24 Orientering om veiledere barnehage- og skolemilj\u00f8 Oppvekst- og utdanningsutvalgets vedtak: 1. \u00abVeileder: Et trygt og godt skolemilj\u00f8\u00bb og \u00abVeileder: Et trygt og godt barnehagemilj\u00f8\u00bb tas til orientering. 2. \u00abVeileder: Et trygt og godt skolemilj\u00f8\u00bb og \u00abVeileder: Et trygt og godt barnehagemilj\u00f8\u00bb erstatter \u00abStrategiplan mot mobbing\u00bb. 7 3. Utvalget ber om at intensjonen i CRPD implementeres i veilederen Sak 7/24 Veiledere for barnehage hjem og skole hjem samarbeidet Oppvekst- og utdanningsutvalgets vedtak: Veileder til barnehage \u2013 hjem samarbeidet tas til orientering Veileder til skole \u2013 hjem samarbeidet tas til orientering Sak 8/24 H\u00f8ringssvar fra Troms\u00f8 kommune - Endringer i barnehageloven med forskrifter (styring og finansiering av barnehagesektoren) Oppvekst- og utdanningsutvalgets vedtak: H\u00f8ringssvar fra Troms\u00f8 kommune vedtas, og leveres innen fristen 1. februar 2024 med f\u00f8lgende endringer: Tillegg til kapittel 5: Troms\u00f8 kommune vil p\u00e5peike at det m\u00e5 vere ein overkommeleg bevisbyrde for kommunen for \u00e5 trekke tilbake ei eventuell godkjenning med vilk\u00e5r om at det er ein ideell barnehage slik at det ikkje blir mogleg med kreative finansielle ordningar for \u00e5 likevel ta ut utbytte. Troms\u00f8 kommune meiner at det b\u00f8r vere forbod mot utbytte i barnehagesektoren. Tillegg til h\u00f8yringsuttalen Kapittel 7 Der kommunen tidlegare har redusert sin kapasitet s\u00e5 m\u00e5 det vere mogleg for kommunen \u00e5 justere ned kapasiteten i private barnehagar utan \u00e5 m\u00e5tte redusere kommunale plassar tilsvarande. Det er viktig at storleiken p\u00e5 dei private barnehagane blir rekna som eit sakleg grunnlag for \u00e5 stille ulike krav til reduksjon av plassar. Ein liten barnehage vil vere meir s\u00e5rbar for krav om reduksjon i talet p\u00e5 plassar. Tilf\u00f8res f\u00f8lgende avsnitt: Troms\u00f8 kommune \u00f8nsker ideelle og foreldreeide barnehager i fremtiden. Disse barnehagene er ofte sm\u00e5, har svakere eierstruktur og dermed mer s\u00e5rbare enn b\u00e5de kommunale og kommersielle barnehager. Vi frykter at et \"likt nedtrekk\" kan gi sv\u00e6rt ulike utslag for ulike eierformer av barnehager og at de ikke er rustet til \u00e5 st\u00e5 imot nedtrekk. Troms\u00f8 kommune \u00f8nsker \u00e5 ha muligheten til \u00e5 kunne skjerme disse fra nedtrekk for \u00e5 bevare ulike profiler av barnehager i kommunen. Vi anbefaler departementet \u00e5 gi kommunene st\u00f8rre fleksibilitet i hvor nedtrekket skal komme. Til Kapittel 12 Setninga: \u00abKommunen antar at en lokal forskrift kan bidra til \u00e5 skape un\u00f8dig mye splid mellom kommunen og de private barnehagene.\u00bb strykes. Setninga: \u00abTroms\u00f8 kommune mener at nasjonal forskrift om tilskudd til private barnehager b\u00f8r videref\u00f8res med noen endringer.\u00bb endres til: \u00abDersom ordninga med nasjonal forskrift blir vidaref\u00f8rt b\u00f8r noko endrast.\u00bb Tillegg til slutt i same avsnitt: \u00abKommunen m\u00e5 kunne ta omsyn til talet p\u00e5 barn i ein barnehage\u00bb Tillegg til slutt: Det b\u00f8r utarbeides nasjonale forskrifter som kommunen kan velje \u00e5 bruke. Til kapittel 13 Dette avsnittet strykes: \u00abKommunen tror lokal forskrift kan skape un\u00f8dig mye splid mellom kommunen og de private barnehagene. Det kan bli uenighet om hvordan forskriften skal utformes, og i ettertid h\u00e5ndheves. Dette kan resultere i klagesaker og mulige rettsaker\u00bb. Sak 11/24 Bestilling av sak om skjermbruk, mobiltelefon og digitalisering i skolen Oppvekst- og utdanningsutvalgets vedtak: Oppvekst- og utdanningsutvalget ber om at administrasjonen utreder og leverer en sak om skjermbruk, mobiltelefon og digitalisering i skolen for behandling i utvalget. 8 Sakene som ble behandlet i oppvekst- og utdanningsutvalget 26. januar kan leses her: Innsyn - m\u00f8tekalender (tromso.kommune.no) Eldrer\u00e5det 22. januar 2024 I eldrer\u00e5dets m\u00f8et 22.01.2024 ble det ikke fattet endelige vedtak. Sakene som ble behandlet i eldrer\u00e5det 22. januar kan leses her: Innsyn - m\u00f8tekalender (tromso.kommune.no) Kommunalt r\u00e5d for mennesker med nedsatt funksjonsevne 22. januar 2024 I kommunalt r\u00e5d for mennesker med nedsatt funksjonsevne sitt m\u00f8te 22.01.2024 ble det ikke fattet endelige vedtak. Sakene som ble behandlet i kommunalt r\u00e5d for mennesker med nedsatt funksjonsevne sitt m\u00f8te 22. januar kan leses her: Innsyn - m\u00f8tekalender (tromso.kommune.no) Mangfolds- og integreringsutvalget 23. januar 2024 I mangfolds- og integreringsutvalgets m\u00f8te 23.01.2024 ble en sak endelig avgjort. Sak 5/24 M\u00f8teplan for mangfolds- og integreringsutvalget 2024 Mangfolds- og integreringsutvalgets vedtak: M\u00f8teplan for mangfolds- og integreringsutvalget vedtas: Tirsdag 23. januar kl. 12.00 Torsdag 8. februar kl. 12.00 Tirsdag 5. mars kl. 12.00 Tirsdag 2. april kl. 12.00 Tirsdag 30. april kl. 12.00 Tirsdag 4. juni kl. 12.00 Mandag 26. august kl. 12.00 Mandag 23. september kl. 12.00 Mandag 28. oktober kl. 12.00 Mandag 25. november kl. 12.00 Sakene som ble behandlet i mangfolds- og integreringsutvalget den 23. januar kan leses her: Innsyn - m\u00f8tekalender (tromso.kommune.no) Vedtakskompetanse Kommunestyret. 9 Vedlegg Vedlegg Sak 6-24 Vedlegg 1 sak 13-24 Fullstendig h\u00f8ringsinnspill NOU202325 Omstilling til lavutslipp Veivalg for klimapolitikken mot 2050 Troms\u00f8 kommune 10 "
}