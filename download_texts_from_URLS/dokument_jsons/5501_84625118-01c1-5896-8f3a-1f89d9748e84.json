{
  "dokument_id": "84625118-01c1-5896-8f3a-1f89d9748e84",
  "doc_type": "case_attachment",
  "kommune": 5501,
  "tittel": "200/2117 Austadvegen 4A - Vedtak - Rammetillatelse til oppf\u00f8ring av enebolig og unntak fra midlertidig forbud mot tiltak",
  "url": "https://innsyn.tromso.kommune.no/application/getMoteDokument?dokid=2001959879",
  "tekst": "FRONT ARKITEKTUR AS Strandgata 22 9008 TROMS\u00d8 Deres ref. V\u00e5r ref. Saksbehandler Dato BYGG-22/02687-14 Bettina Elise Haug 12.03.2024 +47 48242297 200/2117 Austadvegen 4A - Vedtak - Rammetillatelse til oppf\u00f8ring av enebolig og unntak fra midlertidig forbud mot tiltak Eiendom (gnr/bnr/fnr/snr): 200 / 2117 / 0 / 0 Ansvarlig s\u00f8ker: FRONT ARKITEKTUR AS Tiltakshaver: Stein Johnsen Vedtak Etter delegert myndighet fra kommunestyret: Byggesaksenheten gir rammetillatelse til oppf\u00f8ring av enebolig, slik det er s\u00f8kt om, jf. plan- og bygningsloven \u00a7\u00a7 20-2, 20-3 og 21-2 femte ledd. 1. Vi samtykker til at tiltaket gjennomf\u00f8res slik det er s\u00f8kt om, da det etter kommunens skj\u00f8nn ikke vil vanskeliggj\u00f8re planleggingen, jf. plan- og bygningsloven \u00a7 13-1 tredje ledd og KOBY-vedtak datert 02.06.2022. 2. Vi tillater ny avkj\u00f8rsel, fra kommunal vei, KV1100, slik som vist p\u00e5 situasjonskartet. Tillatelse gis etter veglova \u00a7 40. 3. Tiltaksklasser fastsettes etter s\u00f8kers forslag slik det framg\u00e5r av gjennomf\u00f8ringsplanen, jf. plan- og bygningsloven \u00a7 21-4 tredje ledd, jf. SAK10 \u00a7 9-3. Gjennomf\u00f8ringsplanen skal til enhver tid v\u00e6re oppdatert med gjeldende ansvarsretter. S\u00f8ker m\u00e5 melde endringer til kommunen. 4. Det m\u00e5 gjennomf\u00f8res uavhengig kontroll av f\u00f8lgende fagomr\u00e5der, jf. pbl. \u00a7 24-1, jf. SAK10 kapittel 14: a. Fuktsikring, v\u00e5trom i boliger b. Luftetthet, nye boliger 5. Tiltaket kan ikke igangsettes f\u00f8r vi har gitt igangsettingstillatelse og f\u00f8lgende krav er oppfylte: a. Det m\u00e5 foreligge samtykke fra Troms\u00f8 kommune ved seksjon for vann og avl\u00f8p. b. Gjennomf\u00f8ringsplanen m\u00e5 v\u00e6re oppdatert med ansvarlige foretak for aktuelle ansvarsomr\u00e5der. Vedtaket er begrunnet i saksutredningen nedenfor. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Klagefristen er tre uker Vedtaket kan p\u00e5klages til Statsforvalteren i Troms og Finnmark. Klagefristen er tre uker fra vedtaket er mottatt. Klagen sendes til Troms\u00f8 kommune, byutvikling, som vurderer saken p\u00e5 ny f\u00f8r den sendes videre til Statsforvalteren. N\u00e6rmere opplysninger framg\u00e5r av vedlagte oppsett. Med hilsen Anne-Marte T\u00f8gersen Bettina Elise Haug enhetsleder jurist Seksjon for byutvikling, Byggesak Seksjon for byutvikling, Byggesak Dokumentet er elektronisk godkjent og har ingen signatur Vedlegg: NYTTIGE OPPLYSNINGER HVIS DU \u00d8NSKER \u00c5 KLAGE P\u00c5 VEDTAK Gjennomf\u00f8ringsplan 10_KORR_Nabomerknader_Vedlegg1-til-nabomerknad-OLE-J\u00d8RGEN-\u00d8RJAVIK-Svar til nabovarsel Austadveien 4A 291223 Innsigelser mot utbyggingsplanene i Austadvegen 4 a og 4 b Innsigelse p\u00e5 disposisjoner i forbindelse med oppf\u00f8ring av nybygg i Austadvegen 4a og 4b 01a_Situasjonsplan_0811_1905_Austadvegen_4A 01b_Situasjonsplan_0811_Austadvegen_4A 01c_Situasjonsplan_1905_Austadvegen_4A 02_Plan 0_Austadvegen_4A 03_Plan 1_Austadvegen_4A 04_Plan 2_Austadvegen_4A 05_Snitt AA_Austadvegen_4A 06_Tak_Austadvegen_4A 07_Lengdeprofil_Austadvegen_4A 08_Fasade mot s\u00f8r_Austadvegen_4A 09_Fasade mot vest_Austadvegen_4A 10_Fasade mot \u00f8st_Austadvegen_4A 11_Fasade mot nord_Austadvegen_4A Kopi til: Thale Wang \u00d8rjavik Ole J\u00f8rgen \u00d8rjavik Guri Abelsen Stein Johnsen 2 Saksbehandling med begrunnelse for vedtak Saksdokumenter: Mottatt: Utsendt: S\u00f8knad om rammetillatelse 22.12.2022 Varsel om avslag 10.03.2023 Reviderte tegninger 02.05.2023 Supplering av s\u00f8knad 05.01.2024 Innsigelser fra nabo 27.02.2024 Innsigelser fra nabo 28.02.2024 Tilbakemelding i saken 01.03.2024 Svar p\u00e5 tilbakemelding 04.03.2024 Forel\u00f8pig tilbakemelding 04.03.2024 Oppdatert situasjonsplan 04.03.2024 Reviderte tegninger \u2013 Komplett s\u00f8knad 05.03.2024 Etterlyser svar 06.03.2024 Kommunen svarer 11.03.2024 Gjeldene planer for eiendommen: Plan-id: Datert: Kommuneplanens arealdel 2017-2026 5401_0142 29.03.2017 Reguleringsplan \u2013 Del av eiend. Mellomvn. 47 5401_0811 29.07.1982 Beskrivelse av tiltaket S\u00f8knaden gjelder oppf\u00f8ring av enebolig med underjordisk garasje. Det fremg\u00e5r av s\u00f8knaden at boligen oppf\u00f8res delvis i to etasjer med garasje under. S\u00f8knaden har etter tilbakemelding fra kommunen v\u00e6rt endret p\u00e5 to ganger. Netto tomtest\u00f8rrelse (areal regulert til bolig) 843 m2 Bebygd areal (BYA) 224,9 m2 Grad av utnytting (%-BYA) 26,7 %-BYA M\u00f8neh\u00f8yde fra gjennomsnittlig terrengniv\u00e5 8,2 m Gesimsh\u00f8yde fra gjennomsnittlig terrengniv\u00e5 5,5 m Aktuelle planbestemmelser Eiendommen er avsatt til boligform\u00e5l i reguleringsplan 0811 og Kommuneplanens arealdel 2017-2026 (heretter KPA). Arealplanene gjelder side om side, med mindre det foreligger motstrid, da skal KPA g\u00e5 foran jf. KPA punkt 1.3. Eiendommen er omfattet av midlertidig forbud mot tiltak i p\u00e5vente av p\u00e5g\u00e5ende reguleringsplan 1905. I KOBY-vedtak av 02.06.2022 er administrasjonen gitt myndighet til \u00e5 innvilge unntak fra midlertidig forbud mot tiltak, s\u00e5fremt det ikke vil vanskeliggj\u00f8re planleggingen. Situasjonsplan Gjeldende reguleringsplan Rammer for ny reguleringsplan 3 Tegninger Fasade s\u00f8r Fasade vest Fasade nord Fasade \u00f8st Plan 0 Plan 1 Plan 2 Snittegning 4 Byggegrunn og naturfare Eiendommen omfattes ikke av aktsomhetsomr\u00e5der for naturfare i NVE Atlas. S\u00f8ker har redegjort for byggetomtens sikkerhet. Vann, avl\u00f8p og overvann Det foreligger ikke godkjenning fra seksjon for vann og avl\u00f8p. Dette m\u00e5 foreligge ved s\u00f8knad om igangsettingstillatelse. Uttalelser fra andre myndigheter Saken har ikke v\u00e6rt p\u00e5 h\u00f8ring. Nabovarsel Naboer er varslet om tiltaket. S\u00f8knaden har v\u00e6rt revidert to ganger, siste revidering gikk p\u00e5 \u00e5 fjerne en mindre del av bygget p\u00e5 eiendommens s\u00f8rvestre hj\u00f8rne som kom utenfor byggegrensen i gjeldende plan. S\u00f8ker har redegjort for at denne endringen ikke trenger \u00e5 nabovarsels da det ikke har negativ innvirkning p\u00e5 ber\u00f8rte naboer at prosjektet blir mindre. I tillegg til merknader fra sist nabovarsel har kommunen mottatt innsigelser mot tiltaket 27.02.2024 og 28.02.2024. Innsigelsen er kommet inn etter frist, men kommunen ans\u00e5 de som relevante for saken og s\u00f8ker har kommentert innsigelsene. Kommunen har mottatt f\u00f8lgende nabomerknader: Merknad fra 200/1976 R\u00f8stbakken 8, hjemmelshaver Thale Wang \u00d8rjavik og Ole J\u00f8rgen \u00d8rjavik (kommunens sammenfatning): - Vi reiser som tidligere noen prinsipielle sp\u00f8rsm\u00e5l til kommunen knyttet til kommunens intensjon ved planens oppstart tilbake i 2018. Kommunen valgte \u00e5 innlemme \u00abVilla Eidsvold\u00bb og Austadvegen 4 A og B i reguleringsplanen ID 1905, med begrunnelse om \u00e5 kunne detaljregulere omr\u00e5det for \u00e5 sikre at de verneverdige bygningene og kulturmilj\u00f8et i tilstrekkelig grad ville bli ivaretatt. Vi mener det er viktig at kommunens opprinnelige intensjon og form\u00e5l for dette kulturmilj\u00f8et ikke blir forringet av innvilgede unntak og dispensasjoner. - I kommunens forslag til ny KPA for 2023-2034 foresl\u00e5s det \u00e5 etablere hensynssone p\u00e5 alle ber\u00f8rte tomter som er omfattet av plan 1905. - Vi er av den oppfatning at plan 1905 m\u00e5 fullf\u00f8res i sin helhet f\u00f8r tiltak kan godkjennes og iverksettes innenfor dette omr\u00e5det. - Vi kan ikke se at kommunen i tilstrekkelig grad har vurdert tiltakets p\u00e5virkning p\u00e5 kulturmilj\u00f8et jfr v\u00e5re anf\u00f8rsler nedenfor under \u00abHensynssone\u00bb. I tillegg er det en p\u00e5g\u00e5ende klagesak om igangsetting av tiltak p\u00e5 naboeiendommen Austadveien 4B, som er relevant ogs\u00e5 i denne sammenheng. - Vi mener denne saken \u00e5penbart har s\u00e5 stor allmenn interesse at det rent prinsipielt m\u00e5 v\u00e6re h\u00f8ringsrunder og befaring p\u00e5 omr\u00e5det av sentrale beslutningstagere i administrasjonen og ikke minst i KOBY f\u00f8r plan 1905 kan endelig godkjennes. - Vi har mottatt tre nabovarsler fra samme tiltakshaver. I siste forslag har man trukket huset 3m fra sommerstuen samt at huset strekker seg 2m lengre ned i bakken mot s\u00f8r foran sommerstua. Isolert sett er det positivt \u00e5 gi mer \u00abluft\u00bb mellom nybygget og sommerstuen, men resultatet av nybyggets foresl\u00e5tte posisjon lengre ned i bakken mot s\u00f8r undergraver intensjonen om \u00e5 ivareta kulturmilj\u00f8et, ettersom viktige siktlinjer brytes. - Vi mener det oms\u00f8kte tiltaket med all grunn viser at det er viktig \u00e5 gjennomf\u00f8re en fullstendig og opplyst reguleringsplan f\u00f8r ev. tiltak kan iverksettes p\u00e5 nevnte eiendom. - Tiltakshavers s\u00f8knad gjelder et nytt og moderne bygg og isolert sett, l\u00f8srevet fra de naturgitte og allerede bebygde omgivelsene, er ikke planene oppsiktsvekkende. - Om hensynssonen \u00abkulturmilj\u00f8\u00bb sier forslaget til ny KPA (20.3.7) at \u00abny bebyggelse b\u00f8r utformes og plasseres slik at volum, proporsjoner og arkitektonisk uttrykk har fellestrekk med den eksisterende, eldre bebyggelsen og bebyggelsesm\u00f8nsteret\u00bb. Videre heter det at \u00abI saker som ber\u00f8rer kulturmilj\u00f8er og kulturminner i hensynssonen skal kommunens kulturminnekompetanse h\u00f8res\u00bb. - Uavhengig av hvilke rekkef\u00f8lge KPA, detaljregulering og byggesaken har, viser utredningen og forslaget om en hensynssone i omr\u00e5det, at det foreligger s\u00e6rlige interesser av vesentlig betydning for kulturmilj\u00f8et som b\u00f8r vektlegges s\u00e6rskilt i en byggesak. - Tiltakshaver hevder at: \u00abnytt hus er tilpasset med sin form, takutforming, proporsjoner og plassering til kulturmilj\u00f8et i dette omr\u00e5det. Derfor det er ikke lenger grunnlag for midlertidig byggeforbud\u00bb. Vi er uenig i denne beskrivelsen. - Da reguleringsplanen ikke er ferdigbehandlet, og det er nedlagt midlertidig forbud mot tiltak for nevnte eiendom, er det ikke hjemmel for oms\u00f8kte tiltak jfr. Plan og Bygningsloven \u00a7 13-1 f\u00f8rste ledd. 5 Se vedlagt nabomerknad. Merknad fra 200/2223 Austadvegen 3, hjemmelshaver Guri Abelsen (kommunens sammenfatning) - Jeg har f\u00e5tt flere nabovarsler fra Austadvegen 4 a, og har svart likelydende p\u00e5 de f\u00f8rste, men den siste fra desember rakk jeg ikke kommentere p\u00e5. Ettersom omr\u00e5det ikke er ferdigregulert og at det er sannsynlig at disse tomtene skal underlegges strengere restriksjoner (hensynssone) regner jeg med at ingenting kan igangsettes inntil denne planen er ferdig. - Jeg ser at begge utbyggerne av 4 a og 4 b s\u00f8ker om flere dispensasjoner, overskridelser av bygglinjer etc. Den dispensasjonen som jeg frykter mest, er avstanden til adkomstveien. Bredden p\u00e5 innkj\u00f8rselen fra Alfheimvegen er 3,5 m fra gjerde til gjerde, den har to knappe svinger og g\u00e5r i nedoverbakke. - Som beboere er vi stolte av eiendommen rundt \u00abEidsvold\u00bb og at denne blir godt ivaretatt. En utbygging tilh\u00f8rende omr\u00e5det m\u00e5 gj\u00f8rs med stil \u2013 og med hjelp av grundig planlegging og antikvarisk ekspertise. - Hvis Austadvegen 4A og 4B skal bebygges m\u00e5 det v\u00e6re ei forutsetning at veien utbedres f\u00f8rst. Jeg h\u00e5per derfor at hensynet for \u00e5 prioritere en sikker adkomst til alle eiendommene i Austadvegen blir ivaretatt i den videre planleggingen av byutviklingen her, veien er allerede utfordrende nok. Se vedlagt innsigelse. S\u00f8kers vurdering av nabomerknader - Tiltaket forholder seg ti l de angitte byggegrensene slik de framkommer av kommunens notat. Byggets plassering er satt slik at siktlinjene og visuell sammenheng mellom sommerstua og kulturmilj\u00f8et p\u00e5 Eidsvold ivaretas. Det vil ikke bli etablert st\u00f8tte murer eller lignende vest for den rosa linjen. - Tiltaket er tilpasset administrasjonens vurdering av n\u00f8dvendig avstand p\u00e5 3 meter mellom sommerstua og det nye bygget. Dette sikrer b\u00e5de sommerstuas fundament og konstruksjon under opparbeidingen av byggetomta. Avstanden gir ogs\u00e5 tilstrekkelig rom rundt sommerstua som kulturminne og muliggj\u00f8r n\u00f8dvendig vedlikehold. Den planlagte hensynssonen s\u00f8r og \u00f8st for sommerstua begrenser fremtidige inngrep som kunneredusert den visuelle sammenhengen mellom sommerstua og resten av anlegget p\u00e5 Eidsvold. Videre etableres det en gr\u00f8ntkorridor mellom tiltaket og Eidsvold, som demper det visuelle inntrykket av den nye boligen ved \u00e5 bevare vegetasjonen. - Merknadsstilleren hevder at tiltaket ikke harmonerer med kulturmilj\u00f8et. Bruken av saltak og m\u00f8rke farger p\u00e5 fasadene og taket er bevisst valgt for \u00e5 unng\u00e5 kontrast med kulturmilj\u00f8et og dermed redusere det visuelle inntrykket av det nye bygget i forhold til omkringliggende bebyggelse. Dett e i tr\u00e5d med kommunens notat. Tiltakshaver er s\u00e5ledes uenig i merknadsstillers anmerkning om at det arkitektoniske uttrykket p\u00e5 tiltaket ikke har fellestrekk, eller hensyntar, eksisterende bebyggelse. - KOBY-vedtaket av 02.06.2022 gir administrasjonen anledning ti l \u00e5 innvilge unntak fra midlertidig forbud mot tiltak av 11.11.2021. Kommunen kan samtykke til at tiltak som er nevnt i f\u00f8rste ledd blir gjennomf\u00f8rt hvis det etter kommunens skj\u00f8nn ikke vil vanskeliggj\u00f8re planleggingen. Det er tiltakshavers syn at oms\u00f8kte tiltak p\u00e5 200/2117 ikke vil vanskeliggj\u00f8re kommunens planlegging ifm. reguleringsplan 1905, ettersom at man forholder seg til de foresl\u00e5tte rammer for reguleringsplan 1905. - Tiltakshaver finner det bemerkelsesverdig hvordan merknadsstillers synspunkter har endret seg siden oppstarten av reguleringsarbeidet p\u00e5 plan 1905. Dett e gjelder spesielt med tanke p\u00e5 tidligere uttalelser i et felles svar p\u00e5 oppstarten av reguleringsplan en datert 24.10.2018. P\u00e5 dette tidspunktet var merknadsstiller tydelig p\u00e5 at hensynssonen ikke skulle omfatt e tomtene langs Austadvegen, mens man i dag har inntatt motsatt posisjon. - Tiltakshaver s\u00f8ker ikke om dispensasjon fra byggelinjer satt i eksisterende reguleringsplan 0811, ei heller for byggelinjer som planlagt i reguleringsplan 1905. Tiltaket tar hensyn til fremtidig behov for utvidelse av Austadvegen og fortau i samsvar med kommunens notat, og ivaretar n\u00f8dvendige siktelinjer for sikker trafikkavvikling. - Tiltakets byggegrenser mot Austadvegen tar hensyn til fremtidig behov for utvidelse av vegarealet i samsvar med kommunens notat. Byggets yttervegg er justert i forhold ti l eksisterende reguleringsplan 0811, totalt 8,05m fra Austadvegen og 4m fra rosa linje. I tillegg er garasjeport trukket 5m \u00f8st for rosa linje. 6 Kommunens vurdering Nabomerknader Etter v\u00e5r vurdering ha ansvarlig s\u00f8ker kommentert, redegjort og svart p\u00e5 de relevante nabomerknadene. Kommunen vil understreke at vi vurderer tiltak utfra plan- og bygningslovens bestemmelser, tilh\u00f8rende forskrifter og gjeldende arealplaner. Disse vurderingene f\u00f8lger under. Utover dette har ikke kommunen ytterligere kommentarer til merknadene. Visuelle kvaliteter Plan- og bygningsloven \u00a7 29-2 har f\u00f8lgende ordlyd: \u00abEthvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb S\u00f8kers vurdering - Tiltaket er justert slik at avstanden mellom nybygget og sommerstua er 3 meter. - Det skal ikke iverksettes tiltak foran sommerstua som reduserer den visuelle sammenhengen mellom sommerstua og resten av anlegget p\u00e5 Eidsvold. - Eksisterende vegetasjon mellom eiendommen og \u00abVilla Eidsvold\u00bb skal bevares s\u00e5 langt det lar seg gj\u00f8re, men trimme eller fjerne vegetasjon som kan inneb\u00e6re risiko for mennesker og skader p\u00e5 sommerstua eller nybygget. - Det skal benyttes m\u00f8rke farger p\u00e5 eneboligen, slik at den f\u00e5r en visuell sammenheng med sommerstua. Kommunens vurdering Etter kommunens skj\u00f8nn innehar eneboligen gode visuelle kvaliteter i seg selv, og i forhold til dets funksjon. Form og materialitet p\u00e5 det oms\u00f8kte tiltaket vurderes \u00e5 v\u00e6re akseptabelt sett opp mot hensynet til den n\u00e6rliggende sommerstua, og kulturmilj\u00f8et. M\u00f8neh\u00f8yde forholder seg til koteh\u00f8yde oppgitt i utkast til plankart, som vedlagt rammer for ny reguleringsplan. Det er etter kommunens vurdering tatt hensyn til foresl\u00e5tte hensynssoner for kulturmilj\u00f8 og enkeltkulturminner like ved. B\u00e5de eneboligens materialvalg og farge, samt takutforming og h\u00f8yde er godt tilpasset eksisterende bebyggelse og underordner seg \u00abVilla Eidsvold\u00bb med tilh\u00f8rende bygninger. Kommunen vurderer at tiltaket tilfredsstiller kravet til visuelle kvaliteter. Naturmangfoldloven \u00a7 8 Kunnskapsgrunnlaget S\u00f8k i naturbase.no og artskart.no 12.03.2024 viser at det i omr\u00e5det ikke er registrert arter eller friomr\u00e5der av stor forvaltningsmessig interesse. Det er heller ikke registrert utvalgte naturtyper, eller naturtyper kartlagt etter DN-h\u00e5ndbok 13. Etter v\u00e5r vurdering er kunnskapsgrunnlaget tilstrekkelig til \u00e5 vurdere plassering av tiltaket. Eneboligen p\u00e5virker ikke naturmangfold i nevnelig grad, jf. naturmangfoldloven \u00a7 8. Det foretas derfor ingen vurdering av naturmangfoldloven \u00a7\u00a7 9-12. Unntak fra midlertidig forbud mot tiltak av 11.11.2021 Innstilling vedtatt av kommune- og byutviklingsvalet (heretter KOBY) 11.11.2021: \u00abDet vert iverksatt mellombels forbod mot tiltak for eigedomane 200/1976, 200/2116, 200/2117, 200/2118, 200/821, samt delar av eigedomen 200/533 i p\u00e5vente av ny planlegging. Innanfor omr\u00e5det kan det ikkje f\u00f8retakast endring av eigedomane eller tiltak etter \u00a7 1-6 samt andre tiltak som kan vanskeleggjere planarbeidet f\u00f8r ny planlegging er gjennomf\u00f8rt. Dette inneberer forbod mot byggetiltak, bruksendring, deling og samanf\u00f8ying av eigedomar. Vedtak om mellombels forbod mot tiltak for nemnte eigedomar blir gjort med heimel i plan- og bygningslova \u00a7 13-1.\u00bb I vedtak 02.06.2022 av KOBY fremg\u00e5r det: 7 \u00abAdministrasjonen gis myndighet til \u00e5 innvilge unntak fra midlertidig forbud mot tiltak av 11.11.2021, forutsatt at dette ikke vil vanskeliggj\u00f8re planleggingen, jf. plan- og bygningsloven \u00a7 13-1 tredje ledd unntak fra midlertidig forbud.\u00bb Bestemmelsen gir kommunen en diskresjon\u00e6r myndighet til \u00e5 gj\u00f8re unntak fra forbudet. Vilk\u00e5ret er at kommunen vurderer den konkrete saken slik at det oms\u00f8kte tiltaket ikke vil vanskeliggj\u00f8re planleggingen. S\u00f8kers begrunnelse \u00abDet s\u00f8kes om dispensasjon fra nedlagt 11.11.2021 midlertidig forbud mot byggetiltak p\u00e5 eiendommen 200/2117. Grunnen for nedlagt av KOBY midlertidig forbud er p\u00e5g\u00e5ende planarbeid med Plan ID 1905, detaljreguleringsplan av Rektor Qvigstadsgate 200/821. Kommunens begrunnelse for innlemmingen av eiendom 200/2177 er \u00f8nske om \u00e5 verne sommerstua. Sommerstua er vernet og bevart i oms\u00f8kte tiltak som kan leses fra prosjektet. I tillegg er det tegnet 3m vedlikehold sone mellom nybygg og eksiterende sommerstua iht. framtidige bestemmelser fra reguleringsplan 1905 Rektor Qvigstadsgate. Oms\u00f8kte tiltak ble omprosjektert og tilpasset til ny/framtidig reguleringsplan, tilpasset nye byggelinjer og holder regulert avstand fra veg og regulert hjelpelinjer. Nytt hus er tilpasset med sin form, takutforming, proporsjoner og plassering til kulturmilj\u00f8et i dette omr\u00e5det. Derfor det er ikke lenger grunnlag for midlertidig byggeforbud.\u00bb Vurdering av om tiltaket vil vanskeliggj\u00f8re den videre planprosessen med reguleringsplan 1905 Form\u00e5let med det midlertidige forbudet mot tiltak datert 11.11.21 er \u00e5 se eiendommene 200/1976, 200/2116, 200/2117, 200/2118, 200/821 og deler av eiendommen 200/533 i sammenheng med det p\u00e5g\u00e5ende arbeidet med vern av \u00abEidsvold\u00bb som kulturmilj\u00f8. Byggegrense mot Austadvegen er ogs\u00e5 gjenstand for nye vurderinger i det p\u00e5g\u00e5ende planarbeidet. Begrunnelsen for at det kan gis unntak fra midlertidig byggeforbud er at kommunen underveis i prosessen skal kunne tillate tiltak som omfattes av forbudet, men som likevel ikke vil st\u00e5 i veien for den nye reguleringen. Det legger opp til en avveining mellom hensynet til forsvarlig arealutnyttelse jf. pbl. \u00a7 1-1 og grunneiers utbyggingsrett etter pbl. \u00a7 21-4 f\u00f8rste ledd. Det prosjekterte tiltaket er i tr\u00e5d med gjeldende reguleringsplan og de rammer og retningslinjer som er utarbeidet av byplan i forbindelse med ny reguleringsplan 1905. Det er etter kommunens vurdering ogs\u00e5 tatt tilstrekkelig hensyn til \u00abEidsvold\u00bb som kulturmilj\u00f8. Boligen tilpasses eksisterende bebyggelse i takuforming og gis en m\u00f8rk brunfarge slik at boligen underordner seg \u00abVilla Eidsvold\u00bb som kulturminne. P\u00e5 bakgrunn av dette er kommunen kommet til at tiltaket ikke vil vanskeliggj\u00f8re den videre planprosessen med reguleringsplan 1905. Konklusjon Kommunen gir unntak fra midlertidig forbud mot tiltak, datert 11.11.2021. Avkj\u00f8rselstillatelse Avkj\u00f8rsel fra offentlig veg m\u00e5 bare bygges eller tas i bruk som framg\u00e5r av reguleringsplan eller arealdel av kommuneplan etter plan- og bygningslov. Foreligger det ikke f\u00f8ringer om avkj\u00f8rsel i reguleringsplan, kreves tillatelse fra vegmyndigheten for ny-, endret- eller utvidet bruk av avkj\u00f8rsel, jf. veglova \u00a7 40. Byggesakskontoret er vegmyndighet for kommunale veger. Det s\u00f8kes om ny avkj\u00f8rsel for en boenhet til eiendommen. Avkj\u00f8rselen skal v\u00e6re i tr\u00e5d med N100, og oppfylle kravene til siktlinjer og stigningsforhold. Det er gjort en konkret vurdering av trafikken p\u00e5 stedet. Det er lav fartsgrense p\u00e5 strekningen og avkj\u00f8ringen vil ligge slik plassert at det vil v\u00e6re god sikt i begge retninger. Avkj\u00f8rselen vil ligge plassert i 8 en slak bakke og p\u00e5kobles Austadvegen. Austavegen er smalere veg hvor det i dag er ni avkj\u00f8rsler til eiendommer langs Austadvegen. Kommunen vurderer at en ny avkj\u00f8rsel i liten grad vil endre dagens belastning av Austadvegen. Avkj\u00f8ringen plasseres p\u00e5 en strekning hvor terrenget er uten sikthinder. Det er ca. 35 meter til n\u00e6rmeste kryss som er i en slik avstand at avkj\u00f8ringen ikke vil p\u00e5virke trafikksikkerheten p\u00e5 stedet. Avkj\u00f8ringen vil ikke p\u00e5virke teknisk trase. Avkj\u00f8rselen skal bygges slik at overvann fra avkj\u00f8rselen ikke renner inn p\u00e5 den kommunale vegen. Den m\u00e5 ogs\u00e5 bygges slik at overvann fra vegen ikke renner inn i avkj\u00f8rselen. Hvis avkj\u00f8rselen avskj\u00e6rer \u00e5pen gr\u00f8ft skal det legges avl\u00f8psr\u00f8r med minimum diameter 300 mm. Avl\u00f8psr\u00f8r skal legges slik at veggr\u00f8ftens funksjon opprettholdes. Gr\u00f8ftevannet skal ha fritt l\u00f8p inn i og ut av r\u00f8ret. Med hjemmel i vegloven \u00a7 40 gis det tillatelse til ny avkj\u00f8ring til eiendommen 200/2117 i Troms\u00f8 kommune, slik som vist p\u00e5 situasjonskartet. Konklusjon Tiltaket godkjennes. 9 Viktige opplysninger Forurensning fra bygg- og anleggsarbeid Det skal fokuseres p\u00e5 forebyggende tiltak mot forurensing i forbindelse med byggetiltaket, og under hele anleggsperioden, jf. TEK17 kapittel 9. Forurensning av veg skal unng\u00e5s. Om tillatelsen Ansvar og risiko for igangsetting av tiltak f\u00f8r klagefristen er utg\u00e5tt og eventuell klage er ferdig behandlet av klageinstansen, p\u00e5hviler den ansvarlige. Er tiltaket ikke satt i gang senest 3 \u00e5r etter at tillatelsen er gitt, faller tillatelsen bort, jf. pbl. \u00a7 21-9 f\u00f8rste ledd. Ferdigattest Byggesaken skal avsluttes med ferdigattest. Denne gis av kommunen etter s\u00f8knad, jf. pbl \u00a7 21-10, jf. SAK10 \u00a7 8-1. Eventuell sluttrapport for faktisk h\u00e5ndtering av avfall med tilh\u00f8rende dokumentasjon skal vedlegges anmodning om ferdigattest, jf. TEK17 \u00a7 9-9 og SAK10 \u00a7 8-1, 4. ledd. Tilsyn Kommunen skal f\u00f8re tilsyn i byggesaker, jf. pbl. \u00a7 25-1. Tilsyn m\u00e5 p\u00e5regnes i alle byggesaker og kan skje enten etter varsel eller ved uanmeldt bes\u00f8k p\u00e5 byggeplass. Kommunen kan f\u00f8re tilsyn n\u00e5r som helst i l\u00f8pet av byggesaken og inntil 5 \u00e5r etter at ferdigattest er gitt. Gebyr Vi tar gebyr for v\u00e5r saksbehandling. Gebyret er fastsatt av kommunestyret og du finner oversikt i gebyrregulativet. Vi sender faktura til tiltakshaver. Pkt. Beskrivelse Antall Enhetspris Bel\u00f8p 4.1.2 Grunngebyr \u2013 Digital s\u00f8knad 1 2 000 2 000 4.3.1 Rammetillatelse sm\u00e5hus i fortetting med 1 50 700 50 700 fravik fra lovbestemmelse 4.6 Avkj\u00f8rselstillatelse 1 6 000 6 000 SUM 58 700 Faktura sendes tiltakshaver: 10 "
}