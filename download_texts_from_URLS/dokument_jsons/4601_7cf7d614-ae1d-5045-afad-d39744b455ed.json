{
  "dokument_id": "7cf7d614-ae1d-5045-afad-d39744b455ed",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 51 fra Thor Haakon Bakke (MDG) om ansettelse av milj\u00f8arbeidere p\u00e5 skoler i 2024 - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11069595/Svar-pa-skriftlig-sporsmal-nr-51-fra-Thor-Haakon-Bakke-MDG-om-ansettelse-av-miljoarbeidere-pa-skoler-i-2024-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/128049-3 Saksbehandler: Janne Kristoffersen Fra Dato: 4. september 2024 Byr\u00e5d for barnehage, skole og idrett Svar p\u00e5 skriftlig sp\u00f8rsm\u00e5l nr. 51 fra Thor Haakon Bakke (MDG) om ansettelse av milj\u00f8arbeidere p\u00e5 skoler i 2024 - Utvalg for barnehage, skole og idrett Representanten Thor Haakon Bakke (MDG) har 20.08.2024 sendt inn f\u00f8lgende skriftlige sp\u00f8rsm\u00e5l: I budsjettet for 2024 bruker byr\u00e5det 8 millioner p\u00e5 ekstra milj\u00f8arbeidere. If\u00f8lge byr\u00e5den p\u00e5 UBSI-m\u00f8tet 20.08 er pengene brukt opp og stillingene besatt. Sp\u00f8rsm\u00e5l: P\u00e5 hvilke skoler er disse \u00e5tte milj\u00f8arbeiderne blitt ansatt? Svar fra byr\u00e5den: Bergen bystyre tildelte i budsjett for 2024 \u00e5tte millioner kroner til flere milj\u00f8arbeidere ved skolene. Byr\u00e5dsavdeling for barnehage og skole ved Etat for skole har fordelt denne ressursen til \u00e5tte nye skoler med ungdomstrinn, og tre barneskoler. F\u00f8lgende 11 skoler f\u00e5r 700 000 hver: Storetveit, Hop, Ytrebygda, Mj\u00f8lker\u00e5en, Breimyra, Olsvik, Holen, Fridalen, Slettebakken, Flaktveit og Kj\u00f8kkelvik skoler. Det er per august 2024 delt ut midler til 10 av de 11 skolene. Den siste skolen er i ansettelsesprosess. De resterende 300 000 er g\u00e5tt til \u00e5 styrke alternativ oppl\u00e6ring ved seks ungdomskoler som ikke er blant skolene nevnt over. Skolene ble prioritert ut fra en skj\u00f8nnsmessig vurdering, blant annet basert p\u00e5 innmeldte behov til omr\u00e5deleder. Alle byomr\u00e5der er representert. De tre barneskolene er valgt ut som pilot for \u00e5 styrke det psykososiale arbeidet p\u00e5 barneskolene. Daniel H\u00e4gglund - Byr\u00e5d for barnehage, skole og idrett Dokumentet er godkjent elektronisk. "
}