{
  "dokument_id": "53191158-d39e-54d1-9807-19e23c416bd7",
  "doc_type": "case_minutes",
  "kommune": 4601,
  "tittel": "Saksprotokoll KRPF, 01042025, Sak 73/25, H\u00f8ring om forslag til ny forskrift for fastlegeordningen i kommunene mv.",
  "url": "https://bergen.kommune.no/politikere-utvalg/api/fil/bk360/12492045/Innstilling-vedtak-Horing-om-forslag-til-ny-forskrift-for-fastlegeordningen-i-kommunene-mv-",
  "tekst": "H\u00f8ring om forslag til ny forskrift for fastlegeordningen i kommunene mv. Kommunalt r\u00e5d for personer med funksjonsnedsettelse behandlet saken i m\u00f8tet 01.04.2025 sak 73/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg s36 \u00abDepartementet peker p\u00e5 at en viktig hensikt med bestemmelsen er at virksomhetene i st\u00f8rre grad yter tjenester uten at det er n\u00f8dvendig med fysisk oppm\u00f8te. Ulike typer henvendelser vil fordre ulike digitale og tekniske kanaler, og i noen tilfeller er det hensiktsmessig med telefon. Til sammenlikning vil det i andre tilfeller v\u00e6re n\u00f8dvendig med video for \u00e5 kunne gj\u00f8re forsvarlige medisinske vurderinger. Digital reseptfornyelse er et annet eksempel p\u00e5 en digital tjeneste. Hvilken digital form tjenesten skal ha i det enkelte tilfellet, m\u00e5 avgj\u00f8res konkret av helsepersonellet.\u00bb Burde st\u00e5tt \u00abm\u00e5 avgj\u00f8res konkret av helsepersonell i samarbeid med pasient\u00bb For d\u00f8ve/h\u00f8rselshemmede er det flott at man kan kontakte legekontoret med tekstmeldinger via helsenorge i stedet for telefon, som for denne gruppen er essensielt. Imidlertid er det viktig at det ikke blir alminneliggjort at pga tidsbesparing/\u00f8konomi s\u00e5 tilbys pasienter videokonsultasjon/digital konsultasjon de ikke kan benytte pga kognitiv/sansetap funksjonsnedsettelse og dermed blir skj\u00f8vet sist i prioriteringen. Det finnes l\u00f8sninger med teksting av teamsm\u00f8ter via tolketjenesten ifm d\u00f8ve/h\u00f8rselshemmede pasienter. Kan dette v\u00e6re en mulighet \u00e5 ta i bruk hvis det blir innf\u00f8rt i samarbeid med NAV tolketjenesten? S45+s75( \u00a7 38) \u00abFor \u00e5 sikre forsvarlig behandling og at gitt informasjon blir oppfattet korrekt, kan det v\u00e6re n\u00f8dvendig \u00e5 bruke tolk. Det vil alts\u00e5 v\u00e6re kommunens plikt \u00e5 s\u00f8rge for at tolk er tilgjengelig ved behov, men det vil ogs\u00e5 ligge en selvstendig plikt p\u00e5 fastlegen ved ytelse av helsehjelp \u00e5 s\u00f8rge for at tolk faktisk blir benyttet der dette er n\u00f8dvendig for at helsehjelpen skal v\u00e6re forsvarlig samt \u00e5 sikre at pasienten f\u00e5r sin rett til tolk etter pasient- og brukerrettighetsloven oppfylt.\u00bb s86 \u00ab\u00a7 38 Tolk (gml. \u00a7 28 med nytt annet punktum som presisering) Fastlegen skal benytte tolk ved behov. Kommunen skal s\u00f8rge for at tolketjenester er tilgjengelig.\u00bb Dette b\u00f8r ogs\u00e5 gjelde skrivetolk/tegnspr\u00e5ktolk ved behov. Det rapporteres at h\u00f8rselshemmede ikke f\u00e5r med seg viktig informasjon og i ytterste konsekvens kan dette v\u00e6re helseskadelig. "
}