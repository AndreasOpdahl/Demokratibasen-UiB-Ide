{
  "dokument_id": "b1d74598-b624-5325-bd5b-50970b96918c",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 74 fra Linn Kristin Eng\u00f8 (A) om tilskudd til private barnehager - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11445037/Svar-pa-skriftlig-sporsmal-nr-74-fra-Linn-Kristin-Engo-A-om-tilskudd-til-private-barnehager-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor v/ Tina Omdahl Hayes V\u00e5r referanse: 2024/164670-3 Saksbehandler: Elin Monstad Fra Dato: 11. november 2024 Byr\u00e5d for barnehage og skole Svar p\u00e5 skriftlig sp\u00f8rsm\u00e5l nr. 74 fra Linn Kristin Eng\u00f8 (A) om tilskudd til private barnehager - Utvalg for barnehage, skole og idrett Sp\u00f8rsm\u00e5l til byr\u00e5den: Til tross for at effektiviteten p\u00e5 barnehageomr\u00e5det ligger over ASSS-snittet, gikk den ned fra 2022 til 2023 med 5,74 pst. En \u00e5rsak til dette er \u00f8kning i tilskudd til private barnehager i 2023 i forhold til 2022.\u00bb Kan byr\u00e5den utdype hvorfor \u00f8kning i tilskudd til private barnehager, etter definisjonen i ASSS sin definisjon, bidrar til lavere effektivitet? Svar fra byr\u00e5den: Grunnen til at en \u00f8kning i tilskudd til private barnehager p\u00e5virker effektiviteten er at b\u00e5de det kommunen benytter til egne barnehager og tilskuddet som tildeles private barnehager er med i beregningene. Dermed vil \u00f8kning i tilskuddet til private barnehager som man hadde fra 2022 til 2023 bidra til \u00e5 redusere effektiviteten. Endringen i tilskuddssats til private barnehager fra 2022 til 2023 var h\u00f8yere enn ordin\u00e6r pris- og l\u00f8nnsvekst skulle tilsi. Dette skyldes blant annet at man i 2022 trakk ut koronaforskudd gitt i 2020 ved satsberegningen i 2022. For kommunen gir dette en h\u00f8yere gjennomsnittlig kostnad per oppholdstime noe som reduserer effektiviteten slik den beregnes. Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}