{
  "dokument_id": "2e986498-6e93-5c09-a74d-56d8ba47e20b",
  "doc_type": "case_attachment",
  "kommune": 4601,
  "tittel": "Fagnotat datert 10.06.2024",
  "url": "https://bergen.kommune.no/politikere-utvalg/api/fil/bk360/10626597/Fagnotat-datert-10-06-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/13651-4 (Arbeidssted) Saksbehandler: Cesilie Engen Tveitev\u00e5g Dato: 10.06.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 36/156/0/0 Ekerdalen 11H. Klage p\u00e5 byr\u00e5dens tillatelse. Kai/flytebrygge. Statsforvalteren i Vestland i brev datert 23.05.2024. Hvem klager? Det er s\u00f8kt om anlegging av kai/pir, anlegging av flytebrygge med Tiltaket landgang og oppf\u00f8ring av natursteinsmur og utfylling av terreng. Det er gitt tillatelse til betongkai, b\u00e5tslipp, flytebrygge med landgang, natursteinsmur og utfylling av terreng. Det er ogs\u00e5 gitt dispensasjon fra Vedtaket KPA2018 \u00a7\u00a7 3.1 Plankrav, 6 Byggegrense sj\u00f8, 32.2 Bruk og vern av sj\u00f8 og plan- og bygningsloven (pbl.) \u00a7 29-4 om avstand til nabogrense, jf. pbl. \u00a7 19-2. Eiendommen er ikke regulert. KPA2018 viser eiendommen som Planstatus Bebyggelse og anlegg \u2013 \u00d8vrig byggesone og Bruk og vern av sj\u00f8, vassdrag. Eiendommen ligger innenfor funksjonell strandsone. Det er anf\u00f8rt at tiltakene i vesentlig grad er i strid med det nasjonale Klagegrunner strandsonevernet og at det ikke kan innvilges dispensasjoner. Ingen. Behov for ytterligere saksbehandling ved eventuell omgj\u00f8ring Anbefalt vedtak Saken oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble den 20.09.2023, med tilleggsdokumentasjon den 09.10.2023, s\u00f8kt om legalisering av kai/pir, anlegging av flytebrygge med landgang, oppf\u00f8ring av natursteinsmur og utfylling av terreng. Den 19.12.2023 ble det gitt avslag p\u00e5 s\u00f8knaden. Det ble ikke gitt dispensasjon fra KPA2018 \u00a7\u00a7 3.1 Plankrav, 6 Byggegrense langs sj\u00f8, 32.2 Bruk og vern av sj\u00f8 og vassdrag og pbl. \u00a7 29-4, jf. plan- og bygningsloven \u00a7 19-2. Avslaget var ogs\u00e5 hjemlet i pbl. \u00a7 29-2 Visuelle kvaliteter. Byr\u00e5d for Byutvikling behandlet klagen den 30.04.2024 og fattet f\u00f8lgende vedtak: \u00abByr\u00e5d for klima, milj\u00f8 og byutvikling fattar f\u00f8lgjande vedtak: 1. Fagetaten sitt vedtak datert 19.12.2023 vert oppheva med heimel i forvaltningslova \u00a7 33, andre ledd. 2. Med heimel i plan- og bygningslova \u00a7 19-2 blir det innvilga dispensasjon fr\u00e5 KPA 2018 \u00a7\u00a7 3.1, 6.1 og 32.2, samt plan- og bygningslova \u00a7 29-4 om avstand til nabogrense. 3. Med heimel i plan- og bygningslova \u00a7 20-1, jf. \u00a7 21-4, blir det gitt l\u00f8yve til dei oms\u00f8kte tiltaka i form av betongkai, b\u00e5tslipp, flytebryggje med landgang, natursteinsmur og utfylling av terreng. 4. Det vert overlate til Plan- og bygningsetaten \u00e5 utferdiga l\u00f8yvet. 5. Klagen vert teken til f\u00f8lgje.\u00bb Underretning om vedtak ble sendt ut den 03.05.2024 og Statsforvalteren i Vestland klager p\u00e5 vedtaket den 23.05.2024. Tiltakshaver har ved Harris Advokatfirma AS kommet med tilsvar til klagen den 07.06.2024. 1.2. Opplysninger av vesentlig betydning for behandling av klagen Ansvarlig s\u00f8ker har opplyst at det er foretatt nabovarsling i samsvar med bestemmelsene i plan- og bygningsloven \u00a7 21-3. Det er ikke mottatt merknader. Bymilj\u00f8etaten har den 21.11.2023 frar\u00e5det at det gis dispensasjon for etablering av tiltakene. De skriver at tiltakene samlet sett fremst\u00e5r som relativt store inngrep i opprinnelige naturpregede arealer i strandsonen. De skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Det vises til at det er avdekket flere ulovlige tiltak p\u00e5 naboeiendommer. De vurderer at tiltakene fremst\u00e5r som sv\u00e6rt inngripende i naturlig terreng p\u00e5 tomten og utenforliggende sj\u00f8omr\u00e5det. Tiltakene har endret omr\u00e5dets karakter i vesentlig grad. Samlet sett vurderes de som sv\u00e6rt privatiserende, med mulig negativ presedensvirkning. Saksnummer KLAGE-2024/13651 Side 2 av 4 Retting av inngrepene og tilbakef\u00f8ring vil v\u00e6re positivt for strandsonen og naturmangfoldet, selv om allmennhetens tilgjengelighet n\u00f8dvendigvis ikke vil endres grunnet at omr\u00e5det ellers er sterkt privatisert. Statsforvalteren i Vestland har ogs\u00e5 frar\u00e5det det oms\u00f8kte tiltaket den 16.11.2023. De viser til sin generelle uttalelse til kommunen hvor det g\u00e5r frem at Stortinget stadfestet og innskjerpet lovbestemmelsene om strandsonevernet i 2017, samtidig som dispensasjonsbestemmelsen ble skjerpet. De skriver at slik arealene rundt naustet er utformet legges det til rette ogs\u00e5 for annen bruk av strandsonen enn oppbevaring av b\u00e5t og vedlikehold av naust. Tiltakene vil derfor virke privatiserende og avvisende p\u00e5 allmennhetens ferdsel langs sj\u00f8en i omr\u00e5det. Konkret vises det til at strandsonen ved Nord\u00e5svannet er s\u00e6rlig verdifull for friluftsliv og er under sterkt press for nedbygging og privatisering. Bergen Havn har den 06.11.2023 kommet med forh\u00e5ndsuttalelse i saken og skriver at: \u00abUt fra de opplysninger vi har mottatt kan vi ikke se at tiltaket vil v\u00e6re problematisk etter havne- og farvannsloven og vi er innstilt p\u00e5 \u00e5 fatte positivt vedtak i saken.\u00bb 2. Om klagen I klagen viser Statsforvalteren til sin uttalelse datert 16.11.2023. Det vises til at tiltakene vil virke privatiserende og avvisende p\u00e5 allmenhetens ferdsel langs sj\u00f8en i omr\u00e5det. Videre at strandsonen ved Nord\u00e5svannet er s\u00e6rlig verdifull for friluftsliv og er under sterkt press for nedbygging og privatisering. Statsforvalteren stiller seg kritisk til utfyllingen og etablering av et privat uteoppholdsareal i strandsonen. De mener at dette har en klar avvisende effekt for allmennhetens tilgang til strandsonen. De viser til at et enkelt naust i seg selv har mindre privatiserende effekt, men er kritisk til det omfattende bryggeanlegget med flytebrygge. Dersom det ved hver enkel nausttomt anlegges omfattende bryggeanlegg vil det n\u00e6re sj\u00f8omr\u00e5det bli betydelig redusert og effektivt avstenge allmennhetens tilkomst til sj\u00f8en. Statsforvalteren skriver til slutt at de mener tiltakene i vesentlig grad er i strid med det nasjonale strandsonevernet og ber om at vedtaket blir omgjort. Tiltakshaver ved Harris Advokatfirma AS trekker frem tre anf\u00f8rsler. De mener for det f\u00f8rste at klagen er for generell, de viser til at Statsforvalteren ikke har tatt stilling til de enkelte tiltak og at de ikke har rettslig klageinteresse for flere av de oms\u00f8kte tiltakene. De skriver at Statsforvalteren ikke har gjort en reell vurdering av stedlige forhold, herunder at det er levert inn rapport fra Asplan Viak som bekrefter at uten muren langs elvekanten vil det oppst\u00e5 erosjon, som kan f\u00e5 betydning for vei og tilkomst for alle i omr\u00e5det, p\u00e5 sikt. I det tilfellet er det \u00e5penbart at form\u00e5let bak byggegrensen ikke blir vesentlig tilsidesatt og det er helt klare, objektive fordeler som tilsier at det kan gis dispensasjon. Det vises ogs\u00e5 til naboen som har utf\u00f8rt tilsvarende steinmur i 2015 uten merknader fra Fylkesmannen i Hordaland eller Hordaland fylkeskommune. Det er ogs\u00e5 anf\u00f8rt at samfunnet ikke er tjent med at tiltak st\u00e5r til forfall og ikke kan brukes til sitt form\u00e5l. Dette mener tiltakshaver at vil v\u00e6re tilfellet n\u00e5r havet stiger og det ikke kan utf\u00f8res vedlikehold. Saksnummer KLAGE-2024/13651 Side 3 av 4 Det vises til slutt til at deler av klagen m\u00e5 avvises ettersom Statsforvalteren ikke har tatt konkret stilling til hvert enkelt tiltak som oms\u00f8kt og at statens interesserer er begrenset til \u00e5 sikre nasjonale og regionale interesser i strandsonen i 100-metersbeltet. Statsforvalteren har ikke rettslig klageinteresse for delene som knytter seg til mur langs elvekanten for \u00e5 sikre mot erosjon og heving av pir og utbedring av slipp opparbeidet p\u00e5 1950-tallet for \u00e5 sikre mot havniv\u00e5stigning, jf. forvaltningsloven \u00a7 33 andre ledd, jf. \u00a7 28 f\u00f8rste ledd. 3. Vurdering av klagen Som utgangspunkt viser vi til at det ikke fremkommer nye momenter av vesentlig betydning i klagene. Det vises derfor til de vurderingene som er gjort i fagnotat av 31.01.2024. For anf\u00f8rsler om at klagen er for generell viser vi til at formkravene for en klage etter fvl. \u00a7 32 ikke er strenge. Det er tilstrekkelig at vedtaket det klages over er nevnt og at det nevnes hvilken endring som \u00f8nskes. Det st\u00e5r videre at vedtaket b\u00f8r nevne de grunner klagen st\u00f8tter seg til, men det er ikke er krav om dette. Ellers, til anf\u00f8rsel om at deler av klagen m\u00e5 avvises viser vi til at det for mur langs elvekant og heving av pir/utbedring av slipp ogs\u00e5 er s\u00f8kt dispensasjon fra bestemmelsene om plankrav, bruk og vern av sj\u00f8 og byggegrense langs sj\u00f8. Vi kan ikke se at dette skiller seg fra de andre delene av tillatelsen og vurderer at ogs\u00e5 her er det relevant \u00e5 se hen til nasjonale retningslinjer. Vi vurderer at Statsforvalteren i Vestland ogs\u00e5 har rettslig klageinteresse for denne delen av tiltaket, jf. fvl. \u00a7 28. 4. Konklusjon Klagen fra Statsforvalteren i Vestland oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan 4. Flyfoto 5. Tilsvar fra tiltakshaver datert 07.06.2024 6. Klage datert 23.05.2024 7. Byr\u00e5dens vedtak datert 30.04.2024 8. Fagnotat datert 31.01.2024 9. Klage datert 22.01.2024 10. Avslag datert 19.12.2023 11. Uttalelse fra Bymilj\u00f8etaten datert 21.11.2023 12. Uttalelse fra Statsforvalteren i Vestland datert 16.11.2023 13. S\u00f8knad datert 20.09.2023 14. Rapport fra Asplan Viak datert 25.08.2023 15. Tegninger Saksnummer KLAGE-2024/13651 Side 4 av 4 "
}