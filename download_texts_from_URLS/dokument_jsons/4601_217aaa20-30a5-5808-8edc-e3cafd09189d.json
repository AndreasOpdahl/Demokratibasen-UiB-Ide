{
  "dokument_id": "217aaa20-30a5-5808-8edc-e3cafd09189d",
  "doc_type": "case_attachment",
  "kommune": 4601,
  "tittel": "Fagnotat, datert 01.10.2024. ",
  "url": "https://bergen.kommune.no/politikere-utvalg/api/fil/bk360/11258833/Fagnotat-datert-01-10-2024-",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: BYGG-2024/15699-6 (Arbeidssted) Saksbehandler: H\u00e5kon Skjoldal Dato: 01.10.2024 Fra PBE Byggesak Nord (Arbeidssted) 199/124/0/0 Steinest\u00f8vegen 279, skilt/reklame h\u00f8yde med over 3,5m og bredde over 1,5m - frittst\u00e5ende Tiltakshaver ST1 NORGE AS Omprofilering av bensinstasjon fra Shell til ST1: Tiltaket oppf\u00f8ring av 3 stk. fasadeskilt og 1. stk. prismast. Tiltaket krever samtykke fra Bergen Bystyre vedr\u00f8rende midlertidig Bystyrets forbud mot tiltak, jf. vedtak i Bergen Bystyre 20.06.2019 sak 215/19 og behandling 31.05.2023 sak 185/23. Kommuneplanens arealdel (KPA2018), vedtatt i Bystyret 19.06.2019, viser eiendommen som bebyggelse og anlegg, \u00f8vrig byggesone og den ligger innenfor hensynssonene vei st\u00f8y - gul sone og vei st\u00f8y - r\u00f8d sone. Eiendommen omfattes av reguleringsplan ID 16740001, \u00c5SANE. GNR 199 MFL., HAUK\u00c5S N\u00c6RINGSPARK, ikrafttredelsesdato 24.03.2009 og Planstatus er regulert til omr\u00e5de for forretning/kontor. Eiendommen er omfattet av f\u00f8lgende vedtak i Bergen Bystyre: Med hjemmel i plan- og bygningsloven \u00a7 13-3 forlenges fristen for n\u00e5r plansp\u00f8rsm\u00e5let skal v\u00e6re endelig avgjort med hensyn til Bergen bystyre sitt vedtak i m\u00f8tet 20.06.2019 sak 215/19 med 2 \u2013 to \u2013 \u00e5r. Midlertidig forbud mot tiltak blir da gjeldende frem til 20.06.2025. Det gis samtykke til unntak fra bygge og deleforbud innenfor omr\u00e5de for reguleringsplan for Hauk\u00e5s n\u00e6ringspark, planid. 16740001 for oppf\u00f8ring Forslag til vedtak av 3 stk. fasadeskilt og 1. stk. prismast p\u00e5 gnr 199 bnr 124. Dette med vilk\u00e5r om 0-utslipp til vassdraget i anleggsfasen. Med hilsen Plan- og bygningsetaten Tarje Iversen Wanvik Etatsdirekt\u00f8r Sylvi S\u00f8vik Wathne Avdelingssjef Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knaden ble mottatt 23.08.2024 og tiltaket er lokalisert p\u00e5 Hauk\u00e5s, \u00c5sane nord, i omr\u00e5de med bygge- og deleforbud. Det er tidligere gitt tillatelse til oppf\u00f8ring av ett nytt skilt p\u00e5 bensinstasjonen. Dette ble behandlet i bystyret den 22.02.2023 sak 48/23: Bergen bystyre behandlet saken i m\u00f8tet 22.02.2023 sak 48/23 og fattet f\u00f8lgende vedtak: 1. Med hjemmel i plan- og bygningsloven \u00a7 13-1 tredje ledd blir det gitt samtykke til unntak fra bygge- og deleforbudet til oppf\u00f8ring av skilt som oms\u00f8kt, p\u00e5 vilk\u00e5r av null-utslipp til Hauk\u00e5svassdraget i anleggsfasen. 1.2. Midlertidig forbud mot tiltak Bergen bystyre har den 20.06.2019 vedtatt midlertidig forbud mot tiltak etter plan- og bygningslovens \u00a7 13-1 for omr\u00e5det som omfattes av reguleringsplan for Hauk\u00e5s n\u00e6ringspark. Dette i f\u00f8rste rekke for \u00e5 ivareta hensyn til elvemuslingbestanden i Hauk\u00e5svassdraget. I bystyrem\u00f8te den 31.05.2023 sak 185/23 ble varigheten av det midlertidige forbudet forlenget med 2 \u00e5r, frem til 20.06.2025. S\u00f8knaden omfattes av det midlertidige forbudet mot tiltak. Rettsvirkningen av forbudet er at s\u00f8knaden ikke kan behandles, og innvilges s\u00e5 lenge forbudet gjelder. Kommunen kan etter plan- og bygningslovens \u00a7 13-1, 3. ledd samtykke i at tiltak som rammes av forbudet blir gjennomf\u00f8rt dersom det etter en skj\u00f8nnsmessig vurdering ikke vil vanskeliggj\u00f8re planleggingen. Det er i den foreliggende sak s\u00f8kt om slikt samtykke. 2. Vurdering av samtykke om unntak fra midlertidig forbud mot tiltak 2.1. Beskrivelse av tiltaket Ansvarlig s\u00f8ker sin beskrivelse av tiltaket: I 2015 kj\u00f8pte St1 alle Shell sine bensinstasjoner i Norge (over 300 stk.). Samtidig ble det inng\u00e5tt en lisensavtale om \u00e5 benytte Shell som merkevare i 10 \u00e5r. St1 har besluttet \u00e5 ikke fornye lisensavtalen ang\u00e5ende bruk av Shells merkevare. Dette medf\u00f8rer at alle Shells bensinstasjoner i Norge skal skiltes om til St1 innen utgangen av 2025. Denne s\u00f8knaden gjelder endring av gesims p\u00e5 tak over pumper og endring av eksisterende prismast fra standard Shell, til standard St1 p\u00e5 nevnte adresse. De nye St1 skiltene f\u00f8lger St1 sin skiltmanual og er vist p\u00e5 vedlagte tegninger. Ny prismast vil plasseres p\u00e5 eksisterende fundament \u2013 plassering vil med andre ord v\u00e6re uforandret. Prismasten oppfyller kravene iht. NA rundskriv 2021/2 hva gjelder st\u00f8rrelse og utforming. Saksnummer BYGG-2024/15699 Side 2 av 3 3. Vurdering av samtykket Grunnlag for etablering av bygge- og deleforbudet fremkommer av saksfremstilling i forbindelse med politisk behandling i bystyret (dokument nr 2018/65173-2 datert 21.15.2019). Bygge- og deleforbudet gjelder i hovedsak hensyn til bestand av elvemuslinger i Hauk\u00e5svassdraget og behov for tiltak for \u00e5 ta vare p\u00e5 eksisterende muslinger og hindre ytterligere muslingsd\u00f8d. Et samtykke til unntak fra bygge- og deleforbudet m\u00e5 vurderes p\u00e5 samme m\u00e5te, eller sterkere enn en eventuell dispensasjonss\u00f8knad. Det vil si at b\u00e5de at hensikten med bygge og deleforbudet ikke p\u00e5 noen m\u00e5te m\u00e5 tilsidesettes, samtidig som fordelene med et unntak m\u00e5 v\u00e6re betydelig st\u00f8rre enn ulempene. Tiltaket m\u00e5 heller ikke vanskeliggj\u00f8re den p\u00e5g\u00e5ende planprosessen i omr\u00e5det. Tiltaket gjelder 3 stk. fasadeskilt og 1 stk. prismast. Tiltaket vil ikke omfatte gravearbeider eller annet lignende arbeid som etter fagetatens vurdering kan v\u00e6re til skade for elvemuslingsbestanden i omr\u00e5det. Tiltakets avstand til selve vassdraget er i overkant av 120 m. I s\u00f8knad om oppf\u00f8ring av skilter blir det gitt midlertidig tillatelse. Dvs. tillatelsen gjelder inntil videre og kommunen kan kreve tiltaket fjernet eller endret hvis tiltaket etter kommunens skj\u00f8nn virker skjemmende eller sjenerende i seg selv, i forhold til omgivelsene, for trafikken eller er i strid med \u00f8nsket utvikling i kommunen, jf. plan- og bygningsloven \u00a7 30-3. 4. Konklusjon Etter fagetatens vurdering vil tiltaket ikke f\u00f8re til noen negative konsekvenser for bestanden av elvemuslinger i omr\u00e5det. Etter fagetatens vurdering b\u00f8r det gis samtykke til unntak fra bygge- og deleforbud innenfor omr\u00e5de for reguleringsplan for Hauk\u00e5s n\u00e6ringspark, planid. 16740001 for oppf\u00f8ring av 3 stk. fasadeskilt og 1. stk. prismast p\u00e5 gnr 199 bnr 124. Vedlegg: 1. Oversiktskart/ortofoto som lokaliserer tiltaket i forhold til omgivelser 2. skr\u00e5foto som supplement til oversiktskart 3. Situasjonsplan 4. Vedtak Statens vegvesen 5. Relevante tegninger 6. F\u00f8lgebrev Saksnummer BYGG-2024/15699 Side 3 av 3 "
}