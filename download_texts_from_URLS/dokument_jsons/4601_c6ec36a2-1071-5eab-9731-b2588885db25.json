{
  "dokument_id": "c6ec36a2-1071-5eab-9731-b2588885db25",
  "doc_type": "case_attachment",
  "kommune": 4601,
  "tittel": "VEDTEKTER 2021 (002).docx",
  "url": "https://bergen.kommune.no/politikere-utvalg/api/fil/bk360/5187831/VEDTEKTER-2021-002-docx",
  "tekst": " VEDTEKTER FOR Sl\u00e5tthaug Arena AS org nr 928 162 729. (vedtatt 27.oktober 2021) 1. Selskapets navn er Sl\u00e5tthaug Arena AS. 2. Selskapets forretningskontor er i Bergen 3. Selskapets form\u00e5l er oppf\u00f8ring og drift av idrettsanlegget Fana Arena i Sl\u00e5tthaug Idrettspark i Bergen. Selskapet er uten eget \u00f8konomisk form\u00e5l, men har et ideelt form\u00e5l om \u00e5 fremme ut\u00f8velse av idrett p\u00e5 alle plan. 4. Selskapets aksjekapital er p\u00e5 NOK 30 000 fordelt p\u00e5 30 aksjer a kr 1 000. 5. Selskapet f\u00f8rer egen aksjebok og selskapets aksjer er ikke registrert i et verdipapirregister. 6. Selskapets styre skal ha 3 til 5 medlemmer. Selskapet tegnes av styrets leder og ett styremedlem i fellesskap. Styret kan meddele prokura. 7. Den ordin\u00e6re generalforsamlingen avholdes hvert \u00e5r innen utgangen av mai m\u00e5ned. Innkalling til generalforsamling skal sendes minst en uke f\u00f8r m\u00f8tet skal holdes. Innkallingen skal konkret angi de saker som skal behandles. Forslag om \u00e5 endre vedtektene skal gjengis ordrett i innkallingen. Den ordin\u00e6re generalforsamlingen skal behandle og avgj\u00f8re; \u2022 Godkjennelse av \u00e5rsregnskapet og \u00e5rsberetning \u2022 Andre saker som etter loven eller vedtektene h\u00f8rer under generalforsamlingen \u2022 Valg av styre 8. Det skal ikke betales utbytte fra selskapet. Eventuelle overskudd skal tilbakef\u00f8res idrettsanlegget til drift og eventuell utvikling i tr\u00e5d med selskapets form\u00e5l som er knyttet til eierskap og drift av idrettsanlegget. Ved oppl\u00f8sning av selskapet skal selskapets midler tilfalle selskapets form\u00e5l. 9. Overdragelse av aksjer er betinget av samtykke fra selskapets styre. Selskapets styre kan nekte overdragelse av aksjene dersom det foreligger saklig grunn. Mer enn 50 % av aksjene i selskapet skal ved stiftelsen og til enhver tid v\u00e6re eiet av kommune/fylkeskommune, idrettslag/organisasjonsledd i NIF og/eller \u00f8vrige sammenslutninger som kan v\u00e6re s\u00f8kere om tilskudd. 10. Eventuelle vedtektsendringer skal uten ugrunnet opphold sendes til Kulturdepartementet for godkjennelse. 11. Aksjelovgivningens regler kommer til anvendelse med mindre annet kommer frem av vedtektene. "
}