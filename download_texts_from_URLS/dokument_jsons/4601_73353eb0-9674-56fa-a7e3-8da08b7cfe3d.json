{
  "dokument_id": "73353eb0-9674-56fa-a7e3-8da08b7cfe3d",
  "doc_type": "case_presentation",
  "kommune": 4601,
  "tittel": "Fana, gnr. 44 bnr. 893, Totlandsvegen. Klage over UMBY sitt vedtak om avslag p\u00e5 s\u00f8knad om dispensasjon for oppf\u00f8ring av fortau, samt vedtak om \u00e5 avvise realitetsbehandling av s\u00f8knad om byggjel\u00f8yve",
  "url": "https://bergen.kommune.no/politikere-utvalg/api/fil/bk360/11875728/Framstilling-Fana-gnr-44-bnr-893-Totlandsvegen-Klage-over-UMBY-sitt-vedtak-om-avslag-pa-soknad-om-dispensasjon-for-oppforing-av-fortau-samt-vedtak-om-a-avvise-realitetsbehandling-av-soknad-om-byggjeloyve",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/184154-6 Fana, gnr. 44 bnr. 893, Totlandsvegen. Klage over UMBY sitt vedtak om avslag p\u00e5 s\u00f8knad om dispensasjon for oppf\u00f8ring av fortau, samt vedtak om \u00e5 avvise realitetsbehandling av s\u00f8knad om byggjel\u00f8yve Kva saka gjeld: Tiltakshavar, Vestland fylkeskommune (VLFK), klagar p\u00e5 UMBY sitt vedtak datert 23.10.2024, sak 353/24, der s\u00f8knad om dispensasjon for oppf\u00f8ring av fortau vart avsl\u00e5tt, jf. KPA 2018 \u00a7 3.1. S\u00f8knad om byggjel\u00f8yve vart avvist d\u00e5 tiltaket mangla samtykke for den del av tiltaket som g\u00e5r inn p\u00e5 kommunal grunn. Ansvarleg s\u00f8kjar er Cowi AS. Aktuelt tiltak gjeld trafikksikringstiltak i form av: - Utbetring av nytt fortau med tilh\u00f8yrande rekkverk, - Overvassleidning med sandfang/sluk, - Riving av betongrekkverk for \u00e5 gi rom for skuleveg. Det skal oppf\u00f8rast gjerde ned mot vassdraget. KPA 2018 viser eigedomen som \u00abBebyggelse og anlegg\u00bb i \u00abYtre fortettingssone\u00bb. Eigedomen er uregulert. Til venstre under er vist utsnitt av situasjonsplan med oms\u00f8kt nytt fortau markert i gr\u00f8n farge, og Hardangervegen p\u00e5 Midttun til venstre. Gatefoto til h\u00f8gre viser aktuell strekning sett fr\u00e5 nordaust med \u00d8vsttunbrekka til venstre i bildet. Bymilj\u00f8etaten vil ikkje r\u00e5 i fr\u00e5 at det blir innvilga dispensasjon fr\u00e5 plankrav og byggjegrense mot vassdrag. 1 P\u00e5klagd vedtak: UMBY behandla saka i m\u00f8tet den 23.10.2024, sak 353/24 og fatta f\u00f8lgjande vedtak: Klagaren sine merknader: Klagaren viser til at VLFK har erverva det n\u00f8dvendige arealet for etablering av fortau og at fortauet dermed ikkje kjem p\u00e5 kommunal grunn. Kj\u00f8pekontrakt datert 25.06.2020 er vedlagt klagen. S\u00f8knaden kan dermed ikkje avvisast p\u00e5 dette grunnlaget. Klagaren viser til at n\u00e5r det gjeld svingebevegelsen fr\u00e5 \u00d8vsttunvegen ut p\u00e5 Totlandsvegen, blir k\u00f8yret\u00f8y allereie i dag hindra i \u00e5 foreta denne man\u00f8veren d\u00e5 vegskuldra vert nytta til parkering. Klagaren viser og til mogleg omk\u00f8yringsrute via Stemmelia og vidare ut p\u00e5 Totlandsvegen. Klagaren viser til at fortauet er eit trafikksikringstiltak i regi av Milj\u00f8l\u00f8ftet. Byr\u00e5det viser til klagen i sin heilskap. Tilsvar til klagen fr\u00e5 nabo Jon Bratberg: Bratberg meiner det er feil at vegskulderen blir brukt til parkering slik VLFK hevdar. Dei f\u00e5 gongene det unntaksvis har st\u00e5tt bil der har det f\u00f8rt til \u00f8kt risiko for bilane som d\u00e5 m\u00e5 rygge fram og tilbake for \u00e5 klare svingen. Bratberg viser og til at vegen via Stemmelia ikkje er ein reell moglegheit, d\u00e5 vegen fr\u00e5 Stemmelia til \u00d8vsttunbrekka er ein gangveg som ikkje blir nytta av bilar, d\u00e5 den er smal og bratt og ikkje blir br\u00f8yta om vinteren. Fagetaten si vurdering og tilr\u00e5ding: Fagetaten viser til vurderingane som framg\u00e5r av tidlegare fagnotat datert 20.06.2024. I det aktuelle fagnotatet har etaten m.a. vist til at tryggleiken p\u00e5 det aktuelle vegstrekket blir betre n\u00e5r ein f\u00e5r fortau der og tar bort gateparkeringa. Saka blir oversendt utan innstilling. Byr\u00e5det si vurdering og tilr\u00e5ding/konklusjon: Byr\u00e5det viser til at UMBY i vedtaket datert 23.10.2024 einstemmig vedtok \u00e5 avsl\u00e5 dispensasjon fr\u00e5 plankrav for tiltaket. UMBY la avgjerande vekt p\u00e5 at eit fortau vil hindre bilistar fr\u00e5 \u00d8vsttunbrekka i \u00e5 klare svingen ut i Totlandsvegen utan \u00e5 rygge midt i vegen, og at tiltaket s\u00e5leis ville virke mot si hensikt ved at trafikktryggleiken blir svekka. UMBY avviste realitetsbehandling av s\u00f8knaden basert p\u00e5 opplysningar i matrikkelen om at fortausarealet tilh\u00f8yrde Bergen kommune, og at det ikkje l\u00e5g f\u00f8re samtykke fr\u00e5 grunneigar. Klagaren har lagt fram kj\u00f8pekontrakt signert 25.06.2020 som viser at VLFK har overtatt arealet for kr 20 000,-. Etter avtalen var det kj\u00f8par som hadde ansvaret for \u00e5 sj\u00e5 til at avtalen vart matrikkelf\u00f8rt. Avtalen er bindande for partane sj\u00f8lv om den ikkje er matrikkelf\u00f8rt. Sp\u00f8rsm\u00e5let er om det har nokon innverknad p\u00e5 dispensasjonsvurderinga at det er basert p\u00e5 feil saksopplysning. Slik byr\u00e5det tolkar vedtaket, er det andre moment enn eigartilh\u00f8va som har vore avgjerande for UMBY si vurdering av dispensasjonen, og d\u00e5 s\u00e6rleg sp\u00f8rsm\u00e5let om svingradius, trafikktryggleik og omk\u00f8yringsveg. 2 Byr\u00e5det viser til si sak 246/24 datert 27.08.2024 og legg fram saka utan innstilling. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Saka blir lagt fram utan innstilling. Dato: 28. januar 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1) Fagnotat datert 20.12.2024 med f\u00f8lgjande vedlegg: 2) Byr\u00e5det si saksframstilling datert 27.08.2024 3 "
}