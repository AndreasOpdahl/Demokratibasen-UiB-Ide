{
  "dokument_id": "5a1a0339-1698-5fae-a0be-5e7e6c242888",
  "doc_type": "case_presentation",
  "kommune": 4601,
  "tittel": "Kj\u00f8replan bystyrets m\u00f8te 17.12.2024, versjon 2",
  "url": "https://bergen.kommune.no/politikere-utvalg/api/fil/bk360/11660942/Framstilling-Kjoreplan-bystyrets-mote-17-12-2024-versjon-2",
  "tekst": " Forretningsutvalget Saksframstilling V\u00e5r referanse: 2023/257830-86 Saksbehandler: \u00d8ivind Hauge St\u00f8le Kj\u00f8replan bystyrets m\u00f8te 17.12.2024, versjon 2 Hva saken gjelder: Vedlagt f\u00f8lger forslag til kj\u00f8replan og forel\u00f8pig sakskart til bystyrets budsjettm\u00f8te. Opplegget f\u00f8lger samme mal som budsjettm\u00f8tet i 2023. Det er i utgangspunktet 48 ordin\u00e6re saker p\u00e5 sakskartet til dette m\u00f8tet i tillegg til budsjettsaken, jf. vedlagt forel\u00f8pig sakskart. Det vil komme noen endringer p\u00e5 sakskartet, blant annet vil det komme til en h\u00f8ringssak som f\u00f8lge av forretningsutvalgets vedtak i sak 398/24 (som ogs\u00e5 inneb\u00e6rer et ekstram\u00f8te i utvalg for barnehage, skole og idrett i forkant av bystyrem\u00f8tet). P\u00e5 bakgrunn av dr\u00f8ftinger i forretningsutvalget 3. desember, foresl\u00e5r bystyredirekt\u00f8ren \u00e5 utsette store deler av sakskartet til et eget ekstram\u00f8te over nytt\u00e5r. Rekkef\u00f8lgen p\u00e5 sakene er satt opp slik at de sakene som anses \u00e5 haste mest er \u00f8verst p\u00e5 sakskartet. Dette gjelder saker som har s\u00e6rskilte frister knyttet til seg, herunder h\u00f8ringssaker med frister, saker fra kontrollutvalget og valgsaker. Bystyredirekt\u00f8ren foresl\u00e5r \u00e5 sette strek etter oppsatt sak nr. 513, og utsette resten av sakskartet. Dette forslaget inneb\u00e6rer at 17 saker behandles i tillegg til budsjettsaken, mens 31 saker utsettes. Forutsatt tilslutning til dette forslaget, anbefaler bystyredirekt\u00f8ren at tidspunkt for gjennomf\u00f8ring av m\u00f8tet justeres til kl. 09:00-20:00, alts\u00e5 en time forkortet ift. opprinnelig forslag. Videre foresl\u00e5r bystyredirekt\u00f8ren at det settes opp et ekstra bystyrem\u00f8te torsdag 30. januar fra kl. 12:00-21:00, i forlengelsen av allerede oppsatt m\u00f8te 29. januar, for \u00e5 ta igjen restanser. Forslag til vedtak: Vedlagte kj\u00f8replan, med avgrensning av sakskart som fremg\u00e5r av saksfremstillingen, legges til grunn for avviklingen av bystyrets m\u00f8te 17. desember 2024. Dato: 5. desember 2024 Trine Pettersen Gr\u00f8nbech - bystyredirekt\u00f8r \u00d8ivind Hauge St\u00f8le - fagleder 1 Dokumentet er godkjent elektronisk. Vedlegg: Kj\u00f8replan bystyrets m\u00f8te 17.12.2024 Forel\u00f8pig sakskart Bergen bystyre 17.12.2024 2 "
}