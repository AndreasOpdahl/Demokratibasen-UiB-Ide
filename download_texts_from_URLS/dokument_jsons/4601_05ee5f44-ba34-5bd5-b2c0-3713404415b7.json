{
  "dokument_id": "05ee5f44-ba34-5bd5-b2c0-3713404415b7",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 441/24, 2. tertialrapport 2024",
  "url": "https://bergen.kommune.no/politikere-utvalg/api/fil/bk360/11630505/Innstilling-vedtak-2-tertialrapport-2024",
  "tekst": "2. tertialrapport 2024 Bergen bystyre behandlet saken i m\u00f8tet 27.11.2024 sak 441/24 og fattet f\u00f8lgende vedtak: 1. Tertialrapport 2-2024 for drift og investeringer, inkludert rapportering p\u00e5 m\u00e5l og flertallsmerknader fra bystyrets budsjettvedtak for 2024 og Revidert budsjett 2024, tas til orientering. 2. Sentrale poster (tjenesteomr\u00e5de 23) justeres slik det fremg\u00e5r av kapitlet Omtale av sentrale inntekter i Tertialrapport 2. I tillegg \u00f8kes frie inntekter med 25,8 mill. jf. notat til bystyret av 12. november om ansl\u00e5tte effekter for Bergen kommune av regjeringens foresl\u00e5tte tilleggsbevilgning p\u00e5 5 mrd. til kommunesektoren, jf. Prop. 1 S Tillegg 1 (2024\u2013 2025). 3. Driftsbudsjettet p\u00e5 tjenesteomr\u00e5dene 1-21 justeres slik det fremg\u00e5r av sakens premisser under de enkelte tjenesteomr\u00e5dene, og med de endringer som er foretatt i budsjettbehandlingen i bystyret. 4. Investeringsbudsjettet justeres slik det fremg\u00e5r av sakens premisser under de enkelte tjenesteomr\u00e5dene, samt kapitlet Investeringer \u2013 sentrale poster og finansiering, og med de endringer som er foretatt i budsjettbehandlingen i bystyret. 5. Nye l\u00e5n til avgiftsfinansierte investeringer reduseres med 14,56 mill. og nye l\u00e5n til ikke- avgiftsfinansierte investeringer \u00f8kes med 546,13 mill. Dette er i henhold til kapitlet Investeringer \u2013 sentrale poster og finansiering. Rest l\u00e5neramme fra 2023 vedr\u00f8rende l\u00e5nefinansiert utl\u00e5n til Stiftelsen Metodisthjemmet i Bergen, 101,13 mill., overf\u00f8res til nytt budsjett\u00e5r, jf. kapitlet Investeringer \u2013 sentrale poster og finansiering. <Punktet m\u00e5 oppdateres hvis det gj\u00f8res endringer i forbindelse med bystyrebehandlingen av Tertialrapport 2.> 6. Netto merutgift som f\u00f8lge av budsjettjusteringer i 2. tertialrapport p\u00e5 totalt 267,5 mill. og merinntekt i henhold til Prop. 1 S Tillegg 1 (2024\u20132025) p\u00e5 25,8 mill. (sum netto merutgift p\u00e5 241,7 mill.) dekkes ved avsetning til bundne fond (5,2 mill.) og bruk av disposisjonsfond (-247 mill.). Det vises til sakens premisser slik de fremg\u00e5r av kapitlene Oppsummering og Sentrale tabeller og oversikter, samt til notatet som er nevnt i punkt 2. 7. Status for \u00f8konomiplantiltak, slik det fremg\u00e5r under de enkelte tjenesteomr\u00e5dene, tas til orientering. 8. Detaljoversikt over avviksprognose og driftsbudsjett pr. resultatenhet for 2024 tas til orientering. 9. Med henvisning til premissene i kapitlet Andre forhold, ber bystyret byr\u00e5det om \u00e5 g\u00e5 i forhandlinger med Stiftelsen Betanien om en avtale som inneb\u00e6rer realisering av et nytt sykehjemsbygg p\u00e5 stiftelsens tomt i Fyllingsdalen med ca. 100 nye sykehjemsplasser. Avtalen legges fram for bystyret til godkjenning. Bergen bystyres behandling F\u00f8lgende representanter tok ordet: Fabian Emil Stang (H), Rune Bakervik (A), Eira Vilde Martinsen Garrido (SV), Thor Haakon Bakke (MDG), Trond Tystad (BL), Per-Arne Hvidsten Larsen (V), Mailiss Solheim-\u00c5kerblom (R), Joel Ysteb\u00f8 (KrF), Anette Strand (H), Ole-Ansger Nepomuk Martini (V), Torstein Dahle (R), Even S\u00f8rland (A). Forslag fremsatt i bystyret: Rune Bakervik (A) fremsatte p\u00e5 vegne av A f\u00f8lgende alternative forslag: Arbeiderpartiet viser til v\u00e5rt alternative budsjett, og tar saken til orientering. Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag: SV viser til SVs helhetlige alternative budsjett for 2024, og tar saken til orientering. Thor Haakon Bakke (MDG) fremsatte p\u00e5 vegne av MDG f\u00f8lgende alternative forslag: MDG viser til MDG sitt helhetlige alternative budsjett for 2024, og tar saken til orientering. Per-Arne Hvidsten Larsen (V) fremsatte p\u00e5 vegne av V f\u00f8lgende alternative forslag: Til punkt 2: Sentrale poster (tjenesteomr\u00e5de 23) justeres slik det fremg\u00e5r av kapitlet Omtale av sentrale inntekter i Tertialrapport 2. I tillegg \u00f8kes frie inntekter med 226 mill. jf. notat til bystyret av 12. november om ansl\u00e5tte effekter for Bergen kommune av regjeringens foresl\u00e5tte tilleggsbevilgning p\u00e5 5 mrd. til kommunesektoren, jf. Prop. 1 S Tillegg 1 (2024-2025). Bystyret ber videre byr\u00e5det innen bystyrets m\u00f8te 17.12.2004 komme tilbake med et forslag til justering n\u00e5r tallene for forventet skattesvikt i 2024 er mer troverdig og sikre, samt oppdaterte tall for fordelingsoppgj\u00f8r og marginavsetning foreligger. Dersom ikke byr\u00e5det rekker bystyrem\u00f8tet gir bystyret byr\u00e5det fullmakt til \u00e5 foreta n\u00f8dvendige justeringer. Til punkt 3: Driftsbudsjettet p\u00e5 tjenesteomr\u00e5dene 1-21 justeres slik det fremg\u00e5r av sakens premisser under de enkelte tjenesteomr\u00e5dene, med f\u00f8lgende endringer: a) Budsjettet justeres i tr\u00e5d med avdelingenes innmeldte prognoser for tjenesteomr\u00e5dene med omfattende avvik og liten anledning til \u00e5 iverksette tiltak som reduserer behovet p\u00e5 kort sikt, herunder 01A-Barnehage, 01B-Skole, 03B-Tjenester til eldre, 03C-Tjenester til utviklingshemmede og 03D-Psykisk helse. Byr\u00e5det skal til bystyrem\u00f8tet 17.12.2024 legge frem oppdaterte prognoser med lavere usikkerhet samt eventuelle tiltak i en egen sak om nye budsjettjusteringer. b) Kutt som f\u00f8lge av den s\u00e5kalte oppgavegjennomgangen reverseres p\u00e5 f\u00f8lgende tjenesteomr\u00e5der: 01A-Barnehage, 01B-Skole, 03C-Tjenester til utviklingshemmede og 03D-Psykisk helse. c) F\u00f8lgende kutt reverseres: Reversere kutt i arbeids- og kunstnarstipender 2.714.000 (\u00f8kt utgift) d) F\u00f8lgende tidligere vedtatte kutt som byr\u00e5det enn\u00e5 ikke har gjennomf\u00f8rt, reverseres: i. Avslutte medlemskap i Initiativ for etisk handel - 16 (budsjett -0,10) ii. Avvikle Spr\u00e5kstien i S\u00f8re Skogvei - 01A (-0,30) iii. Bergen R\u00f8de Kors \u2013 Flyktningguide - 04B (-0,50) iv. Kutt i midler til oppf\u00f8lging av Gr\u00f8nn strategi i 2024 - 10D (-4,76) v. Markering av den internasjonale migrasjonsdagen - 04B (-0,07) vi. Tilskudd til Kirkens bymisjon Helsesenter for papirl\u00f8se migranter - 05B (-1,02) vii. Tilskudd Mental helse Bergen, Treffstedet loftet - 03D (-0,89) viii. Stenge offentlige toaletter i skur 8 og 11 p\u00e5 Bryggen - 10C (-1,00). Bystyret ber byr\u00e5det i stedet innf\u00f8re en liten brukerbetaling. 2 Til punkt 6: Netto merutgift som f\u00f8lge av budsjettjusteringer i 2. tertialrapport og merinntekt i henhold til Prop. 1 S Tillegg 1 (2024\u20132025) p\u00e5 226 mill. dekkes ved avsetning til bundne fond (5,2 mill.) og resten ved bruk av Disposisjonsfond. Det vises til sakens premisser slik de fremg\u00e5r av kapitlene Oppsummering og Sentrale tabeller og oversikter, samt til notatet som er nevnt i punkt 2. Til punkt 8: Detaljoversikt over avviksprognose og driftsbudsjett pr. resultatenhet for 2024 tas til orientering, men ser med stor bekymring p\u00e5 det store avviket mellom innmeldt behov og byr\u00e5dets forslag til justeringer. Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag: Bystyret tar tertialrapporten til orientering, og viser til partienes alternative budsjettforslag. Joel Ysteb\u00f8 (KrF) fremsatte p\u00e5 vegne av KrF f\u00f8lgende alternative forslag: KrF viser til KrFs helhetlige alternative budsjett for 2024, og tar saken til orientering. Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag: Byr\u00e5dets kutt i kulturstipend og arbeidsstipend gjennomf\u00f8res ikke. Per-Arne Hvidsten Larsen (V) fremsatte p\u00e5 vegne av V f\u00f8lgende tilleggsforslag: Bystyret viser til byr\u00e5dets notat kalt \u00ab\u00d8kte bevilgninger til kommunesektoren i fm. nysaldering av 2024- budsjettet og tilleggsproposisjon til regjeringens statsbudsjettforslag for 2025\u00bb som b\u00e5de har konkrete tall p\u00e5 \u00f8kte inntekter, men samtidig varsler betydelig svikt i skatteinngang som ikke er avklart, og som ikke tas h\u00f8yde for i 2. tertial. Bystyret ber derfor byr\u00e5det legge frem ny sak om justering av budsjett n\u00e5r de sentrale tallene p\u00e5 skatt er sikrere, og senest til bystyrets m\u00f8te i desember. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Bystyret viser til finansbyr\u00e5dens redegj\u00f8relse om regjeringens nysaldering av 2024- budsjettet. Byr\u00e5den skriver at \u00f8kningen i rammetilskuddet, sammen med ansl\u00e5tt skattesvikt i \u00e5r, beregnes \u00e5 gi en merinntekt p\u00e5 om lag 25 mill. netto innev\u00e6rende \u00e5r sammenlignet med Tertialrapport 2-2024. Selv om kommunen vil f\u00e5 et negativt netto driftsresultat for 2024, mener bystyret det er n\u00f8dvendig \u00e5 bruke disse merinntektene til \u00e5 utjevne forskjeller, styrke lavterskeltilbud og gi tilskudd til organisasjoner. Bystyret vil bruke pengene slik: 1. 250 000 kr. Matsentralen 2. 250 000 kr. Robin Hood Huset 3. 150 000 kr. Kil-fondet 4. 500 000 kr. Huset i Sverres gate 5. 100 000 kr. Mennesker i Limbo 6. 150 000 kr. Fontenehuset 7. 250 000 kr. Amalie Skrams Hus 8. 150 000 kr. ROS - R\u00e5dgivning om spiseforstyrrelser 9. 150 000 kr. Psykiatrialliansen, 10. 250 000 kr. Sammen \u2013 Studenters psykiske helse 11. 100 000 kr. PitStop 3 12. 150 000 kr. Foreningen for human narkotikapolitikk 13. 250 000 kr. Skeiv Verden Vest 14. 150 000 kr. Aldri Alene 15. 3 000 000 kr. Ung Arena (bevare Ung Arena Nord og utvide tilbudet til flere bydeler. Ubrukte midler kan overf\u00f8res til 2025) 16. 2 500 000 kr. Bevare MO Eidsv\u00e5g (ubrukte midler kan overf\u00f8res til 2025) 17. 500 000 kr. BUA \u2013 Utstyrssentralen (generelt tilskudd og tilskudd til \u00e5 sikre \u00e5pningstider i romjulen) 18. 150 000 kr. holde ungdomsklubbene \u00e5pne i romjulen 19. 1 000 000 kr. gratis inngang p\u00e5 byens bassenger i skolens juleferie 20. 1 000 000 kr. gratis inngang KODE i skolens juleferie 21. 4 000 000 gratis kollektiv i skolens juleferie 22. 10 000 000 ekstra utbetaling til sosialhjelpsmottakere i desember (som ikke skal f\u00f8re til avkorting av st\u00f8nader)) Merknader fremsatt i bystyret: Thor Haakon Bakke (MDG) fremsatte p\u00e5 vegne av MDG f\u00f8lgende merknad: Ved \u00e5 ikke justere plan- og byggesaksgebyrene ved behandlingen av 1. tertial 2024 blir kommunekassen belastet med anslagsvis 32 millioner if\u00f8lge 2. tertial 2024. Dette bidrar til at disposisjonsfondet ytterligere brukes opp. Bystyret ber byr\u00e5det sikre at selvkostprinsippet overholdes, og at styringen av \u00f8konomien er ansvarlig, ved \u00e5 justere gebyrene i 1. tertial hvis prognosene tilsier det. Per-Arne Hvidsten Larsen (V) fremsatte p\u00e5 vegne av V f\u00f8lgende merknader: Merknad 1 Bystyret merker seg det sv\u00e6rt h\u00f8ye avviket mellom byr\u00e5dsavdelingenes prognoser for eget behov for budsjettjusteringer og byr\u00e5dets faktiske budsjettjusteringer. Avviket mellom hva som er meldt av behov og hva som justeres for er 290 millioner kroner. Det er i budsjettet ikke nevnt et eneste tiltak som skal sikre at avviket i prognosene per avdeling og resultatenhet reduseres. Det er n\u00e5 sv\u00e6rt kort tid \u00e5 sette inn tiltak som kan redusere avviket, og til tross for at byr\u00e5det har fors\u00f8kt \u00e5 kutte utgifter i hele \u00e5r viser det seg at de likevel bare \u00f8ker. Forslaget til budsjett p\u00e5peker at det er \u00abusikkerhet til prognosene\u00bb som forklaring p\u00e5 det store avviket, samtidig som byr\u00e5det fremst\u00e5r veldig sikre p\u00e5 at den usikkerheten kun kan sl\u00e5 ut i positiv retning for driftsresultatet. Budsjettjustering som f\u00f8lge av 2. tertialrapport er normalt sett siste gang bystyret justerer budsjettet i tr\u00e5d med realismekravet, men med tilgjengelig informasjon i budsjettet fremst\u00e5r dette h\u00f8yst urealistisk. Dersom byr\u00e5det i sitt budsjett for 2025 tar utgangspunkt i niv\u00e5et de selv justerer for, fremfor i det reelle behovet til avdelingene, vil man ogs\u00e5 i 2025 underbudsjettere tjenestene slik vi s\u00e5 s\u00e6rskilt p\u00e5 skole i 2024 hvor Utvalg for barnehage, skole og idrett til slutt m\u00e5tte gjennomf\u00f8re h\u00f8ring og byr\u00e5det m\u00e5tte svare for manglende evne til \u00e5 h\u00e5ndtere lovp\u00e5lagte tjenester. Bystyret ber byr\u00e5det komme tilbake med nytt forslag til budsjettjustering n\u00e5r de har redusert usikkerheten i prognosene betydelig, senest til bystyrets m\u00f8te 17.12.2024. Merknad 2 Bystyret merker seg at det for investeringsbudsjettet ogs\u00e5 meldes om manglende evne til \u00e5 holde utgiftene nede i tr\u00e5d med eget budsjett. I byr\u00e5dets Tilleggsinnstilling 1 satte byr\u00e5det et maks investeringsniv\u00e5 for ikke-avgiftsfinansierte investeringer p\u00e5 2,9 milliarder, mens investeringsniv\u00e5et for tilsvarende investeringer i 2. tertialrapport oppjusteres til \u00e5 bli 3,3 milliarder. Dette er et avvik p\u00e5 400 millioner. Da byr\u00e5det budsjetterte med \u00e5 redusere investeringsniv\u00e5et til 2,9 milliarder gjorde de det ved \u00e5 redusere driftsfinansieringen av investeringene, og de skrev selv at gjorde dette uten \u00abendringer i de enkelte prosjektene i investeringsprogrammet\u00bb men at de i stedet for \u00e5 gj\u00f8re aktive grep for \u00e5 f\u00e5 ned investeringsniv\u00e5et bare \u00f8kte de \u00abden sentrale korreksjonslinjen/usikkerhetsavsetningen 4 tilsvarende\u00bb. Det grepet medf\u00f8rer n\u00e5 et langt h\u00f8yere investeringsniv\u00e5 enn budsjettert, \u00f8kt bruk av disposisjonsfond og \u00f8kt rentebelastning i driftsbudsjettet. Grepet pyntet som ett av mange grep den gang p\u00e5 det forventede driftsresultatet, men justeringene i 2. tertialrapport viser at dette grepet ikke var i tr\u00e5d med realismekravet i kommuneloven. Sentral korreksjon ble innf\u00f8rt p\u00e5 et tidspunkt hvor investeringsambisjonen var h\u00f8yere enn investeringskapasiteten, og fungerte dermed til \u00e5 regulere usikkerheten rundt investeringsniv\u00e5et totalt sett. Til tross for at investeringskapasiteten over flere \u00e5r har v\u00e6rt h\u00f8yere enn byr\u00e5dets nye investeringsniv\u00e5, \u00f8kte byr\u00e5det den sentrale korreksjonen til rekordh\u00f8ye 1,05 milliard i sitt forslag til budsjett, rundt en fjerdedel av hele investeringsbudsjettet for 2024, men 2. Tertialrapport viser n\u00e5 at virkemiddelet med sentral korreksjon har utspilt sin rolle n\u00e5r investeringskapasiteten n\u00e5 er h\u00f8yere enn investeringsambisjonen \u2013 i s\u00e5 fall burde den sentrale korreksjonen hatt en usikkerhetsavsetning med motsatt fortegn. Votering: Alternativt forslag fra KrF, fremsatt av Joel Ysteb\u00f8 (KrF), fikk 2 stemmer (KrF), og var dermed falt. Alternativt forslag fra R, fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Alternativt forslag fra MDG, fremsatt av Thor Haakon Bakke (MDG), fikk 4 stemmer (MDG), og var dermed falt. Alternativt forslag fra SV, fremsatt av Eira Vilde Martinsen Garrido (SV), fikk 7 stemmer (SV), og var dermed falt. Alternativt forslag fra A, fremsatt av Rune Bakervik (A), fikk 13 stemmer (A), og var dermed falt. Innstillingens punkt 1, 4, 5 og 9 ble vedtatt med 38 stemmer (H, FrP, BL, V, INP, Sp, PP). Alternativt forslag fra V til punkt 2, punkt 3, punkt 6 og punkt 8, fremsatt av Per-Arne Hvidsten Larsen (V), fikk 7 stemmer (MDG, V), og var dermed falt. Innstillingens punkt 2, 3, 6, 7 og 8 ble vedtatt med 35 stemmer (H, FrP, BL, INP, Sp, PP). Tilleggsforslag fra SV, fremsatt av Eira Vilde Martinsen Garrido (SV), fikk 30 stemmer (A, SV, MDG, V, R), og var dermed falt. Tilleggsforslag fra V, fremsatt av Per-Arne Hvidsten Larsen (V), fikk 9 stemmer (MDG, V, KrF), og var dermed falt. Tilleggsforslag fra R, fremsatt av Mailiss Solheim-\u00c5kerblom (R), fikk 7 stemmer (MDG, R), og var dermed falt. Merknad fra MDG, fremsatt av Thor Haakon Bakke (MDG), fikk 30 stemmer (A, SV, MDG, V, R), og var dermed falt. Merknad 1 og 2 fra V, fremsatt av Per-Arne Hvidsten Larsen (V), fikk 9 stemmer (MDG, V, KrF), og var dermed falt. Utvalg for finans, kultur og n\u00e6ring behandlet saken i m\u00f8tet 13.11.2024 sak 171/24 og avga f\u00f8lgende innstilling: 5 Utvalgets innstilling og bystyrets vedtak er likelydende. Utvalg for barnehage, skole og idrett hadde saken til orientering i m\u00f8tet 12.11.2024 sak 109/24: Utvalg for barnehage, skole og idrett tok saken til orientering. Utvalg for finans, kultur og n\u00e6ring innstiller i saken. Utvalg for milj\u00f8 og byutvikling hadde saken til orientering i m\u00f8tet 14.11.2024 sak 390/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for helse og sosial hadde saken til orientering i m\u00f8tet 13.11.2024 sak 140/24: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. Byr\u00e5det behandlet saken i m\u00f8tet 31.10.2024 sak 337/24 Byr\u00e5det innstiller til bystyret \u00e5 fatte f\u00f8lgende vedtak: 1. Tertialrapport 2-2024 for drift og investeringer, inkludert rapportering p\u00e5 m\u00e5l og flertallsmerknader fra bystyrets budsjettvedtak for 2024 og Revidert budsjett 2024, tas til orientering. 2. Sentrale poster (tjenesteomr\u00e5de 23) justeres slik det fremg\u00e5r av kapitlet Omtale av sentrale inntekter. 3. Driftsbudsjettet p\u00e5 tjenesteomr\u00e5dene 1-21 justeres slik det fremg\u00e5r av sakens premisser under de enkelte tjenesteomr\u00e5dene, og med de endringer som er foretatt i budsjettbehandlingen i bystyret. 4. Investeringsbudsjettet justeres slik det fremg\u00e5r av sakens premisser under de enkelte tjenesteomr\u00e5dene, samt kapitlet Investeringer \u2013 sentrale poster og finansiering, og med de endringer som er foretatt i budsjettbehandlingen i bystyret. 5. Nye l\u00e5n til avgiftsfinansierte investeringer reduseres med 14,56 mill. og nye l\u00e5n til ikke- avgiftsfinansierte investeringer \u00f8kes med 546,13 mill. Dette er i henhold til kapitlet Investeringer \u2013 sentrale poster og finansiering. Rest l\u00e5neramme fra 2023 vedr\u00f8rende l\u00e5nefinansiert utl\u00e5n til Stiftelsen Metodisthjemmet i Bergen, 101,13 mill., overf\u00f8res til nytt budsjett\u00e5r, jf. kapitlet Investeringer \u2013 sentrale poster og finansiering. <Punktet m\u00e5 oppdateres hvis det gj\u00f8res endringer i forbindelse med bystyrebehandlingen av Tertialrapport 2.> 6. Netto merutgift som f\u00f8lge av budsjettjusteringer i 2. tertialrapport p\u00e5 totalt 267,5 mill. dekkes ved avsetning til bundne fond (5,2 mill.) og bruk av disposisjonsfond (-272,8 mill.) jf. sakens premisser slik de fremg\u00e5r av kapitlene Oppsummering og Sentrale tabeller og oversikter. <Punktet m\u00e5 oppdateres hvis det gj\u00f8res endringer i forbindelse med bystyrebehandlingen av Tertialrapport 2.> 7. Status for \u00f8konomiplantiltak, slik det fremg\u00e5r under de enkelte tjenesteomr\u00e5dene, tas til orientering. 8. Detaljoversikt over avviksprognose og driftsbudsjett pr. resultatenhet for 2024 tas til orientering. 6 9. Med henvisning til premissene i kapitlet Andre forhold, ber bystyret byr\u00e5det om \u00e5 g\u00e5 i forhandlinger med Stiftelsen Betanien om en avtale som inneb\u00e6rer realisering av et nytt sykehjemsbygg p\u00e5 stiftelsens tomt i Fyllingsdalen med ca. 100 nye sykehjemsplasser. Avtalen legges fram for bystyret til godkjenning. 7 "
}