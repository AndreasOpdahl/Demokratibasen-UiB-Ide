{
  "dokument_id": "55049c9d-1446-563b-8d69-dd10653dff32",
  "doc_type": "case_presentation",
  "kommune": 4601,
  "tittel": "Anmodning fra Ruspolitisk r\u00e5d om tilknytning til kommunens r\u00e5dssekretariat.",
  "url": "https://bergen.kommune.no/politikere-utvalg/api/fil/bk360/10294686/Framstilling-Anmodning-fra-Ruspolitisk-rad-om-tilknytning-til-kommunens-radssekretariat-",
  "tekst": " Ruspolitisk r\u00e5d Saksframstilling V\u00e5r referanse: 2024/34043-21 Saksbehandler: Rune Tj\u00f8svold Anmodning fra Ruspolitisk r\u00e5d om tilknytning til kommunens r\u00e5dssekretariat. Hva saken gjelder: Ruspolitisk r\u00e5d er et medvirkningsr\u00e5d underlagt ansvarsomr\u00e5det til byr\u00e5det, til forskjell for de lovp\u00e5lagte medvirkningsr\u00e5dene som er underlagt bystyrets ansvarsomr\u00e5der. F\u00f8lgelig er det Bystyrets kontor som har ansvar for sekretariatsfunksjonene for de lovp\u00e5lagte medvirkningsr\u00e5dene. For Ruspolitisk r\u00e5d inneb\u00e6rer dette at sekretariatsfunksjonen er tillagt en fag-byr\u00e5d og ikke r\u00e5dssekretariatet for de lovp\u00e5lagte medvirkningsr\u00e5dene. Dette f\u00e5r konsekvenser blant annet knyttet til sakstilf\u00f8rsel. R\u00e5dssekretariatet til de lovp\u00e5lagte r\u00e5dene driver sekretariatsarbeid p\u00e5 fulltid. Sekretariatet har bygget, og vedlikeholder, en god og profesjonell infrastruktur b\u00e5de hva gjelder kontaktpersoner i ulike byr\u00e5dsavdelinger, samt overv\u00e5ker saker som fremmes for byr\u00e5d og bystyre som det er aktuelt for de ulike r\u00e5dene \u00e5 medvirke i. Ruspolitisk r\u00e5d skal, i likhet med de lovp\u00e5lagte r\u00e5dene som Eldrer\u00e5det, Ungdomsr\u00e5det og Kommunalt r\u00e5d for personer med funksjonsnedsettelser, v\u00e6re et r\u00e5dgivende organ for Bergen kommune sin ledelse og en dr\u00f8ftingsarena for strategisk viktige saker og prosesser knyttet til kommunens roller og samfunnsoppdrag. R\u00e5det skal v\u00e6re et forum for utvikling av bruker- og p\u00e5r\u00f8rendemedvirkning i kommunen og en dr\u00f8ftingsarena der brukerorganisasjonene kan fremme strategisk viktige saker. Ruspolitisk r\u00e5d vurderer at det vil bli en bredere sakstilgang, en mer effektiv saksbehandling og et n\u00e6rmere samarbeid med de \u00f8vrige medvirkningsr\u00e5dene om Ruspolitisk r\u00e5d blir tilknyttet de lovp\u00e5lagte medvirkningsr\u00e5dene sitt r\u00e5dssekretariat. Videre anser Ruspolitisk r\u00e5d at det er etisk problematisk at sekretariatsfunksjonen til et medvirkningsr\u00e5d tillegges en fagr\u00e5dgiver i en byr\u00e5dsavdeling. Vedkommende kan p\u00e5 en og samme tid ha tilknytning til de samme sakene b\u00e5de som r\u00e5dgiver for byr\u00e5den og som utvalgssekret\u00e6r. Det kan medf\u00f8re at det settes sp\u00f8rsm\u00e5lstegn ved om r\u00e5det har en uavhengige stemme. Videre vil Ruspolitisk r\u00e5d trekke frem at brukerstemmer og deltagelse i kommunale medvirkningsr\u00e5d p\u00e5 rusfeltet, ikke er mindre verd andre brukerstemmer. Ruspolitisk r\u00e5d anmoder derfor, p\u00e5 prinsipielt grunnlag, at r\u00e5dsmedlemmene i Ruspolitisk r\u00e5d honoreres etter samme honorarsatser som eldrer\u00e5det og kommunalt r\u00e5d for personer med funksjonsnedsettelser. 1 Forslag til vedtak: Ruspolitisk r\u00e5d ber byr\u00e5den om \u00e5 fremme en sak til bystyret om at: 1. ansvaret for sekretariatsfunksjonene til Ruspolitisk r\u00e5d tillegges Bystyrets kontor 2. honorarsatsen i Ruspolitisk r\u00e5d settes lik honorarsatsene i eldrer\u00e5det og Kommunalt r\u00e5d for personer med funksjonsnedsettelser. Dato: 19. april 2024 2 "
}