{
  "dokument_id": "7d44c609-1be6-5084-8c6c-831b4b7617d8",
  "doc_type": "case_presentation",
  "kommune": 4601,
  "tittel": "Ansettelse i \u00e5rem\u00e5lsstilling som kommunaldirekt\u00f8r for n\u00e6ring, kultur og idrett",
  "url": "https://bergen.kommune.no/politikere-utvalg/api/fil/bk360/11482791/Framstilling-Ansettelse-i-aremalsstilling-som-kommunaldirektor-for-naering-kultur-og-idrett",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/132186-2 Ansettelse i \u00e5rem\u00e5lsstilling som kommunaldirekt\u00f8r for n\u00e6ring, kultur og idrett Hva saken gjelder: Det skal ansettes ny kommunaldirekt\u00f8r ved byr\u00e5dsavdeling for n\u00e6ring, kultur og idrett i forbindelse med at kommunaldirekt\u00f8r Harm Christian Tolden har fratr\u00e5dt etter to \u00e5rem\u00e5lsperioder. Bystyret har i m\u00f8te 6. desember 2004 vedtatt at det i de \u00f8verste administrative stillingene i kommunen skal ansettes p\u00e5 \u00e5rem\u00e5l. \u00c5rem\u00e5lsperioden er p\u00e5 6 \u00e5r. Stillingen som kommunaldirekt\u00f8r for n\u00e6ring, kultur og idrett har v\u00e6rt utlyst p\u00e5 Finn.no, i nettaviser og p\u00e5 sosiale medier, med s\u00f8knadsfrist 22. september 2024. Rekrutteringsfirmaet Headvisor har bist\u00e5tt i ansettelsesprosessen. I tr\u00e5d med vanlig praksis i denne typen stillinger innstilles det kun en kandidat. Utdanningsforbundet og Fagforbundet har deltatt i ansettelsesprosessen og st\u00f8tter innstillingen. Utlysningsteksten og offentlig s\u00f8kerliste f\u00f8lger vedlagt. Byr\u00e5dsleders vurdering og anbefaling/konklusjon: Etter en samlet vurdering finner byr\u00e5dsleder \u00e5 innstille Torbj\u00f8rn Torsvik til stillingen som kommunaldirekt\u00f8r for n\u00e6ring, kultur og idrett. Vedtakskompetanse: Bergen kommunes personalreglement pkt. 3.1 Ansettelsesmyndighet, der det fremg\u00e5r at byr\u00e5det foretar ansettelse i denne type stilling. Byr\u00e5dsleder innstiller til byr\u00e5det \u00e5 fatte f\u00f8lgende vedtak: I stillingen som kommunaldirekt\u00f8r for n\u00e6ring, kultur og idrett ansettes Torbj\u00f8rn Torsvik Ansettelsen gjelder for en periode p\u00e5 6 \u00e5r. Forlengelse kan skje for maksimum ytterligere en 6-\u00e5rs periode. Dato: 21. november 2024 Christine B. Meyer byr\u00e5dsleder 1 Dokumentet er godkjent elektronisk. Vedlegg: Utlysningstekst Offentlig s\u00f8kerliste 2 "
}