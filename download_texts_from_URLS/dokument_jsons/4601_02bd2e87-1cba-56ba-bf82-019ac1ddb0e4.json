{
  "dokument_id": "02bd2e87-1cba-56ba-bf82-019ac1ddb0e4",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten datert 11.04.2023",
  "url": "https://bergen.kommune.no/politikere-utvalg/api/fil/bk360/8947339/Uttalelse-fra-Bymiljoetaten-datert-11-04-2023",
  "tekst": " Bymilj\u00f8etaten Til Intern korrespondanse PBE Kart og oppm\u00e5ling Deling og seksjonering V\u00e5r referanse: 2022/49690-20 (Arbeidssted) v/Anne Lise Fjelde Skjelvik Saksbehandler: Tone Katagiri Bj\u00f8r\u00f8 Dato: 11. april 2023 Fra Bymilj\u00f8etaten Uttalelse fra Bymilj\u00f8etaten, Fana gnr. 41, bnr. 1143, vedr. fradeling og endring av eiendom. Saken gjelder Bymilj\u00f8etaten viser til oversendelse fra Plan- og bygningsetaten 24.02.23 (bksak DELE- 2022/22941) vedr\u00f8rende s\u00f8knad om tillatelse til fradeling av \u2022 1 parsell til boligform\u00e5l fra gnr. 41 bnr. 1143, parsell 1 \u2022 1 parsell til vegform\u00e5l fra gnr. 42 bnr. 1143, parsell 2 \u2022 1 parsell bebygd med et badehus fra gnr. 41 bnr. 1143. parsell 3 Tiltaket er avhengig av dispensasjon fra reguleringsplan nummer 4601_6160000, Fana. gnr. 41 bnr. 32, 33-42, bnr. 34, 41-114 mfl., Troldhaugen om regulerte tomtegrenser og fra kommuneplanenes arealdel \u00a7 6. 1 \u00abByggegrenser, sj\u00f8\u00bb. Grunnlag Planforutsetninger: Eiendommen omfattes av reguleringsplan nummer 4601_6160000, Fana. gnr. 41 bnr. 32, 33- 42, bnr. 34, 41-114 mfl., Troldhaugen, vedtatt 27.06.1983 og er regulert til bolig og bolig/kontor og felles kj\u00f8revei. Kommuneplanens arealdel viser eiendommen som bebyggelse og anlegg, \u00f8vrig byggesone og den ligger innenfor hensynssonene funksjonell strandsone, hensynssone kulturmilj\u00f8, Komponisthjemmene og r\u00f8d og gul sone for veist\u00f8y. Andre overordnete registreringer: Eiendommen ligger innenfor sv\u00e6rt viktig friluftsomr\u00e5de, Troldhaugen, registrert av Bymilj\u00f8etaten 2016. Omr\u00e5det best\u00e5r av parkeringsplass, gr\u00f8ntomr\u00e5det rundt selve Troldhaugen, samt en gang- og sykkelvei mellom parkeringsplass og Troldhaugen. Det g\u00e5r en enkel sti ned til sj\u00f8en. Det g\u00e5r en \u00f8kologisk korridor gjennom omr\u00e5det foresl\u00e5tt fradelt til bolig. Vurderinger Det s\u00f8kes om tre ulike parseller som skal fradeles til boligform\u00e5l (parsell 1), vegform\u00e5l (parsell 2) og tomt med badstu (parsell 3). Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. N\u00e5r det fradeles til boligform\u00e5l, er det sannsynlig at en ogs\u00e5 vil f\u00f8lge opp med en boligs\u00f8knad i etterkant av slik fradeling. Tiltaket som eventuelt vil bli bygd innenfor fradelt eiendom tiltenkt boligform\u00e5l, har flere viktige naturverdier. Arealet er del av et friluftsomr\u00e5de tilknyttet museumshagen til Troldhaugen og i henhold til Temakart for sammenhengende bl\u00e5gr\u00f8nne strukturer g\u00e5r det en \u00f8kologisk korridor gjennom omr\u00e5det foresl\u00e5tt fradelt til boligform\u00e5l. \u00d8kologiske korridorer skal sikre at dyr og planter kan forflytte eller spre seg p\u00e5 naturlig vis. Arealendring og bit for bit nedbygging, er hovedtrusselen for naturmangfoldet i Norge. Oppstykket natur gj\u00f8r det vanskeligere for arter \u00e5 bevege seg fra et omr\u00e5de til et annet, og gj\u00f8r at vi f\u00e5r mange sm\u00e5 bestander som er adskilt fra hverandre, noe som hindrer genetisk mangfold. I enkeltsaker kan det virke som en liten p\u00e5virkning, men sett sammen med all arealplanlegging og arealendring som skjer i den tette byen, s\u00e5 f\u00e5r denne typen utbygging store samlede konsekvenser. Det g\u00e5r ogs\u00e5 en bekk og stitilkomst innenfor den samme parsellen (1). Bekken er et viktig for biologisk mangfold, og stitilkomsten tilgjengeliggj\u00f8r omr\u00e5det for menneskers ferdsel, som begge er viktige elementer \u00e5 ivareta. Samlet sett vil vi ikke kunne anbefale fradeling til boligform\u00e5l, da dette vil f\u00f8re til nedbygging av slik sammenhengende natur. Hele dette arealet vil ogs\u00e5 bli omfattet av byggegrense til sj\u00f8, og 100-meters beltet til funksjonell strandsone. For b\u00e5de byggegrense til sj\u00f8 og hensynet til funksjonell strandsone, er det er overordnet m\u00e5l \u00e5 ta vare p\u00e5 og videreutvikle kvaliteter knyttet til biologisk mangfold, landskap, kulturminner, bygningsmilj\u00f8 og allmenn ferdsel. Videre ses det fra flyfoto, tett vegetasjon med innslag av det som kan se ut som eldre og bevaringsverdige tr\u00e6r. Ivaretakese av disse er ogs\u00e5 vesentlig for verdien omr\u00e5det har som oppholdssted for biologisk mangfold, men har ogs\u00e5 stor verdi i et friluftsomr\u00e5de for mennesker. N\u00e5r det gjelder fradeling av eiendom til vegform\u00e5let, omtalt som parsell 2, fremst\u00e5r det som en eksisterende veg, og handler om lovliggj\u00f8ring av vegrett. I dette tilfellet viser vi til Vestland Fylkeskommunes vurdering, som er rette myndighet til \u00e5 gj\u00f8re slik vurdering. N\u00e5r det gjelder fradeling av eiendom for parsell 3, som er eiendommen til badehuset, er vi av den oppfatning at en ikke planlegger utbygging av tomten. Den skal tilh\u00f8re parsell 1, fradelt til boligform\u00e5l. Denne fradelingen vil ogs\u00e5 omfattes av restriksjoner for byggegrense til sj\u00f8, hvor tilsvarende regelverk som sl\u00e5r inn for fradeling av bolig vil gj\u00f8re seg gjeldende. Potensielle konsekvenser av eventuell utbygging av ny bolig, vil etter Bymilj\u00f8etatens vurdering kunne bli store for de verdiene som vi har vurdert, det v\u00e6re seg byggegrense til sj\u00f8 og hensynet til omr\u00e5det som viktig for biologisk mangfold (sammenhengende natur og \u00f8kologisk korridor) og friluftsomr\u00e5de. Bymilj\u00f8etatens anbefaling Tiltaket er i strid med bestemmelser i kommuneplanens arealdel, \u00a7 6.1 og fra plan nr. 4601_6160000. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering frar\u00e5 at det gis dispensasjon for det oms\u00f8kte tiltaket. Med hilsen Bymilj\u00f8etaten Kristin Madsen Klokkeide - seksjonsleder Tone Katagiri Bj\u00f8r\u00f8 - saksbehandler Dokumentet er godkjent elektronisk. "
}