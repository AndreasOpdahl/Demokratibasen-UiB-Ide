{
  "dokument_id": "92d0f839-5507-5579-9324-a6b6b5179560",
  "doc_type": "case_attachment",
  "kommune": 5501,
  "tittel": "Geotekniske vurderinger av setninger, stabilitet og faseplaner 740671_1_1",
  "url": "https://innsyn.tromso.kommune.no/application/getMoteDokument?dokid=2001676147",
  "tekst": "Avinor AS Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Dato: 2020-12-02 Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Oppdragsgiver: Avinor AS Oppdragsgivers kontaktperson: Sissel-Mari Blomli R\u00e5dgiver: Norconsult AS, Stortorget 2, NO-9008 Troms\u00f8 Oppdragsleder: Anders Eggen Fagansvarlig: Greger Lyngedal Wian Andre n\u00f8kkelpersoner: Erling Romstad, Viktor Renstr\u00f6m E03 2020-12-02 For implementering Greger Lyngedal Wian Erling Romstad Anders Eggen B02 2020-09-26 For kommentar Greger Lyngedal Wian A02 2020-09-26 Fagkontroll Greger Lyngedal Wian Versjon Dato Beskrivelse Utarbeidet Fagkontrollert Godkjent Dette dokumentet er utarbeidet av Norconsult AS som del av det oppdraget som dokumentet omhandler. Opphavsretten tilh\u00f8rer Norconsult AS. Dokumentet m\u00e5 bare benyttes til det form\u00e5l som oppdragsavtalen beskriver, og m\u00e5 ikke kopieres eller gj\u00f8res tilgjengelig p\u00e5 annen m\u00e5te eller i st\u00f8rre utstrekning enn form\u00e5let tilsier. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 2 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Sammendrag Det er utf\u00f8rt vurderinger for utfylling av rullebaneforlengelsen med deponering av mudringsmasser bak sjet\u00e9. Det er tilstrekkelig stabilitet mot vest, i rullebanens tverretning, med en mudret sjet\u00e9 med 35 meter bredde i bunn. Beregningene mot s\u00f8r viser noe anstrengt stabilitet i de lange bruddflatene gjennom mudringsmassene. Det er derfor enten n\u00f8dvendig at utfyllingen gj\u00f8res lagvis med tid til konsolidering og \u00f8kning skj\u00e6rstyrke i mudringsmassene mellom hvert lag. Alternativt kan utfylling avgrenses med sjet\u00e9er av sprengt stein som deler opp arealet og avgrenser skj\u00e6rflatene. Ved utfylling av steinmasser over mudringsmassene viser beregningene d\u00e5rlig stabilitet for front. Det m\u00e5 i videre arbeid vurderes tiltak som sikrer stabilitet i fyllingsfront. Mulige tiltak kan v\u00e6re oppdeling av mudringsmasser i celler avdelt av steinranker, armering eller begrenset lagtykkelse p\u00e5 steinfyllingen. Det m\u00e5 i det videre arbeidet vurderes tiltak som ivaretar sikkerhet for maskiner og personell under utfylling. Setningene for rullebaneforlengelsen er beregnet til \u00e5 v\u00e6re i st\u00f8rrelsesorden 0,8 m ved oppfylling til kote +11 p\u00e5 inntil 8 meter med leire, og i st\u00f8rrelsesorden 1,3 m setning med inntil 8 meter leire og 4 meter deponert mudringsmasse. Setningene vil variere med tykkelsen p\u00e5 leira og deponerte mudringsmasser. Ved oppfylling p\u00e5 4 meter leire er alle setningene unnagjort etter 2 \u00e5r, og ved 8 meter leire og 4 meter mudringsmasser er om lag 82 % av setningene unnagjort etter 2 \u00e5r. Statens vegvesen planlegger \u00e5 masseutskifte leire under fyllingen til kulvert for \u00e5 sikre at den ikke f\u00e5r setninger. Metode for masseutskifting er ikke endelig bestemt. Rullebaneforlengelsen blir fylt opp p\u00e5 leire vil f\u00e5 setninger. For \u00e5 redusere differansesetninger p\u00e5 rullebanen er det en fordel \u00e5 forbelaste omr\u00e5dene rundt vegfyllingen. Beregningene viser at ved forbelastning opp til kote +5 i 18 m\u00e5neder tas 31 cm av totalt 44 cm. Det er ikke \u00f8nskelig med deponering av mudringsmasser inn mot vegfyllingen ettersom dette gir st\u00f8rre setninger og tregere setningsforl\u00f8p i omr\u00e5dene rundt framtidig kulvert. Det b\u00f8r vurderes \u00e5 etablere en avlastningsplate p\u00e5 kulvert for \u00e5 redusere skjevsetninger p\u00e5 rullebanen. Det er gjort vurderinger av potensialet for bevegelser i massene rundt kulvert p\u00e5 grunn av setningene i fyllingen for rullebaneforlengelsen. Beregninger viser at det tilleggssetningene i massene inntil kulvert som et resultat av setninger i leirmassene under rullebaneforlengelsen, vil bli sm\u00e5 (ca. 5 mm). Dette av en total setning inntil 10 cm. Beregningene tyder p\u00e5 at kulverten ikke vil bli p\u00e5virket av setninger i rullebanen. Dersom det i senere detaljprosjektering avdekkes at dette likevel vil v\u00e6re tilfellet er alternativene: - Masseutskifte en ekstra bredde rundt F2 for \u00e5 forhindre p\u00e5virkningen. Dette utgj\u00f8r et begrenset ekstra omfang p\u00e5 masseutskiftingen. - Dimensjonere opp kulverten for \u00e5 t\u00e5le p\u00e5hengslaster. Det er laget et forel\u00f8pig forslag til arbeidsrekkef\u00f8lge i Figur 19 for \u00e5 ivareta geotekniske hensyn for Avinor under utbygging. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 3 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Innhold 1 Innledning 5 1.1 Beskrivelse av tiltaket 6 2 Grunnforhold 7 2.1 Utf\u00f8rte grunnunders\u00f8kelser 7 2.2 L\u00f8smasser 8 Lagdeling 9 Materialparametere 9 2.3 Vannstand 10 3 Utgangspunkt for geoteknisk prosjektering/prosjekteringsforutsetninger 11 3.1 Grunnlag 11 3.2 Styrende dokumenter 11 3.3 Materialfaktorer 11 3.4 Klassifisering 12 3.5 Jordskjelv 13 4 Stabilitet 16 4.1 Generelt 16 4.2 Stabilitet mot vest/ mudret sjet\u00e9 16 4.3 Stabilitet mot s\u00f8r 18 5 Setninger 20 5.1 Generelt 20 5.2 Resultater baneforlengelse 20 5.3 Setninger inn mot \u00abveglenke F2\u00bb 21 6 Faseplaner og arbeidsrekkef\u00f8lge 25 7 Referanser 26 8 Vedlegg 27 8.1 Vedlegg 1 - Utskrift fra setningsberegninger i GeoSuite 27 x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 4 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 1 Innledning Avinor AS planlegger forlengelsen av rullebanen ved Troms\u00f8 lufthavn ved Langnes i Troms\u00f8. Det aktuelle omr\u00e5det vist i Figur 1 ligger s\u00f8r for dagens bane. Norconsult er engasjert som tverrfaglig r\u00e5dgivende ingeni\u00f8r for Avinor og har i den forbindelsen tidligere utf\u00f8rt grunnunders\u00f8kelser (Ref.1), skisseprosjekt (Ref.2) og vurderinger ifm. rammes\u00f8knad (Ref 12). Multiconsult har utarbeidet flere rapporter og notater for Statens vegvesens i dette plansamarbeidet, blant annet omr\u00e5destabilitet (Ref.3), prosjekteringsforutsetninger (Ref.4), og forprosjekt (Ref.5). Denne rapporten gir geoteknisk vurdering av stabilitet og setninger for baneforlengelsen og setninger inn mot ny vegfylling/kulvert gjennom rullebaneforlengelsen, samt vurdering av plassering av mudringsmasser bak sjet\u00e9. Alle h\u00f8ydekoter i denne rapporten referer til h\u00f8ydesystem NN2000. Figur 1 - Plantegning/Faseplan av rullebaneforlengelse og vegutbygging x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 5 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 1.1 Beskrivelse av tiltaket Oppdraget omfatter en forlengelse av rullebanen mot s\u00f8r, ved Troms\u00f8 lufthavn Langnes. Eksisterende rullebane ligger delvis p\u00e5 Langneset og utfylt omr\u00e5de i sj\u00f8. Den planlagte forlengelsen er i sj\u00f8omr\u00e5det s\u00f8r for eksisterende rullebane, er om lag 500 meter lang og 160 meter bred. Ut fra eksisterende sikkerhetsomr\u00e5de etter rullebane er det en om lag 350 meter lag molo med innflygingslys. Utfyllingen er i vurderingene for skisseprosjekt (Ref. 2) og vurderinger ifm. rammes\u00f8knad (Ref. 12) planlagt med en mudret sjet\u00e9 av sprengt stein, eventuelt i kombinasjon med motfylling. Tiltaket er modellert med en sjet\u00e9 av sprengt stein, og oppfylling innenfor sjet\u00e9en med egnede fyllmasser. Det er utf\u00f8rt innledende vurderinger av at store setninger vil oppst\u00e5 og m\u00e5 tas ved \u00e5 la fyllingen ligge en periode f\u00f8r den tas i bruk. Statens vegvesen arbeider parallelt med en detaljreguleringsplan for ny vegforbindelse mellom Breivika p\u00e5 \u00f8stsiden av Troms\u00f8ya og Langnes (E8 Flyplasstunnelen). Denne vegforbindelsen inkluderer en vegforbindelse fra ny rundkj\u00f8ring i Gi\u00e6verbukta til ny vei mot Langnes, som krysser regulert rullebaneforlengelse. Denne veglenken planlegges av Statens vegvesen som en vegfylling p\u00e5 sj\u00f8 fram til en realisering av rullebaneforlengelsen. Ved realisering av rullebaneforlengelsen vil vegen legges i ny kulvert gjennom flyplassfyllingen. Kulverten etableres p\u00e5 vegfyllingen, som det dermed skal masseutskiftes under. Denne rapporten tar for seg stabiliteten til rullebanen ved eventuell deponering av mudringsmasser bak sjet\u00e9, mulig rekkef\u00f8lge p\u00e5 utfylling av rullebaneforlengelsen, setningsvurderinger med tidsforl\u00f8p inklusive setninger inn mot vegfylling og framtidig kulvert. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 6 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 2 Grunnforhold Sj\u00f8bunnen i omr\u00e5det ligger mellom ca. kote +0 og -10 og er relativt flat innenfor planlagt utfyllingsomr\u00e5de. Videre ut i sj\u00f8en mot vest kommer den planlagte fyllingskanten ut mot marbakken med fall p\u00e5 ca. 5 meter og helning i st\u00f8rrelsesorden mellom 1:10 i nord og 1:15 i s\u00f8rvest. Mot s\u00f8r er sj\u00f8bunnen i hovedsak flat. Det vises til Figur 2 nedenfor og borplan i Figur 5 videre i denne rapporten. Figur 2 - Kart ned det aktuelle omr\u00e5det i r\u00f8dt (Kilde: norgeskart.no) 2.1 Utf\u00f8rte grunnunders\u00f8kelser I 2018 utf\u00f8rte Ramb\u00f8ll AS grunnunders\u00f8kelse i regi av Norconsult, med 15 totalsonderinger og kontrollboring i fjell, 4 trykksonderinger (CPTu), samt tatt opp til sammen 12 stk 54 mm sylinderpr\u00f8ver fordelt p\u00e5 4 av punktene (Ref.1). I desember 2018 utf\u00f8rte Statens vegvesen supplerende boringer hvor boreprogram er utarbeidet i samr\u00e5d med Multiconsult. Det ble utf\u00f8rt 10 totalsonderinger og installert 2 piezometere. Norconsult har f\u00e5tt overlevert alle relevante unders\u00f8kelser fra SVV. Grunnunders\u00f8kelsene gir i hovedsak et tilstrekkelig bilde av grunnforholdene for vurdering av planlagt utbygging. Supplerende grunnunders\u00f8kelser kan v\u00e6re aktuelt som grunnlag for detaljprosjektering. Borplan med boringer fra 2018 utarbeidet av Norconsult og borplan med supplerende boringer langs Rv862 utarbeidet av Multiconsult er gitt i Vedlegg 1. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 7 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Bp.508 Bp.512 Bp.507 Bp.504 Bp.503 Bp.506 Bp.502 Bp.505 Bp.601 Bp.501 Bp.603 Bp.602 Bp.604 Bp.608 Bp.607 Bp.613 Figur 3: Borplan med punkt med spr\u00f8materiale i r\u00f8d sirkel og punkt med mistenkt spr\u00f8materiale i stiplet r\u00f8d sirkel (bakgrunn er 10208219-RIG-TEG-907-V1 av Multiconsult, med supplerende borpunkt utf\u00f8rt av SVV ved dagens Rv862) 2.2 L\u00f8smasser NGUs l\u00f8smassekart, vist i Figur 4, viser at det er marine strandavsetninger (m\u00f8rk bl\u00e5 farge) s\u00f8r og \u00f8st for tomta. Flyplassomr\u00e5det er merket som fyllmasser. Under fyllmassene og p\u00e5 havbunnen er det sannsynlig at det er marine avsetninger, som vil si avsetninger som vanligvis er dominert av leire og silt (finstoff) som kan inneholde kvikkleire/spr\u00f8bruddmateriale. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 8 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Figur 4: NGUs l\u00f8smassekart med det aktuelle omr\u00e5det i r\u00f8dt (Kilde: ngu.no) Lagdeling Dybder til berg varierer i hovedsak mellom 8 og 13 meter. Bergoverflaten er noe kupert og ligger mellom cirka kote -15 og kote -20 innenfor det aktuelle omr\u00e5det. Resultater fra grunnunders\u00f8kelsene viser i hovedsak homogene grunnforhold med et lag av bl\u00f8te masser dominert av silt og leire over et fast lag, antatt morene. Tykkelsen p\u00e5 det bl\u00f8te laget varierer mellom cirka 1 og 8 meter. Utenfor og ved kanten av den planlagte fyllingen er leirlaget cirka 3-meter-tykt i vest og cirka 8-meter-tykt i s\u00f8r. Ved 5 punkt (Bp.505, 512, 601,608, og 613) er det i de nederste 1-3 meterne i leirlaget registrert avtakende sonderingsmotstand, noe som kan gi indikasjon p\u00e5 spr\u00f8bruddmateriale. Det er imidlertid kun ved 2 punkt (Bp.512 og 608) bekreftet spr\u00f8bruddsmateriale ved laboratoriefors\u00f8k. Borplaner med plassering av punkt med mistenkt og bekreft spr\u00f8brudsmateriale i grunn vises i Figur 3. Materialparametere Leire-/siltlag er modellert som et udrenert materiale med aktiv skj\u00e6rstyrke SuA = 13 kPa, \u00f8kende 2-3 kPa/m med dybden. Skj\u00e6rstyrken er tatt fra tolkning av CPTU og pr\u00f8veserier i borpunkt 505 og 601, se Vedlegg 1. Stabilitetsberegninger er gjort med NGI-ADP-jordmodell i elementmetode-programmet Plaxis 2D, med ADP- faktorer 1 \u2013 0,63 \u2013 0,35. I langtidssituasjon vil leire-/siltlaget oppf\u00f8re seg drenert, og er modellert med friksjonsvinkel 31 grader og null attraksjon. Tyngdetetthet er valgt lik 18 kN/m3 ut fra laboratoriefors\u00f8k og erfaringsdata for bl\u00f8t leire og silt. Underliggende faste masser er modellert med friksjonsvinkel 38 grader og attraksjon 10 kPa, i tr\u00e5d med erfaringstall for fast morene. Det er brukt Mohr-Coulomb-materialmodell. Tyngdetetthet 20 kN/m3. Sjet\u00e9en er i sin helhet forutsatt oppfylt med sprengt stein, og det er regnet med materialstyrke 42 grader friksjonsvinkel og 10 kPa attraksjon. Det er brukt Mohr-Coulomb-materialmodell. Tyngdetetthet 19 kN/m3. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 9 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Tabell 1 - Materialparametere stabilitetsberegninger L\u00f8smasse Tyngdetetthet Friksjonsvinkel Attraksjon (kPa) Direkte udrenert (kN/m3) (grader) skj\u00e6rfasthet (kPa) Sprengstein 19 42 10 (kohesjon p\u00e5 9) - (fylling) (11 neddykket) Mudringsmasser 16 26 - 10 Leire 18 26 - 13 + 2-3 kPa/m Morene (faste 20 38 10 (kohesjon 7,8 kPa) - masser over fjell) Det er utf\u00f8rt tre \u00f8dometerfors\u00f8k p\u00e5 leira, som grunnlag for bestemmelse av setningsparametere. Tabell 2 under angir resultatene fra \u00f8dometerfors\u00f8kene med de tolkede verdiene. Tabell 3 angir jordparametere som er benyttet inn i setningsberegninger. Tabell 2 - Resultater fra \u00f8dometerfors\u00f8k med tolkede parametere Hull Type Dybde OCR Moc \u03c3\u2019c \u03c3\u2019r mnc cvoc cvnc mcv nr. fors\u00f8k m (kPa) (kPa) (kPa) (m2/\u00e5r) (m2/\u00e5r) (m2/\u00e5r*kPa) 601 CRS 1,86 8,0 2500 120 -20 20 14 14 0,0438 601 CRS 3,45 3,0 2000 90 0 18 13 13 0,0688 608 CRS 7,05 1,4 2000 80 0 21 11 11 0.0345 Tabell 3 - Jordparametere brukt i setningsberegninger Materiale Eksponent Moc \u03c3\u2019c 1) \u03c3\u2019r mNC cvOC cvNC mcv a (-) (kPa) (kPa) (kPa) (-) (m2/\u00e5r) (m2/\u00e5r) (m2/\u00e5r*kPa) Mudringsmasser 1,0 - 16-34 0 13 15 15 0,03 Leire 1,0 2000 30-120 0 18 13 13 0,04 1) Benyttet en relativ effektiv overlagringstrykk p\u00e5 30 kPa i tillegg til ordin\u00e6rt overlagringstrykk i alle beregninger for leire, og relativ effektiv overlagringstrykk p\u00e5 16 kPa i tillegg til ordin\u00e6rt overlagringstrykk for mudringsmasser. 2.3 Vannstand If\u00f8lge https://kartverket.no/til-sjos/se-havniva gjelder f\u00f8lgende verdier for havniv\u00e5 ved Langnes, relativt til normalnull (NN2000): Lavvann/ sj\u00f8katsnull er p\u00e5 -1,91; H\u00f8yvann med 1 \u00e5rs gjentaksintervall +1,57; H\u00f8yvannstand ved 1000 \u00e5rs gjentaksintervall er +2,1 x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 10 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 3 Utgangspunkt for geoteknisk prosjektering/prosjekteringsforutsetninger 3.1 Grunnlag De geotekniske vurderingene er basert p\u00e5 f\u00f8lgende: 1. Rapport nr. 5178044-RIG02 \u00abLangnes lufthavn, Datarapport grunnunders\u00f8kelser\u00bb av Norconsult AS datert 2018-08-09. 2. Rapport nr. 10208219-RIG-RAP-002_rev01 \u00abRV.862 Ny tunnel-vegforbindelse Breivika - Langnes\u00bb av Multiconsult Norge AS, datert 2019-02-14. 3. Rapport nr. 5178044-RIG04 \u00abLangnes baneforlengelse \u2013 Geotekniske vurderinger i forbindelse med rammes\u00f8knad\u00bb av Norconsult AS datert 2020-04-28. 3.2 Styrende dokumenter Geoteknisk prosjektering er utf\u00f8rt med bakgrunn i gjeldende regelverk, standarder og h\u00e5ndb\u00f8ker, samt andre relevante publikasjoner. De viktigste for det aktuelle oppdraget er listet her: \u2022 FOR-2017-06-19-840: Byggteknisk forskrift (TEK 17), Ref. 1 \u2022 FOR-2010-03-26-488: Byggesaksforskriften (SAK 10), Ref. 2 \u2022 NS-EN 1990:2002+NA:2008 + A1:2005 + NA:2016: Eurokode: Grunnlag for prosjektering av konstruksjoner, Ref. 3 \u2022 NS-EN 1997-1: 2004+A1:2013+NA:2016: Eurokode 7: Geoteknisk prosjektering Del 1: Allmenne regler, Ref. 4 \u2022 NS-EN 1998-1:2004+A1:2013+NA:2014: Eurokode 8: Prosjektering av konstruksjoner for seismisk p\u00e5virkning. Del 1: Allmenne regler, seismiske laster og regler for bygninger, Ref. 5 3.3 Materialfaktorer Eurokode 7 ,Ref. /2/, stiller generelt krav til materialfaktor (partiell sikkerhetsfaktor for l\u00f8smassene) st\u00f8rre enn eller lik 1,4 i udrenert analyse (korttidssituasjon i leire/silt) og 1,25 i drenert analyse (langtidssituasjon). x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 11 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 3.4 Klassifisering Norconsults har klassifisert tiltaket ut fra gjeldende regelverk, som er gitt i Tabell 2. Prosjekteringen er gjort i henhold til Eurokodene for prosjektering av konstruksjoner. Tabell 4 - Klassifisering iht. gjeldende regelverk Klassifisering Begrunnelse P\u00e5litelighetsklasse iht. Eurokode Tabell NA.A1 (901) i Ref. /2/, angir veiledende eksempler p\u00e5 0 (NS-EN 1990): CC/RC3 plassering av byggverk, konstruksjoner og konstruksjonsdeler i p\u00e5litelighetsklasser (CC/RC) 1-4. Kontrollklasse \u2013 prosjektering og Krav til prosjekteringskontroll og utf\u00f8relseskontroll fastsettes ut fra utf\u00f8relse iht. Eurokode 0 (NS- henholdsvis Tabell NA.A1(902) og Tabell NA.A1 (903) i Ref. /2/. EN 1990): PKK/UKK3 P\u00e5litelighetsklasse CC/RC3 gir kontrollklassene PKK/UKK3. Dette medf\u00f8rer krav om utvidet kontroll etter Eurokode 0 (NS-EN 1990). Geoteknisk kategori iht. Ut fra tiltakets kompleksitet og de observerte grunnforhold anser vi Eurokode 7 (NS-EN 1997-1): 2 geoteknisk kategori 2 i henhold til Eurokode 7 (NS-EN 1997) \u00e5 v\u00e6re aktuell. Seismisk grunntype iht. Grunntype fastsettes ut fra Tabell NA.3.1 i Ref. /3/, se figur 7. Eurokode 8 (NS-EN 1999-1): D Grunnunders\u00f8kelser utf\u00f8rt viser i hovedsak myk til fast kohesjonsjord. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 12 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Figur 5: Tabell for fastsettelse av seismisk grunntype, kopiert fra NS-EN 1998. 3.5 Jordskjelv Ut fra seismisk sonekart i NS-EN 1998-1 (Figur 6 og Ref. /3/), er berggrunnens spektralakselerasjon ved 40 Hz og med 475 \u00e5rs returperiode, ag40Hz, i Troms\u00f8 lik 0,4 m/s2 (NA.3.2.1). Vegkulverten gjennom rullebanen antas \u00e5 v\u00e6re i seismisk klasse III, jfr. Tabell NA.4(902) (Figur 8). For seismisk klasse III er ag = \u03b3I \u2219 0,8 \u2219 ag40Hz = 1,4 \u2219 0,8 \u2219 0,4 = 0,45 m/s2. Grunntype D medf\u00f8rer at forsterkningsfaktoren S = 1,55 (Figur 7). Dersom ag \u2219 S < 0,05 \u2219 g = 0,49 m/s2, er tiltaket fritatt for seismisk dimensjonering. Vi har ag \u2219 S = 0,45 m/s2 \u2219 1,55 = 0,7 m/s2. Dette vil si at utelatelseskriteriet ikke er oppfylt, slik at det m\u00e5 tas hensyn til jordskjelvlaster i prosjektering av vegkulverten og fyllingene inn mot denne. Jordskjelvlaster er ikke tatt hensyn til i denne rapporten da detaljer rundt kulverten ikke foreligger fra Statens vegvesen. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 13 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Figur 6: Seismisk sonekart med tomta (Kilde: Eurokode 8 nasjonalt tillegg). Figur 7: Verdier for forsterkningsfaktor S avhengig av grunntype. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 14 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Figur 8: Veiledning for bestemmelse av seismisk klasse, kopiert fra NS-EN 1998-1. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 15 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 4 Stabilitet Dette kapitlet omhandler stabilitet for rullebaneforlengelsen med mulighet for \u00e5 deponere mudringsmasser bak sjet\u00e9. Beregninger er gjort ved bruk av FEM (Finite Element Method)-programmet Plaxis 2D og ved bruk av GeoSuite Stability. 4.1 Generelt Grunnvannstand er satt til LAT for Troms\u00f8. Dette tilsvarer kote -1,91 i NN2000 for stabilitetsberegninger. Det er utf\u00f8rt beregninger av fyllingsstabiliteten mot vest (p\u00e5 tvers av rullebaneforlengelsen) og mot s\u00f8r (i rullebaneforlengelsens lengderetning). Beregningene mot s\u00f8r er utf\u00f8rt for \u00e5 kontrollere stabiliteten til forlengelsen i lengderetningen under utfylling, dvs, uten mudret front. 4.2 Stabilitet mot vest/ mudret sjet\u00e9 Det er gjort stabilitetsberegninger med utgangspunkt i dimensjonerende snitt p\u00e5 tvers av rullebaneforlengelsen. Snittet det er beregnet p\u00e5 er det som er angitt som K2 i Figur 3, som er det samme snittet som er beregnet for i skisseprosjektet (Ref. 2). Det er gjort noe optimalisering av n\u00f8dvendig mudringsbredde, samt plassering av mudring under sjet\u00e9, for \u00e5 oppn\u00e5 tilstrekkelig beregningsmessig stabilitet med deponering av mudringsmasser i bassenget bak sjet\u00e9en. Mudring under sjet\u00e9 har en 35 meter bredde i bunn. Geometrien p\u00e5 sjet\u00e9en er en helling i front p\u00e5 1:1,4 og litt over 1:1,4 i bakkant, og en h\u00f8yde opp til kote +11. Det er modellert oppfylling med mudringsmasser bak sjet\u00e9 opp til kote +1 i beregningene. Se Figur 9. Figur 9 - Utklipp av geometri fra snittet beregnet i Plaxis 2D x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 16 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 I Figur 10 og Figur 11 under vises resultatene fra beregningene fra henholdsvis totalspenningsanalyse og effektivspenningsanalyse. Det er oppn\u00e5dd akseptabel stabilitet for det beregnede snittet med oppfylling med mudringsmasser opp til kote +1. Oppn\u00e5dd sikkerhetsfaktor ved totalspenningsanalyse er 1,47 og oppn\u00e5dd sikkerhetsfaktor ved effektivspenningsanalyse er 1,56. Figur 10 - Utklipp som viser kritisk bruddflate for totalspenningsanalysen. Oppn\u00e5dd sikkerhetsfaktor F = 1,47. Figur 11 - Utklipp som viser kritisk bruddflate for totalspenningsanalysen. Oppn\u00e5dd sikkerhetsfaktor F = 1,56. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 17 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 4.3 Stabilitet mot s\u00f8r Det er gjort beregninger p\u00e5 to prinsippsnitt mot s\u00f8r, hvor havbunnen er relativt flat, og med oppfylling i terrasser til ulike niv\u00e5. Geometrien er satt opp med 4 meter leire med eller uten 4 meter mudringsmasser over dette. Deretter er det lagt opp 2 meter h\u00f8ye trapper med steinfylling. Det er benyttet Geosuite Stability for \u00e5 kunne beregne sikkerhetsfaktor for flere bruddsirkler og bruddflater enn kun det kritiske snitt. Snittet i Figur 12 er laget med steinfylling opp til kote +5. Dette er et niv\u00e5 valgt som tilsvarer oppfylling til ca. 2 meter over vegfyllingen gjennom flyplassforlengelsen beskrevet som F2-lenken i Figur 1. Niv\u00e5et er et mulig oppfyllingsniv\u00e5 for eventuell forbelastning inn mot F2-lenken. Stabilitetsberegningene viser tilfredsstillende sikkerhet med oppfylling i 2-meter h\u00f8ye trapper og en bredde p\u00e5 hver trapp p\u00e5 om lag 15 meter. Figur 12 - Stabilitetsberegning av forbelastning i rullebanens lengderetning til kote +5. Oppn\u00e5dd sikkerhetsfaktor F = 1,66 I Figur 13 er det vist oppfylling helt til ferdig rullebaneniv\u00e5 p\u00e5 ca. kote +11 med 2-meter h\u00f8ye trapper opp til kote +11. Bredden p\u00e5 trappene er p\u00e5 om lag 20-25 meter. Det er anstrengt stabilitet i front, og det lengste snittet viser noe d\u00e5rlig stabilitet. Dette er imidlertid uten \u00f8kt skj\u00e6rstyrke i leira som et resultat av st\u00f8rre overlagring. En utfylling helt til kote +11 b\u00f8r derfor gj\u00f8res trinnvis slik at poreovertrykket f\u00e5r tid til \u00e5 dreneres og slik at leira oppn\u00e5r en \u00f8kt skj\u00e6rstyrke. Alternativt kan det fylles opp lagvis i hele forlengelsen fram til mudret sjet\u00e9 mot s\u00f8r. For \u00e5 oppn\u00e5 tilstrekkelig stabilitet i front m\u00e5 tiltak vurderes. For \u00e5 hindre mudringsmassene \u00e5 flyte utover kan de deponeres i celler av steinranker, som ogs\u00e5 vil avgrense bruddflater som kun g\u00e5r gjennom mudringsmassene. Utfylling gj\u00f8res fortrinnsvis fra lekter der dette lar seg gj\u00f8re. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 18 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Figur 13 - Stabilitetsberegning av utfylling p\u00e5 mudringsmasser i rullebanens lengderetning. Oppn\u00e5dd sikkerhetsfaktor F = 1,02 ved t\u00e5 og F = 1,25 for lang skj\u00e6rflate. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 19 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 5 Setninger Dette kapittelet beskriver setningsvurderingene for rullebaneforlengelsen. Det er gjort vurderinger for rullebaneforlengelsen med ulike tykkelser av leire, med og uten deponering av mudringsmasser i fyllingen. Det er ogs\u00e5 gjort setningsvurderinger av differansesetninger inn mot vegfylling/framtidig kulvert gjennom flyplassfyllingen. Setningene er beregnede verdier og det m\u00e5 forventes avvik mellom opptredende og beregnede setninger. 5.1 Generelt I setningsberegningene er det tatt utgangspunkt at de underliggende faste massene ikke er drenerende. Skjellsandlaget er lagt inn som drenerende masser. I tillegg er det regnet med en ytre vannstand tilsvarende LAT (kote -1,9). I de tilfellende hvor sj\u00f8bunnen/terrenget ligger h\u00f8yre enn LAT er det benyttet en grunnvannstand i niv\u00e5 med denne. Det er regnet med en densitet p\u00e5 18 kN/m3 og 19 kN/m3 for henholdsvis skjellsand og leirmasser. Materialparameterne i beregningene er som gitt i kapittel 2.2.2. 5.2 Resultater baneforlengelse Det er gjort beregninger av setninger for baneforlengelsen ved bruk av programmet GeoSuite Settlement, versjon 16.1.1.0. De totale setningene for rullebaneforlengelsen er beregnet til \u00e5 v\u00e6re mellom 44 cm og 126 cm, avhengig av tykkelsen p\u00e5 leirlaget og om det deponeres mudringsmasser i fyllingen. Etter 2 \u00e5r er mer enn 80 % av setningene unnagjort for alle beregnede grunnforhold. Se alle resultatene med setninger og tidsforl\u00f8p i Tabell 5 og Vedlegg 1. Tabell 5 - Resultater fra setningsberegninger for rullebaneforlengelsen Design Ca. 6 mnd Ca. 1 \u00e5r Ca. 18 mnd Ca. 2 \u00e5r Totalt (10 \u00e5r) 14 m Sprengtstein 36 cm 42 cm 43 cm 44 cm 44 cm 4 m leire (100%) 14 m Sprengtstein 38 cm 51 cm 60 cm 66 cm 78 cm 8 m leire (85 %) 10 m Sprengtstein 73 cm 87 cm 94 cm 98 cm 103 cm 4 m mudringsmasser (95 %) 4 m leire 10 m Sprengtstein 73 cm 87 cm 96 cm 103 cm 126 cm 4 m mudringsmasser (82 %) 8 m leire x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 20 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 5.3 Setninger inn mot \u00abveglenke F2\u00bb Vegforbindelsen omtalt som veglenke F2 krysser regulert rullebaneforlengelse i sj\u00f8omr\u00e5det like utenfor eksisterende rullebane. Vegen er planlagt som en sj\u00f8fylling, og ved realisering av rullebaneforlengelsen vil det etableres en kulvert p\u00e5 vegfyllingen som omfylles med rullebaneforlengelsen. For at kulverten ikke skal f\u00e5 uakseptable setninger er vegfyllingen planlagt masseutskiftet under i sin helhet av Statens vegvesen. Ettersom rullebaneforlengelsen ventes \u00e5 f\u00e5 setninger i st\u00f8rrelser beskrevet i forrige kapittel, og kulverten planlegges for at setninger ikke skal oppst\u00e5, vil det bli skjevsetninger i rullebanens lengderetning. Det er utf\u00f8rt beregninger av totale setninger ved f\u00f8rst \u00e5 gj\u00f8re en forbelastning inn mot vegfyllingen opp til kote +5. Dette viser tilsvarende totale setninger p\u00e5 44 cm, for grunnforhold med 4 meter leire. Av dette vil 31 cm av setningene komme ved forbelastningen og resterende 13 cm ved oppfylling til full h\u00f8yde. Se resultater i Tabell 6 og Vedlegg 1. Det er i tillegg gjort beregninger av setninger i fyllmassene rundt framtidig kulvert, som et resultat av setninger i fyllmassene der det ikke mudres under rullebaneforlengelsen. Beregningene er ansett som konservative ettersom de viser 24 cm setninger ved oppfylling fra forbelastning til full fyllingsh\u00f8yde. Programmet Plaxis 2D er brukt til \u00e5 gj\u00f8re beregninger av bevegelsene i fyllmassene inn mot kulvert. Med leire under rullebaneforlengelsen gir beregningene 8,3 cm setninger inntil kulvert. Ved \u00e5 kj\u00f8re de samme beregningene uten leire under rullebaneforlengelsen gir det 7,8 cm setninger. Disse beregningene er utf\u00f8rt for \u00e5 unders\u00f8ke betydningen setninger under rullebaneforlengelsen har for setninger i omfyllingsmasser rundt kulvert. Tabell 6 - Resultater fra setningsberegninger ved forbelastning i rullebaneforlengelsen Design Ca. 6 Ca. 1 \u00e5r Ca. 18 Ca. 2 \u00e5r Ca. 2,5 \u00e5r Totalt (10 mnd mnd \u00e5r) 8 m sprengtstein (til kote 25 cm 29 cm 31 cm 31 cm 31 cm 31 cm +5) 4 m leire + 6 m sprengtstein (til - - + 42 cm 43 cm 44 cm kote +11) etter ca. 18 mnd Differanse 13 cm x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 21 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Figur 14 - Utklipp fra Plaxis 2D som viser geometri med vegfylling (kote +3), forbelastning (kote +5) og rullebaneforlengelse (kote +11) Figur 15 - Utklipp fra Plaxis 2D som viser totale deformasjoner ved oppfylling fra forbelastning (kote +3 til +5) til niv\u00e5 rullebane (kote +11). Totalt 34 cm setning. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 22 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Figur 16 - Utklipp fra Plaxis 2D som viser 8,3 cm total deformasjon ved kulvertvegg, ved oppfylling fra forbelastning til kote +11. Figur 17 - Utklipp fra Plaxis 2D som viser totale deformasjoner ved oppfylling fra forbelastning (kote +3 til +5) til niv\u00e5 rullebane (kote +11), uten leire under rullebaneforlengelsen. Totalt 8,1 cm setning. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 23 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 Figur 18- Utklipp fra Plaxis 2D som viser 7,8 cm total deformasjon ved kulvertvegg, ved oppfylling fra forbelastning til kote +11, uten leire under rullebaneforlengelsen. Dette er en referanse som viser hvilket bidrag setningen i leira utgj\u00f8r for deformasjon ved kulvertvegg. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 24 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 6 Faseplaner og arbeidsrekkef\u00f8lge Norconsult har utarbeidet faseplaner for Avinor som viser arbeidsrekkef\u00f8lgen for utbygging av hele plansamarbeidet med Statens vegvesen. Faseplanene er p\u00e5 et detaljeringsniv\u00e5 som ikke fullt tar for seg de geotekniske hensynene ved utbygging av rullebaneforlengelsen. For \u00e5 kunne plassere mudringsmasser bak sjet\u00e9 er man avhengig av at byggingen av sjet\u00e9 ligger i forkant av ifylling av mudringsmasser. Det er derfor n\u00f8dvendig \u00e5 deponere mudringsmasser et annet sted for etablering av den f\u00f8rste delen av sjet\u00e9en. Det er i tillegg n\u00f8dvendig \u00e5 benytte tunnelsteinen i tidlig fase til \u00e5 etablere forbelastning inn mot vegfyllingen I Figur 19 under er det vist p\u00e5tegninger for mulig arbeidsrekkef\u00f8lge for mudring, etablering av sjet\u00e9 og utfylling av forbelastning. Denne framgangsm\u00e5ten er gjennom beregningene i foreg\u00e5ende kapittel funnet \u00e5 ha tilstrekkelig sikkerhet ved gjennomf\u00f8ring. Framgangsm\u00e5ten ivaretar ogs\u00e5 at omr\u00e5der som har st\u00f8rst behov for forbelastning for \u00e5 redusere skjevsetninger, fylles opp s\u00e5 tidlig som mulig. Figur 19 - Utklipp fra Avinors faseplan med p\u00e5tegninger med mulig arbeidsrekkef\u00f8lge som sikrer geotekniske hensyn. x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 25 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 7 Referanser Ref. 1: \u00abLangnes lufthavn \u2013 Datarapport grunnunders\u00f8kelser, Forlengelse mot syd\u00bb dokumentnummer 5178044-RIG02, Dato 09.08.2004 utarbeidet av Norconsult AS Ref. 2: \u00abTroms\u00f8 lufthavn, Langnes \u2013 Baneforlengelse Skisseprosjekt, for reguleringsplanarbeid\u00bb dokumentnummer ENTC-00-RA-002, Dato (For h\u00f8ring) 09.07.2018 utarbeidet av Norconsult AS Ref. 3: \u00abRV.863 Ny tunell-vegforbindelse Breivika-Langnes \u2013 Omr\u00e5destabilitet\u00bb dokumentnummer 10208219-RIG-NOT- 002, Dato 17.12.2018 utarbeidet av Multiconsult AS Ref. 4: \u00abRV.862 Ny tunnel-vegforbindelse Breivika-Langnes - Geotekniske prosjekteringsforutsetninger\u00bb dokumentnummer 10208219-RIG-RAP-002_rev01, Dato (Rev.1) 14.02.2019 utarbeidet av Multiconsult AS Ref. 5: \u00abRV.862 Ny tunnel-vegforbindelse Breivika-Langnes \u2013 Forprosjekt Langnes\u00bb dokumentnummer 10208219-RIG- RAP-004, Dato 05.02.2019 utarbeidet av Multiconsult AS Ref. 6: \u00abSikkerhet mot kvikkleireskred Vurdering av omr\u00e5destabilitet ved arealplanlegging og utbygging i omr\u00e5der med kvikkleire og andre jordarter med spr\u00f8bruddegenskaper\u00bb 7/2014 Veileder utarbeidet av NVE Ref. 7: Geoteknikk i vegbygging, H\u00e5ndbok V220, Vegdirektoratet, juni 2014 Ref. 8: Vegbygging, H\u00e5ndbok N200, Vegdirektoratet, 2018 Ref. 9: Direktoratet for samfunnssikkerhet og beredskap (DSB): Havniv\u00e5stigning og stormflo \u2013 samfunnssikkerhet i kommunal planlegging, datert september 2016, tilgjengelig fra https://www.dsb.no/globalassets/dokumenter/veiledere- handboker-og-informasjonsmateriell/veiledere/havnivastigning-og-stormflo.pdf Ref. 10: Direktoratet for samfunnssikkerhet og beredskap (DSB): H\u00e5ndtering av havniv\u00e5stigning i kommunal planlegging, datert mars 2015 (avl\u00f8st av Ref. 9). http://www.dsbinfo.no/DSBno/2015/Tema/haandteringavhavnivaastigningikommunalplanlegging/ Ref. 11: Forskrift om utf\u00f8relse av arbeid, Arbeidstilsynet, tilgjengelig fra https://www.arbeidstilsynet.no/regelverk/forskrifter/forskrift-om-utforelse-av-arbeid/ Ref. 112: \u00abLangnes baneforlengelse \u2013 Geotekniske vurderinger i forbindelse med rammes\u00f8knad\u00bb dokumentnummer 5178044-RIG04, Dato 28.04.2020 utarbeidet av Norconsult AS x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 26 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Langnes baneforlengelse Geotekniske vurderinger av setninger, stabilitet og faseplaner Oppdragsnr.: 5178044 Dokumentnr.: 5178044-RIG05 Versjon: E03 8 Vedlegg 8.1 Vedlegg 1 - Utskrift fra setningsberegninger i GeoSuite x:\\nor\\oppdrag\\trondheim\\517\\80\\5178044\\4 resultatdokumenter\\41 rapporter\\2020-12-01 rig05 rapport for 2020-12-02 | Side 27 av 27 bruk\\5178044-rig05-j01_langnes baneforlengelse_setninger, stabilitet og faseplaner.docx Vedlegg 1 - Utskrift fra setningsberegninger i GeoSuite Figur 1 - 4m leire, sprengtstein til kote +11 Figur 2 - 8m leire, sprengtstein til kote +11 Figur 3 - 4m leire, 4m mudringsmasser, sprengtstein til kote +11 Figur 4 - 8m leire, 4m mudringsmasser, sprengtstein til kote +11 Figur 5 - 4m leire, sprengtstein til kote +5 i 18 mnd (forbelastning), sprengtstein til kote +11 "
}