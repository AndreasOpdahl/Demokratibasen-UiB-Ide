{
  "dokument_id": "85f82953-9719-573d-9677-373e09256065",
  "doc_type": "case_attachment",
  "kommune": 4601,
  "tittel": "Fagnotat, datert 11.04.2024.",
  "url": "https://bergen.kommune.no/politikere-utvalg/api/fil/bk360/10239902/Fagnotat-datert-11-04-2024-",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2023/12694-78 Saksbehandler: Knut Andreas Knutsen Dato: 11.04.2024 Fra Plan- og bygningsetaten Fastsetting av planprogram for omr\u00e5dereguleringsplan med konsekvensutredning Bergenhus. Gnr. 164, bnr. 421 m.fl., Dokken s\u00f8r, Reguleringsplan, arealplan-ID 71460000 Planprogram til fastsetting Hva saken gjelder P\u00e5 bakgrunn av vedtatt arealstrategi (Bystyresak 46/23) og bestilling om omr\u00e5dereguleringsplan for Dokken fra byr\u00e5dsavdeling for byutvikling, ble det utarbeidet forslag til planprogram som ble behandlet i byr\u00e5det 7.12.23 (sak 1314/23). I byr\u00e5det ble det vedtatt planoppstart og h\u00f8ring og offentlig ettersyn av planprogram. H\u00f8ringsperioden var 16.12.23 \u2013 06.02.24. Denne saken gjelder fastsetting av planprogram for omr\u00e5dereguleringsplan Dokken s\u00f8r som har v\u00e6rt til h\u00f8ring og offentlig ettersyn. Om planprogram Omr\u00e5dereguleringsplanen skal etter forskrift om konsekvensutredning (KU-forskriften) \u00a7 6, bokstav a alltid konsekvensutredes og ha planprogram n\u00e5r planene fastsetter rammer for tiltak opplistet i KU-forskriften. Form\u00e5let med en behandling etter forskrift om konsekvensutredning er \u00e5 sikre at hensynet til milj\u00f8 og samfunn blir tatt i betraktning ved utarbeidelse av reguleringsplanen. Planprogrammet fastsetter hvordan planarbeidet skal foreg\u00e5, hvilke temaer som skal utredes, og hvilke metoder som skal benyttes for utredningene. Forslag til planprogram skal fastsettes av Bergen kommune. Planforslag med konsekvensutredning skal s\u00e5 utarbeides p\u00e5 bakgrunn av det fastsatte planprogrammet. I dette planarbeidet er det tiltak i KU-forskriften sitt vedlegg 1, pkt. 24 og 25 og vedlegg 2 pkt. 10b som utl\u00f8ser KU grunnet: Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN - Forel\u00f8pige tall fra arealstrategien tilser at samlet bruksareal av form\u00e5l til n\u00e6ringsbygg, offentlig eller privat tjenesteyting vil overstige terskelverdien 15 000 m2. - Planarbeidet vil endre arealdisponering av dagens havneomr\u00e5de, og hensikten med planarbeidet er \u00e5 legge til rette for framtidig transformasjon og byutvikling av dagens havneomr\u00e5de p\u00e5 Dokken, Frieleneskaien og M\u00f8hlenpriskaien. - I omr\u00e5det skal det blant annet planlegges for bolig, skole, barnehager, arbeidsplasser, bygg for offentlig eller privat tjenesteyting, offentlige byrom/offentlige og private uteoppholdsareal med mer. - Planforslaget m\u00e5 ogs\u00e5 sikre areal for bybane (kollektivform\u00e5l), slik at denne kan detaljreguleres i en annen prosess. Forslag til planprogram er utarbeidet av Plan- og bygningsetaten i samarbeid med Dokken Utvikling AS (DUAS), og er knyttet til omr\u00e5deregulering med konsekvensutredning for Dokken s\u00f8r i Bergenhus bydel. Planomr\u00e5det og m\u00e5l for planarbeidet Planomr\u00e5det ved oppstart er ca. 400 daa stort og transformasjonsomr\u00e5det er ca. 140 daa stort. Planomr\u00e5dets utstrekning skal sikre handlingsrom til \u00e5 planlegge for byutvikling og transformasjon av Dokken s\u00f8r. Planomr\u00e5dets utstrekning foresl\u00e5s opprettholdt fram til offentlig ettersyn. For omr\u00e5dereguleringsplan Dokken videref\u00f8res overordnede m\u00e5l definert i arealstrategi for Dokken. M\u00e5lene foresl\u00e5s konkretisert til \u00e5 gi prosjektspesifikk betydning for omr\u00e5deplanen. Effektm\u00e5l \u2022 Bidra til transformasjon og b\u00e6rekraftig byutvikling av Dokken Prosessm\u00e5l \u2022 Sikre gode og transparente medvirkningsprosesser med alle relevante interessenter, og bidra til sterkt lokalt eierskap. \u2022 S\u00f8rge for god koordinering opp mot andre tilliggende og overlappende planer og prosesser. \u2022 Ha god balanse mellom framdrift, kvalitet og ressursbruk i prosjektgjennomf\u00f8ringen. \u2022 Legge til rette for at endelig planforslag som sendes over til politisk behandling er omforent mellom PBE og Dokken Utvikling AS. Resultatm\u00e5l \u2022 Utarbeide en realiserbar omr\u00e5dereguleringsplan for Dokken som er milj\u00f8messig, sosialt og \u00f8konomisk b\u00e6rekraftig, og som setter rammer for utvikling av Dokken til en ny del av byen. Saksnummer PLAN-2023/12694 Side 2 av 15 For \u00e5 oppn\u00e5 resultatm\u00e5let vil vi med omr\u00e5dereguleringsplanen: \u2022 Sikre en miks av form\u00e5l som im\u00f8tekommer hverdagslivets behov og reduserer transportbehov. \u2022 Legge opp til en finmasket bystruktur p\u00e5 myke trafikanters premisser med god kobling til eksisterende by. \u2022 Sikre gode offentlige byrom og gjennomf\u00f8ringen av disse. Gjennomf\u00f8ring sikres ved rekkef\u00f8lgekrav basert p\u00e5 forutsigbare fordelingsn\u00f8kler. \u2022 Legge til rette for ny bynatur som gir grunnlag for livskraftige \u00f8kosystemer i sj\u00f8 og p\u00e5 land. \u2022 Sikre areal til h\u00f8yfrekvent kollektivtilbud og god kobling til eksisterende overordnet vegnett. \u2022 Sette av areal til fremtidsrettet teknisk infrastruktur under og over bakken. \u2022 Sikre en gjennomg\u00e5ende, variert og tilgjengelig sj\u00f8front for ferdsel og opphold. \u2022 Legge opp til fremtidsrettede l\u00f8sninger, herunder energil\u00f8sninger, energieffektivitet og utslippsreduserende tiltak som im\u00f8tekommer krav til kliman\u00f8ytralitet. \u2022 Sette krav til minimumsh\u00f8yder innomhus som sikrer fleksibel bruk av f\u00f8rsteetasje og et godt fungerende bygulv. \u2022 Sikre variasjon i utforming og st\u00f8rrelse av offentlige og private byrom, samt gode kantsoner mellom disse. \u2022 Sette krav til lav parkeringsdekning i tr\u00e5d med nullvekstm\u00e5let. Parkeringen legges i fellesanlegg med unntak av HC-parkering som sikres n\u00e6rt sentrale m\u00e5lpunkt. \u2022 Sette krav til en miks av boligst\u00f8rrelser og boligtyper, samt legge til rette for variasjon i boformer. \u2022 Legge opp til en trinnvis utvikling og bystruktur som er \u00f8konomisk gjennomf\u00f8rbar og skaper rom for midlertidig bruk av areal. \u2022 Tilrettelegge mulighetene for sosial boligbygging som s\u00f8rger for en mangfoldig beboersammensetning i et langtidsperspektiv. Eierrollen skal brukes som verkt\u00f8y for \u00e5 styre planleggingen av gode og varierte nabolag. \u2022 Bidra til at Dokken f\u00e5r en tydelig havbyidentitet, blant annet gjennom programmering og ved \u00e5 tilrettelegge for videreutvikling av Havbyen Bergen p\u00e5 Dokken gjennom samarbeid mellom n\u00e6rings- kunnskaps- og forvaltningsmilj\u00f8er knyttet til hav i Bergensregionen. Saksnummer PLAN-2023/12694 Side 3 av 15 Merknader og uttalelser ved offentlig ettersyn av planprogram Planprogrammet l\u00e5 ute til offentlig ettersyn i tidsrommet 16.12.23 \u2013 06.02.24. Informasjonsm\u00f8te om planprogram og videre planarbeid ble gjennomf\u00f8rt 10.01.24. M\u00f8tet ble holdt i samarbeid med Dokken Utvikling og Statsbygg (forslagstiller privat detaljreguleringsplan Nybygg Havforskningsinstituttet og Fiskeridirektoratet, saksnr. 2023/11228). I fasen for offentlig ettersyn og h\u00f8ring kom det inn merknader til b\u00e5de planprogrammet og til oppstart av planarbeidet. Det er totalt mottatt 40 merknader; 15 merknader fra private og 25 merknader fra h\u00f8ringsinstanser. Merknadene og uttalelsene er oppsummert og kommentert i vedlagt merknadsskjema datert 11.04.2024. Noen av merknadene har hatt betydning for revidert planprogram, mens noen merknader varsler innsigelse dersom planforslaget ikke viser eller dokumenterer tilfredsstillende l\u00f8sninger. Til slutt er det noen merknader som har innspill til videre planprosess og planforslaget generelt. Merknader blir kort gjennomg\u00e5tt under. Endring i planprogram etter h\u00f8ring og offentlig ettersyn. Det har v\u00e6rt behov for \u00e5 gj\u00f8re justeringer/endringer av planprogrammet etter behandling i byr\u00e5det og offentlig ettersyn. Under f\u00f8lger en redegj\u00f8relse av disse: Byr\u00e5det \u2022 Byr\u00e5den \u00f8nsker en supplerende beskrivelse av de seks variablene i alternativene og en ytterligere beskrivelse av alternativene som er foresl\u00e5tt. Planprogrammet er i kapittel 6.3 oppdatert med en kort beskrivelse og illustrasjon som viser forskjell mellom alternativene. Innsigelsesmyndighetene melder ellers i sine merknader at utredningsalterantivene holder et form\u00e5lstjenlig niv\u00e5. \u2022 Byr\u00e5den peker p\u00e5 at omr\u00e5deutnyttelse ikke er et kjent eller etablert begrep i Bergenssammenheng. For \u00e5 sikre at det vil v\u00e6re mulig \u00e5 sammenligne utnyttingsgraden med andre prosjekter, samt relatere omr\u00e5dereguleringen til gjeldende KPA 2018, b\u00f8r ogs\u00e5 %- BRA (bruksareal) benyttes. I planprogrammet kapittel 6.3 er det anbefalt \u00e5 gj\u00f8re vurdering av b\u00e5de omr\u00e5deutnyttelse, som vi blant annet kjenner fra prosjekt i Oslo, i tillegg til at selve planforslaget vil angi feltutnyttelse (%-BRA) i plankart i tr\u00e5d med f\u00f8ringer i KPA. P\u00e5 denne m\u00e5ten vil planen kunne ha et godt grunnlag for \u00e5 gj\u00f8re en vurdering og avveiing mellom kvalitet og \u00f8konomi, som videre vil v\u00e6re en viktig variabel i utforming av rekkef\u00f8lgekrav. Planprogrammet kap. 6.3 redegj\u00f8r for forskjell mellom omr\u00e5deutnyttelse og feltutnyttelse. Oppsummert inneb\u00e6rer forskjellene: o Omr\u00e5deutnyttelse \u25aa Omr\u00e5deutnyttelse handler om hvor mye av et omr\u00e5de som er bygget ut i forhold til totalarealet. \u25aa Det brukes til \u00e5 vurdere hvor godt et omr\u00e5de blir utnyttet for utvikling. \u25aa Dokken s\u00f8r-omr\u00e5det er stort, men vi vurderer bare den delen som skal utvikles. Saksnummer PLAN-2023/12694 Side 4 av 15 \u25aa Omr\u00e5deutnyttelse er viktig for \u00e5 balansere kvalitet og kostnad i planleggingen. \u25aa Det regnes som bruksareal i prosent av utviklingsomr\u00e5dets totalareal. o Feltutnyttelse \u25aa Feltutnyttelse viser hvor mye bygningsareal som kan brukes innenfor et bestemt felt. \u25aa Det uttrykkes som prosent av bruksareal i forhold til feltets areal. \u25aa Dette hjelper oss \u00e5 planlegge hvor mye vi kan bygge p\u00e5 hvert felt i omr\u00e5det. \u2022 Byr\u00e5den peker p\u00e5 at metode m\u00e5 oppgis i planprogrammet for alle tema som skal konsekvensutredes. Planprogrammet kapittel 6.1 og 6.5 oppgir tema som skal utf\u00f8res etter M-1941, dette er tydeliggjort i revidert planprogram. Enkelte tema har ikke en metode slik som M-1941 (verdi-p\u00e5virkning-konsekvens), men framgangsm\u00e5ter for hvordan vi vil arbeide med disse tema er opplistet i planprogrammet. \u2022 Byr\u00e5den ser p\u00e5 klimagassberegninger som et viktig verkt\u00f8y n\u00e5r kommunen selv skal planlegge s\u00e5 store og helhetlige omr\u00e5der som Dokken og forventer at det utarbeides klimagassberegninger p\u00e5 omr\u00e5dereguleringsniv\u00e5 til 1. gangs behandling. Bergen kommune har utarbeidet veiledere for hvordan det skal arbeides med klimagassberegning og klimanorm. Klimagassberegning er tilpasset detaljreguleringsplaner, og forutsetter blant annet at bygningsl\u00f8sninger er mer bestemt ift. materialitet. Planprogrammet anbefaler derfor at det utarbeides klimanorm som del av omr\u00e5dereguleringsplanen, der det settes klimaambisjoner for videre detaljreguleringsplaner. Dette er ogs\u00e5 i tr\u00e5d med gjeldende veileder for klimaarbeid i kommunen. I kapittel 6.5.6 er arbeidet med klimanorm presisert og oppdatert med at det skal gjennomf\u00f8res en ombrukskartlegging samt det skal beregnes/vurderes energibehov og energil\u00f8sninger som del av planarbeidet. Her vil det v\u00e6re sentralt \u00e5 se til arbeidet med ELEXIA. \u2022 Byr\u00e5den har ingen innvendinger mot at virkninger for naturmangfold og vannmilj\u00f8 blir vurdert i planforslaget uten \u00e5 v\u00e6re del av konsekvensutredning. M\u00e5lsettingen om \u00e5 etablere livskraftige \u00f8kosystemer og \u00f8kt naturmangfold i sj\u00f8 og p\u00e5 land m\u00e5 fremheves. Byr\u00e5den er opptatt av at det i omr\u00e5dereguleringen ikke bare utredes hva som finnes av naturverdier i omr\u00e5det i dag, men at utredningene ogs\u00e5 tar for seg l\u00f8sninger for hvordan nye verdier skal tilf\u00f8res. Det m\u00e5 i det videre planarbeidet tydeliggj\u00f8res hva dette betyr i Dokken-sammenheng og hvordan dette skal sikres i de p\u00e5f\u00f8lgende detaljreguleringene. Planprogrammet, kap. 6.5.2 er oppdatert med at det skal vurderes og omtales i hvilken grad planforslaget bidrar til livskraftige \u00f8kosystemer i sj\u00f8 og p\u00e5 land. \u2022 Byr\u00e5den peker p\u00e5 at det b\u00f8r benyttes egnede og gjerne kvalitative medvirkningsmetoder for \u00e5 skape engasjement hos ulike befolkningsgrupper, s\u00e6rlig barn og unge p\u00e5 Dokken. Byr\u00e5den savner en mer konkret og systematisk beskrivelse av medvirkningsopplegget i planprogrammet. Som del av arealstrategien ble det gjennomf\u00f8rt flere runder med medvirkning for b\u00e5de unge og voksne, og revidert Saksnummer PLAN-2023/12694 Side 5 av 15 planprogrammet kapittel 7.1 er noe omarbeidet for \u00e5 synliggj\u00f8re viktig medvirkning som allerede er gjennomf\u00f8rt. Som del av planarbeidet skal det gjennomf\u00f8res sosiokulturell stedsanalyse som kan inneholde b\u00e5de kvalitative og kvantitative metoder, dette er omtalt i planprogrammet, samt at det er tilf\u00f8rt punkt om medvirkning i fasen der utredningsarbeidet g\u00e5r mot slutten. Et viktig grep for \u00e5 bidra til utvikling av den nye delen av byen vil v\u00e6re omr\u00e5demodning ved \u00e5 ta omr\u00e5det i bruk gjennom midlertidighet, og dette sees i sammenheng med sosiokulturell stedsanalyse. Private merknader \u2022 Det har kommet merknader til formulering av resultatm\u00e5let [...] utvikling av Dokken som en ny bydel. Plan- og bygningsetaten st\u00f8tter denne refleksjonen. I Bergen kommune har vi 8 bydeler, der Dokken er del av Bergenhus bydel. Hvilken bydel man sokner til, og hvilke omr\u00e5der som inng\u00e5r i bydelen handler for mange i befolkingen om stedsidentitet. Med transformasjon og byutvikling av Dokken foreligger det ingen ambisjoner om \u00e5 \u00f8ke antall bydeler. Dokken skal likevel bli en ny og tilgjengelig del av byen. Av denne grunn foresl\u00e5s ordlyden i resultatm\u00e5let kapittel 2.3 \u00e5 endres fra \u00abny bydel\u00bb til \u00abny del av byen\u00bb. \u2022 Sosial boligbygging (boliger for alle) samt boligsammensetning etc. er kommentert i noen merknader. Kulepunkt under resultatm\u00e5l er omskrevet: Tilrettelegge mulighetene for sosial boligbygging som s\u00f8rger for en mangfoldig beboersammensetning i et langtidsperspektiv. Eierrollen skal brukes som verkt\u00f8y for \u00e5 styre planleggingen av gode og varierte nabolag. Byarkitekten \u2022 Byarkitekten savner en kobling til Havbyen under kulepunkt for resultatm\u00e5l, dette er innarbeidet i revidert planprogram. \u2022 Byarkitekten peker ogs\u00e5 p\u00e5 tydeliggj\u00f8ring av sosial boligbygging (boliger for alle) og boligsammensetning. Dette er innarbeidet jf. kulepunkt over under private merknader \u2022 Savner presisering av at gjeldende arkitektur- og byformspolitikk (KPA \u00a7 8.1.1) skal legges til grunn for all utforming i omr\u00e5det. Dette er oppdatert i kap. 6.5.13 Byform og arkitektur. Eviny \u2022 Eviny p\u00e5peker at det ogs\u00e5 m\u00e5 legges til rette for energieffektive l\u00f8sninger. Kulepunkt under resultatm\u00e5l er innarbeidet ift. dette. Byantikvaren \u2022 Mener at det er uheldig begrepsbruk med \u2018kulturminnebygg\u2019. Dette er n\u00e5 endret til \u2018historiske bygg\u2019 i illustrasjon av alle utredningsalternativ. Ber ogs\u00e5 om presisering om at en skal vurdere planforslagets virkning og tilpasning til byen og kulturmilj\u00f8et og landskapet rundt planomr\u00e5det. Dette er innarbeidet i kap. 6.5.4. Saksnummer PLAN-2023/12694 Side 6 av 15 Klimaetaten \u2022 Klimaetaten ber om at klimagassutslipp, klima og energil\u00f8sninger vurderes i sammenheng. Dette er innarbeidet i revidert planprogram kap. 6.5.6, og vurdering skal gj\u00f8res til planforslaget. \u2022 Ber om klimatilpasning inng\u00e5r i vurdering som del av beredskap og ulykkesrisiko, dette er oppdatert i planprogrammet kap. 6.5.15. Vestland fylkeskommune \u2022 Ber om at kommunen endrer ordbruken i planprogrammet til \u00e5 v\u00e6re mer ambisi\u00f8se til det boligsosiale omr\u00e5det. Kulepunkt under resultatm\u00e5l om sosial boligbygging og boligsammensetning er omskrevet, ref. kommenter til private merknader og Byarkitekten. \u2022 Ber om at trafikkanalyse for Dokken med influensomr\u00e5de som i n\u00f8dvendig grad inkluderer tilgrensende omr\u00e5der, sentrum og Nordnes. Planprogrammet kap. 6.5.10 er oppdatert med at influensomr\u00e5det skal avklares som del av utredningsarbeidet og skal i n\u00f8dvendig grad inkludere tilgrensende omr\u00e5der. \u2022 Ber om at trafikkanalysen m\u00e5 vise hvordan trinnvis utbygging kan l\u00f8ses i de ulike alternativene med de forutsetningene og avhengighetene som er beskrevet i kap. 5.1.Videre m\u00e5 analysen svare ut t\u00e5legrensen for transportnettet med trafikksikre l\u00f8sninger for alle trafikantgrupper, som m\u00e5 v\u00e6re satt som dimensjonerende faktor for trinnvis utbygging. Det er innarbeidet i revidert planprogram kap. 6.5.10 at trafikkanalysen skal gjennomf\u00f8res i tett samarbeid med vegmyndighetene. Kystverket \u2022 Ber om at KU-en m\u00e5 vise konsekvenser det vil f\u00e5 for sj\u00f8transporten at havneavsnittet legges ned. Planprogrammet kap. 6.5.14 er oppdatert med at det skal gj\u00f8res en vurdering av endring i arealbruk fra havn til sentrum som del av plandokument. \u2022 Ber om at KU-en m\u00e5 omfatte sj\u00f8verts ferdsel for \u00e5 ivareta sikkerhet og fremkommelighet for fart\u00f8y til/fra havn og ber\u00f8rt havneaktivitet. Revidert planprogram tydeliggj\u00f8r at virkninger for sj\u00f8verts ferdsel vurderes p\u00e5 planforslaget for \u00e5 ivareta trafikksikker ferdsel og fremkommelighet for fart\u00f8y til/fra havn under tema transport og mobilitet kap.6.5.10. Statens vegvesen \u2022 Ber om at det redegj\u00f8res for samspillseffekten i omr\u00e5der som b\u00e5de er utsatt for st\u00f8y- og luftforurensning, viser til omtale av dette i T-1442 og T-1520. Planprogrammet er oppdatert ift. dette i kap. 6.5.7. Bergen vann \u2022 Krever at vannmilj\u00f8 konsekvensutredes pga. resipient/utslippspunkt i Jekteviken. Plan- og bygningsetaten vurderer at det vil tilstrekkelig \u00e5 gj\u00f8re en delutredning av mulige tekniske l\u00f8sninger for eksisterende overl\u00f8p og avl\u00f8pspunkt, og. ev. virkning p\u00e5 vannmilj\u00f8 lokalt. Planprogrammet er supplert med dette. Saksnummer PLAN-2023/12694 Side 7 av 15 Statsforvalteren \u2022 Minner om at konsekvensene reguleringsplanen har for endret arealbruk skal vurderes i forhold til naturmangfold, og at dette m\u00e5 komme tydelig frem i planarbeidet, jf. Naturmangfoldlovens \u00a7\u00a7 7 til 12. Revidert planprogram kap. 6.5.2 er presisert ift. dette. Helsevernetaten \u2022 Forutsetter at samspillseffekter for st\u00f8y vurderes. Dette er innarbeidet i kap. 6.5.7 i revidert planprogram. \u2022 Mener det positivt at det skal gjennomf\u00f8res helsekonsekvensutredning. I h\u00f8ringsforslaget av planprogrammet er det vurdert at tema om befolkningens helse og helsens fordeling i befolkningen ikke er KU-pliktig, men skal likevel v\u00e6re viktig perspektiv i utforming av planforslaget. Dette vil vi metodisk arbeide med gjennom vurdering opp mot sjekkliste av p\u00e5virkningsfaktorer (som er et f\u00f8rste ledd av helsekonsekvensutredning). Sjekklisten vil brukes aktivt gjennom planprosessen for \u00e5 identifisere viktige hensyn som planen m\u00e5 innarbeide, tilrettelegge for eller gj\u00f8re ytterligere vurderinger av. Planprogrammet kap. 6.5.11 er justert ift. dette. Varsel om innsigelse Det er mottatt f\u00f8lgende varsel om innsigelse: o Kystverket melder at Bergen som beredskapshavn m\u00e5 ivaretas. Flytting av godsaktiviteten til \u00c5gotnes vil ikke frigj\u00f8re arealene p\u00e5 Dokken og Jekteviken i sin helhet. Dersom det i planprosessen ikke kan dokumenteres at tilstrekkelige erstatningsareal foreligger, m\u00e5 Kystverket forutsette at hensynet til sj\u00f8transporten kan bli sv\u00e6rt negativt p\u00e5virket, og m\u00e5 ta dette i betraktning ved vurdering av innsigelse ved offentlig ettersyn av planen. o Vestland fylkeskommune (VLFK) og Byantikvaren melder om at kobling mot Skolten/Bontelabo er sv\u00e6rt utfordrede sett fra lokale, regionale og nasjonale kulturminnemyndigheter. Ev. binding mot Skolten/Bontelabo med uavklarte forholde for erstatningsareal og relokalisering av havnefunksjoner kan v\u00e6re grunnlag for innsigelse (fra VLFK og ev. Riksantikvaren). o Vestland fylkeskommune og Statens vegvesen presiserer at H\u00e5ndb\u00f8ker N100 og N200 skal legges til grunn for all offentlig veg i planomr\u00e5det. Ev. fravik skal v\u00e6re godkjent av vegeier f\u00f8r omr\u00e5deplanen legges ut til offentlig ettersyn. Dersom planen til offentlig ettersyn ikke er tilstrekkelig gjennomarbeidet og avklart med vegmyndighet vil det kunne f\u00f8re til innsigelser som kunne v\u00e6rt l\u00f8st med dialog i forkant. Andre innspill og merknader til planprosess og planforslag Det er mottatt merknader som ikke gjelder selve planprogrammet, men er merknader til planoppstart og innspill til videre planprosess og kommende planforslag. Disse vil vurderes i det videre planarbeidet. Merknadene under er referert og sammenstilt kun til informasjon. Saksnummer PLAN-2023/12694 Side 8 av 15 Ang\u00e5ende transport og mobilitet p\u00e5pekes det blant annet at det m\u00e5 settes rekkef\u00f8lgekrav for trafikk og fremtidig infrastruktur, samt redegj\u00f8res for utbyggingsrekkef\u00f8lge og hvordan trafikksikkerhet og m\u00e5l om nullvekst i personbiltrafikken skal ivaretas i alle faser av utbyggingen. Dette gjelder ogs\u00e5 i faser der havnefunksjoner fortsatt skal v\u00e6re p\u00e5 Dokken. Ivaretakelse av tilkomst til eksisterende varelevering- og parkeringsomr\u00e5der m\u00e5 ogs\u00e5 hensyntas. Det uttrykkes ogs\u00e5 bekymring for ingen bedring eller i verste fall \u00f8kt st\u00f8y- og luftforurensning i omr\u00e5det. For bybane p\u00e5pekes behovet for fremdrift og snarlig avklaring som ogs\u00e5 bidrar til \u00f8nsket utvikling i Bergen vest. Det forutsettes at omr\u00e5deplanen setter av nok areal til kollektiv p\u00e5 Dokken. I og med at det er stor usikkerhet knyttet til n\u00e5r en bybane kan komme til Dokken, fremheves ogs\u00e5 viktigheten av \u00e5 sikre annet kollektivtilbud og mobilitetsl\u00f8sninger i mellomtiden. Dette gjelder ogs\u00e5 \u00e5 utnytte og tilgjengeliggj\u00f8re dagens busstilbud p\u00e5 Puddefjordsbroen til \u00e5 bli et trygt og attraktivt kollektivtilbud. Med hensyn til byform og arkitektur fremheves betydningen av forholdet mellom eksisterende bygg og nybygg, og at man m\u00e5 unng\u00e5 konflikt med tilgrensende etablerte bygg og eiendommer. Planen b\u00f8r gi rom for ulik programmering og utforming av kvartalene. Ellers pekes det p\u00e5 behovet for lesbarhet, skalatilpassing og utvikling av en tydelig identitet for omr\u00e5det. Det fremheves ogs\u00e5 at universell utforming m\u00e5 v\u00e6re gjennomg\u00e5ende i l\u00f8sningsforslag. N\u00e5r det gjelder idrett blir behovet for \u00e5 \u00f8ke areal til idrettsflater/hall for b\u00e5de h\u00e5nd- og fotball i Bergen sentrum fremhevet. For rekreasjon pekes det p\u00e5 viktigheten av gode offentlige uteomr\u00e5der, b\u00e5de p\u00e5 land og i vann, mens det for sosial infrastruktur l\u00f8ftes frem at man m\u00e5 ha tilstrekkelig med areal til b\u00e5de skole og barnehage, der egnethet ift. st\u00f8y- og luftkvalitet, solforhold og mikroklima hensyntas. Man m\u00e5 ivareta barn- og unges interesser. Det blir ellers pekt p\u00e5 muligheten og behovet for \u00e5 tilrettelegge for samarbeid med utdanningsinstitusjoner (som er i n\u00e6romr\u00e5det i dag), i tillegg til \u00e5 planlegge for studentboliger. Det uttrykkes bekymring for \u00e5 miste areal til etablert kulturproduksjon, og at det ikke planlegges for tilstrekkelig med nye arealer for dette. Flere av merknadene belyser effekten av \u00e5 ta i bruk omr\u00e5det og eksisterende bygg tidlig, som en av del omr\u00e5demodning, der bruk av eksisterende bygg kan fungere som katalysatorer i transformasjonsarbeidet. Viktigheten av dialog og medvirkning, med b\u00e5de private og offentlige, blir l\u00f8ftet frem. Det p\u00e5pekes at m\u00e5l om storstilt byutvikling og transformasjon m\u00e5 v\u00e6re sentralt gjennom hele planarbeidet n\u00e5r man skal balansere mange hensyn og interessemotsetninger. Utnyttelse, kvalitet, rekkef\u00f8lgekrav og finansiering av disse m\u00e5 sees i sammenheng, ettersom kostnader ender p\u00e5 sluttbruker. En del av dette arbeidet m\u00e5 ogs\u00e5 best\u00e5 i \u00e5 avklare behov for sykehjem og omsorgsboliger er i omr\u00e5det, og hvor mye av dette som b\u00f8r dekkes inn p\u00e5 Dokken. N\u00e5r det gjelder teknisk infrastruktur pekes det p\u00e5 behovet for areal til tekniske l\u00f8sninger b\u00e5de over og under bakken, herunder; VA, energi, innovative og fremtidsrettede avfallsl\u00f8sninger, brann- og redning, innovative l\u00f8sninger for logistikk og varelevering, mobilitetshub, g\u00e5ende Saksnummer PLAN-2023/12694 Side 9 av 15 og syklende, kollektivl\u00f8sning, landstr\u00f8m for skip m.m. Ang\u00e5ende skipstrafikk vil kryssing av Puddefjorden med lav bro ha konsekvenser for sj\u00f8transport slik havn- og kaidisponering skjer i dag. Det belyses ogs\u00e5 behov for \u00e5 finne tekniske l\u00f8sninger for kritisk eksisterende overordnet VA-infrastruktur som bidrar til akseptabelt vannmilj\u00f8 forenlig med byutvikling. \u00c5pne bl\u00e5gr\u00f8nne l\u00f8sninger, ivaretakelse og tilrettelegging av og for eksisterende naturmangfold l\u00f8ftes frem som viktig i planforslaget. Merknader og innspill til planforslaget vurderes \u00e5 v\u00e6re godt dekket innenfor handlingsrommet til planprogrammet, og vil arbeides videre med i forslag fram mot offentlig ettersyn. Alternativ og utredningstema Nullalternativet brukes som sammenlikningsgrunnlag n\u00e5r det vurderes hvilken p\u00e5virkning en plan eller et tiltak vil ha. Nullalternativet er redegjort for i kapittel 6.2 i planprogrammet og alle utredningsalternativene vil vurderes opp mot dette. Planprogrammet kapittel 6.3 og 6.5 gj\u00f8r videre rede for alternativ og tema som skal konsekvensutredes. Tabell 1 under oppsummerer egenskaper ved alternativene, og figur 1 illustrerer hva som utgj\u00f8r forskjell mellom egenskapene. Planprogrammet kapittel 6.4 redegj\u00f8r ogs\u00e5 for alternativ som er vurdert i l\u00f8pet av tidligfase, men som er foresl\u00e5tt \u00e5 ikke konsekvensutrede. Dette inneb\u00e6rer at alternativ med fjordkryssing nordvest for HI/Fdir og h\u00f8ringsvariant av arealstrategien heller ikke vil inng\u00e5 i planforslaget. Det er ingen merknader som krever at disse alternativene likevel skal konsekvensutredes og anbefaling st\u00e5r derfor ved lag. Saksnummer PLAN-2023/12694 Side 10 av 15 Tabell 1 Sammenstilling av utredningsalternativ til konsekvensutredning, som vist i planprogram til fastsetting Alternativer Alternativ 1 Alternativ 2 Alternativ 3 Alternativ 4 Egenskaper Funksjonsfordeling H\u00f8y andel H\u00f8yest andel Lav andel Lav andel boligbebyggelse boligbebyggelse boligbebyggelse boligbebyggelse Lav andel annen Lavest andel annen H\u00f8y andel annen H\u00f8y andel annen bebyggelse bebyggelse bebyggelse bebyggelse Kollektiv Dagl\u00f8sning bybane Tunnell\u00f8sning bybane Tunnell\u00f8sning Dagl\u00f8sning med to stopp med holdeplass bybane med bybane med sentralt plassert ved holdeplass holdeplass Bredalsmarken sentralt plassert sentralt plassert ved ved Bredalsmarken Gassverkbygget Fjordkryssing Bybanebro og g/s- Bybanebro og g/s-bro Bybanebro og g/s- Bybanebro og bro separat med i samme l\u00f8p i s\u00f8r\u00f8st bro i samme l\u00f8p i g/s-bro separat bybane i s\u00f8r\u00f8st og nordvest med bybane i g/s-bro i nordvest nordvest og g/s- utenfor HI/Fdir bro i s\u00f8rvest utenfor HI/Fdir Hovedvegsystem Videref\u00f8ring av Splitting av Videref\u00f8ring av Videref\u00f8ring av dagens tras\u00e9 for hovedvegssystem dagens tras\u00e9 for dagens tras\u00e9 for hovedvegssystem med enveiskj\u00f8rte hovedvegssystem hovedvegssystem (forutsatt mest gater (forutsatt mest (forutsatt mest (forutsatt mest mulig mulig bygateforming) mulig mulig bygateforming) bygateforming) bygateforming) Nytt byggeland Ja Nei Ja Ja Jekteviken Utkraging Ja Ja Nei Ja M\u00f8hlenpriskaien Kapittel 6.5 i planprogrammet gj\u00f8r rede for og vurderer hvilke temaer som skal konsekvensutredes og/eller beskrive virkninger som del av planbeskrivelse, disse er oppsummert i tabell 2 under. Det er ingen endringer i hovedtema som er foresl\u00e5tt konsekvensutredet, men det er foretatt enkelte justeringer av metode og verkt\u00f8y etc. basert p\u00e5 mottatte merknader og byr\u00e5dsbehandling. Saksnummer PLAN-2023/12694 Side 11 av 15 Figur 1 Illustrasjon som forklarer forskjellen av egenskaper mellom alternativene. Hentet fra kap. 6.3 i planprogrammet Saksnummer PLAN-2023/12694 Side 12 av 15 Tabell 2 Tema som skal konsekvensutredes eller vurderes som del av planbeskrivelse. Tema Konsekvensutredes Planbeskrivelse Nasjonalt og internasjonalt fastsatte milj\u00f8m\u00e5l, Nei Ja prosjektm\u00e5l Naturmangfold, inkludert vannmilj\u00f8 jf. Nei Ja vannforskriften Landskap Ja Ja Kulturmilj\u00f8 Ja Ja Friluftsliv og byliv, inkludert barn og unges interesser Ja Ja Klimagassutslipp, Klima- og energil\u00f8sninger Nei Ja St\u00f8y- og luftforurensning Ja Ja Grunnforhold og grunnforurensning Nei Ja \u00d8kosystemtjenester Nei Nei Transport og mobilitet Ja Ja Befolkningens helse og helsens fordeling i Nei Ja befolkningen Kriminalitetsforebygging Nei Ja Byform og arkitektur Ja Ja Endring i arealbruk Nei Ja Beredskap og ulykkesrisiko Nei Ja Medvirkning og framdriftsplan Medvirkning Kap. 7.1.1 i planprogrammet lister opp gjennomf\u00f8rt konkret medvirkning og kommende generelle medvirkningsaktiviteter som del av planprosessen med omr\u00e5dereguleringsplanen Dokken s\u00f8r. Kap. 7.1.2 viser til allerede gjennomf\u00f8rt medvirkning som del av arealstrategien. PBE mener det er viktig \u00e5 huske p\u00e5 at mange i befolkningen allerede har delt nyttig informasjon om b\u00e5de omr\u00e5det i dag, og \u00f8nsker for fremtiden. Dette er sentralt at vi tar med oss ogs\u00e5 inn i det videre arbeidet. Som omtalt i planprogrammet kap. 7.1.1 skal det gjennomf\u00f8res en sosiokulturell analyse som del av planarbeidet. Dette er en medvirkningstiln\u00e6rming som g\u00e5r ut over tradisjonell medvirkning, der stedet betraktes i seg selv som et produkt av, og et krysningspunkt mellom, ulike akt\u00f8rers og akt\u00f8rgruppers forestillinger, verdier og interesser. En slik tiln\u00e6rming til utvikling av stedet krever at det tas i bruk flere kvalitative og kvantitative metoder, for \u00e5 n\u00e5 ut til flere akt\u00f8rer som for eksempel barn og unge, eksisterende og nye beboere, grunneiere, n\u00e6ringsinteresser og forebyggende enhet hos politiet med mer. Den sosiokulturelle stedsanalysen vil ogs\u00e5 anvendes for \u00e5 identifisere konkrete tiltak som kan inng\u00e5 i omr\u00e5demodning for \u00e5 ta omr\u00e5det i bruk i tidligfase. Saksnummer PLAN-2023/12694 Side 13 av 15 Framdriftsplan Framdriftsplanen for planarbeidet er ambisi\u00f8s og realistisk, forutsatt f\u00e5 store overraskelser, viktige beslutninger til riktig tid, tilstrekkelig kapasitet og finansiering. Kap. 7.2 i planprogrammet viser en mer detaljert fremdriftsplan med viktige milep\u00e6ler, og kort oppsummert legges det opp til f\u00f8lgende l\u00f8p for utarbeiding av forslag av omr\u00e5dereguleringsplan Dokken s\u00f8r. \u2022 Fastsetting planprogram, v\u00e5r/sommer 24 \u2022 Konsekvensutredning h\u00f8st/vinter 24/25 \u2022 Utarbeide planforslag vinter 25 \u2022 1 gangs behandling planforslag vinter 25 \u2022 Planforslag h\u00f8ring og offentlig ettersyn vinter 26 \u2022 2 gangs behandling planforslag vinter 26/27 Reguleringsrisiko og risikoh\u00e5ndtering Planprogrammet kapittel 6.6 belyser kjent reguleringsrisiko som er knyttet til planarbeidet for Dokken s\u00f8r, herunder avklaring kollektivtras\u00e9 (bybane) og midlertidig kollektivtilbud, havneflytting, utnyttelse og finansiering, grad av offentlige funksjoner samt fordeling rekkef\u00f8lgekrav og offentlig st\u00f8tte. Tema knyttet til havneflytting og erstatningsareal har blitt ytterligere aktualisert ved offentlig ettersyn av planprogrammet gjennom varsel om innsigelse. For \u00e5 transformere Dokken fra havn til utvidet del av Bergen sentrum m\u00e5 havneareal frigis. Bergen havn har i sin utviklingsplan skissert l\u00f8sninger som kan fungere fra et havnedriftsperspektiv. Denne utviklingsplanen er ikke forankret i juridiske arealplaner, noe som kompliserer avhengigheten Dokken s\u00f8r har til havneutflytting. Det p\u00e5g\u00e5r parallelle prosesser for n\u00f8dvendige utflyttingsaktivteter fra Dokken, slik at byutviklingen kan realiseres. Der er en m\u00e5lsetning at dokumentasjon om erstatningsareal skal kunne fremlegges sammen med omr\u00e5dereguleringsplanen til 1. gangs behandling, som f\u00f8lge av parallelle prosesser. For omr\u00e5dereguleringsplan for Dokken s\u00f8r det legges dermed til grunn at l\u00f8sningene for utflytting er p\u00e5 plass innen politisk behandling av planforslaget. Jf. framdriftsplan over er dette estimert til vinter 2025. Plan- og bygningsetaten vil parallelt med konsekvensutredning og planarbeid for Dokken s\u00f8r gjennomf\u00f8re en utredning der fremtidig havnebehov i sentrum vil identifiseres, og ulik lokalisering og omfang vurderes. I tillegg vil vi som del av planarbeidet med Dokken s\u00f8r aktivt invitere til dialog og samarbeid med flere av innsigelsesinstansene slik som Kystverket, Vestland fylkeskommune og Statens vegvesen. Vurdering av forslag planprogram til fastsetting Planprogrammet er oppdatert etter h\u00f8ringen og hovedendringer som f\u00f8lge av merknader er: Saksnummer PLAN-2023/12694 Side 14 av 15 - Resultatm\u00e5l med kulepunkt er supplert - Beskrivelse av omr\u00e5deutnyttelse/feltutnyttelse er supplert - Beskrivelse av egenskaper til alternativene er supplert med tekst og illustrasjon. Alternativene er ogs\u00e5 noe endret etter h\u00f8ring, der justering av kollektivtrase er mest tydelig. Plan- og bygningsetaten vurderer alternativene med foresl\u00e5tt justeringer som dekkende p\u00e5 dette niv\u00e5et, og de vil til KU-fase bli mer detaljert med blant annet med dimensjoner p\u00e5 b\u00e5de bygg, offentlige byrom m.m. - Beskrivelse av tema som skal konsekvensutredes eller vurderes i plandokument er noe endret i tr\u00e5d etter h\u00f8ringsfasen. Dette gjelder: naturmangfold og vannmilj\u00f8, kulturmilj\u00f8, klimagassutslipp, klima- og energil\u00f8sninger, st\u00f8y- og luftforurensning, grunnforhold og grunnforurensing, befolkningens helse og helsens fordeling i befolkningen, byform og arkitektur, endring i arealbruk, beredskap og ulykkesrisiko. - Kapittel om medvirkning er omstrukturert og utdypet. Konklusjon Oppsummert er planprogrammet vurdert som tilfredsstillende i henhold til forskriftens krav og innspill og merknader som har kommet inn i h\u00f8ringsperioden. Planprogrammet anbefales fastsatt slik det er fremlagt. Anbefalt vedtak: 1. I medhold av plan- og bygningsloven \u00a7 12-9 fastsettes forslag til planprogram for omr\u00e5dereguleringsplan Dokken s\u00f8r, nasjonal arealplanid 4601_71460000, datert 11.04.2024. Plan- og bygningsetaten Aslaug Aalen Avdelingsleder Byplan Tarje I. Wanvik Etatsdirekt\u00f8r Dette dokumentet er godkjent elektronisk. Vedlegg: Forslag til planprogram til fastsetting for Dokken s\u00f8r, datert 11.04.2024 Merknadsskjema, datert 11.04.2024 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2023/12694 Saksnummer PLAN-2023/12694 Side 15 av 15 "
}