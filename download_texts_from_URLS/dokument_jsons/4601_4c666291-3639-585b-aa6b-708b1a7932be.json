{
  "dokument_id": "4c666291-3639-585b-aa6b-708b1a7932be",
  "doc_type": "case_attachment",
  "kommune": 4601,
  "tittel": "Uttalelse fra Statens Vegvesen datert 03.10.2024",
  "url": "https://bergen.kommune.no/politikere-utvalg/api/fil/bk360/11785360/Uttalelse-fra-Statens-Vegvesen-datert-03-10-2024",
  "tekst": "BERGEN KOMMUNE PLAN- OG BYGNINGSETATEN Postboks 7700 5020 BERGEN Behandlande eining: Sakshandsamar/telefon: V\u00e5r referanse: Dykkar referanse: V\u00e5r dato: Transport og samfunn Sigmund B\u00f8dal / 45611029 21/102397-4 DELE-2024/15015- 03.10.2024 11 Uttale - S\u00f8knadspliktig tiltak - Gnr. 208 Bnr. 4 - Rollandsvegen 6, \u00c5sane - Bergen kommune Vi viser til brev i fr\u00e5 Bergen kommune av 13.09.24, der det vert oppmoda om uttale til s\u00f8knadspliktig tiltak p\u00e5 Rollandvegen i \u00c5sane. Slik vi oppfattar s\u00f8knaden s\u00e5 gjeld han etablering av 4 bueiningar p\u00e5 gnr 208 bnr 4 p\u00e5 Rolland i Bergen kommune. Det aktuelle omr\u00e5det er ein del av reguleringsplan for \u00c5sane- gnr 208 Del av Bnr 1, 4 m fl, Rolland S\u00f8r vedteken i 1977. Omr\u00e5det er regulert til bustad. Kommuneplanen viser eigedomen som bebyggelse og anlegg. I kommuneplanen er det i omr\u00e5det ogs\u00e5 lagt inn omsynssone H570 Historiske vegfar. Statens vegvesen har sektoransvar for ivaretaking av historiske vegfar og vegrelaterte kulturminne. Det historiske vegfaret som omsynssona omfattar er Den Trondhjemske postveg. Dette er den f\u00f8rste hovudvegen p\u00e5 Vestlandet og han vart etablert p\u00e5 starten av 1790- talet. I tilst\u00f8ytande omr\u00e5de er det p\u00e5vist kulturminne fr\u00e5 jarnalderen (0-1000 e. Kr) og det er difor mogleg at vegfaret kan vere av mykje eldre dato. Postvegen er eit kulturminne av nasjonal verdi og det er difor lagt inn i kommuneplanen sin arealdel med omsynssone H570. Postvegen er p\u00e5 fleire stader i \u00c5sane innebygd med bustadar. P\u00e5 denne staden p\u00e5 Rolland har ein eit historisk milj\u00f8 og vegen ligg slik traseen vart lagt etter det franske prinsipp p\u00e5 1790-talet. Omr\u00e5det gjev ei god oppleving av korleis det var her i omr\u00e5det kring 1800. Her er ogs\u00e5 andre vegfar p\u00e5 staden. Dette er til glede og kunnskap for dei som bur i omr\u00e5det og dei som nyttar postvegen til tur og rekreasjon. Postvegen og landskapet gjev omr\u00e5det ein ekstra kvalitet, og er ein verdi som det er viktig \u00e5 ivareta for framtida. Vi er soleis negativt Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 innstilt til ei ytterlegare utbygging i dette omr\u00e5det. Vi ser at avk\u00f8yrslene som er innteikna i prosjektet griper direkte inn i kulturminne. Dette er sv\u00e6rt uheldig og kan ikkje aksepterast. Statens vegvesen er ogs\u00e5 skeptisk til \u00e5 etablere nye bueiningar her ut i fr\u00e5 ein trafikal st\u00e5stad. Vegen vil ha trong for utviding ved etablering av 4 nye bueiningar, d\u00e5 det er vanskeleg at bilar m\u00f8tast p\u00e5 vegen. Vi registrer at det heller ikkje er tilbod til mjuke trafikantar. Med dagens trafikale krav vil ein eventuelt m\u00e5tte endre p\u00e5 kulturminne for \u00e5 sikre tilfredsstillande ferdsle. Ei slik tiln\u00e6rming vil vere p\u00e5 direkte kollisjonskurs med omsynssona i kommuneplanen og vil forringe eller \u00f8ydelegge kulturminne. Statens vegvesen har ansvar som sektormynde for historiske vegfar. Vi kan sj\u00f8lvsagt ikkje stille oss bak ei slik l\u00f8ysing. N\u00e5r det gjelder det planfaglege s\u00e5 gjer kommuneplanen fr\u00e5 2018, \u00a7 3.1 det klart at omr\u00e5der som inng\u00e5r i planar fr\u00e5 f\u00f8r 1985, vil det bli stilt krav om reguleringsplan for tiltaket n\u00e5r tiltaket vert vurdert byggjesaksniv\u00e5. Vi viser elles til PBL \u00a712 -4, femte ledd som klart seier i fr\u00e5 om at planar som er over 10 \u00e5r gamle skal tas opp av kommunen for \u00e5 sj\u00e5 til at planen i naudsynt grad er oppdatert. Dette ser vi klart vil vere aktuelt i denne saka. Samanfatning Statens vegvesen er med bakgrunn i v\u00e5rt sektoransvar negativt innstilt til at ein skal opne opp for biltrafikk og bustadbygging tett p\u00e5 Den Trondhjemske postveg. Vegen er eit nasjonalt kulturminne og oms\u00f8kte omr\u00e5de gjev eit godt inntrykk av vegen med historiske omgjevnadar. Difor er kulturminne omfatta av omsynsona i Kommuneplanen. Vi kan ikkje stille oss positive til tiltak som vil direkte forringe det historiske vegfaret og milj\u00f8et p\u00e5 staden. Postvegen vart konstruert for g\u00e5ande og hest og kjerre. Han kan ikkje handtere den trafikkmengda 4 nye bueiningar vil gje p\u00e5 ein tilfredsstillande m\u00e5te. Bilar kan ikkje passere kvarandre p\u00e5 denne vegen. Vi ser at for \u00e5 kunne fungere effektiv og p\u00e5 ein trygg m\u00e5te m\u00e5 vegen utvidast med tilbod til mjuke trafikantar. Ei moderne trafikal utforming vil gripe inn i og \u00f8ydelegge postvegen og vegmilj\u00f8et p\u00e5 staden. Statens vegvesen som sektormynde kan sj\u00f8lvsagt ikkje stille seg bak inngrep i det nasjonale kulturminne. Med bakgrunn i ovannemnde r\u00e5r Statens vegvesen Bergen kommune sterkt i fr\u00e5 \u00e5 gje l\u00f8yve til oms\u00f8kte tiltak i denne saka. Vi ber om \u00e5 f\u00e5 oversendt vedtek i saka for klagevurdering. Transport-vest/Transportforvaltning Vest 3 Med helsing Frode Aarland seksjonsleiar Sigmund B\u00f8dal senioringeni\u00f8r 3 Dokumentet er godkjent elektronisk og har difor ingen handskrivne signaturar. Kopi STATSFORVALTAREN I VESTLAND, Nj\u00f8savegen 2, 6863 LEIKANGER VESTLAND FYLKESKOMMUNE, Postboks 7900, 5020 BERGEN "
}