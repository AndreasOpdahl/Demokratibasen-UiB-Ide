{
  "dokument_id": "d5436b59-210a-5d95-8147-4cd35a3c4149",
  "doc_type": "case_attachment",
  "kommune": 4601,
  "tittel": "Fagnotat, dater 02.04.24.",
  "url": "https://bergen.kommune.no/politikere-utvalg/api/fil/bk360/10169390/Fagnotat-dater-02-04-24-",
  "tekst": " Plan- og bygningsetaten Til Fagnotat PBE Byplan Private planer (Arbeidssted) V\u00e5r referanse: PLAN-2022/20460-26 Saksbehandler: Marie Hatteberg Leivestad Dato: 02.04.2024 Fra Plan- og bygningsetaten Forslag til detaljregulering anbefales vedtatt Ytrebygda, Gnr.39, Bnr.8 mfl., Steinsvikvegen, Reguleringsplan, Arealplan-ID 64600000 Om planforslaget TAG Arkitekter AS/ Sweco Architects AS foresl\u00e5r p\u00e5 vegne av Veksthuset Eiendom AS og Linnto AS \u00e5 regulere et omr\u00e5de like ved Steinsvikvatnet i Steinsvik i Ytrebygda bydel. Form\u00e5let med planforslaget er \u00e5 legge til rette for konsentrert sm\u00e5husbebyggelse og eneboliger. Planomr\u00e5det ligger i en bratt, \u00f8stvendt helling som strekker seg fra Sandslikroken i vest ned mot Fana Golfklubb i \u00f8st. 1 Oversiktsbilder over planomr\u00e5det Nord i planomr\u00e5det innbefattes del av fv. 179, Steinsvikvegen, og busstoppet Austre Steinsvik\u00e5sen. Det er adkomst til planomr\u00e5det fra dette krysset, og herfra er det omtrent 900 meter til R\u00e5st\u00f8len bybanestopp. Buss 22 mellom Fyllingsdalen terminal og Lagunen terminal, stopper p\u00e5 Austre Steinsvik\u00e5sen og har relativt h\u00f8y regularitet. Tre stopp unna ligger bybanestoppet R\u00e5st\u00f8len, og Lagunen ligger syv stopp unna. I s\u00f8r leder en grusveg ut av planomr\u00e5det til Sandslikroken, Steinvikkroken og rv. 580. Sandslikroken kan ogs\u00e5 n\u00e5es Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN gjennom en bratt skogsti s\u00f8r-\u00f8st i planomr\u00e5det. Fra Sandslikroken er det rundt 10 minutters gange til bybanestoppet Sandslivegen. Planomr\u00e5det er lokalisert i Ytre fortettingssone (sone 3) i KPA2018 og er i dag bebygd med tre boliger fordelt utover et areal p\u00e5 23,2 daa. Planomr\u00e5det grenser til plan for Ytrebygda. Gnr. 118 mfl., Golfbane ved Skeievatnet og Steinsvikvatnet (plan 15120000, vedtatt 2000). Her er det regulert en gang- og sykkelveg p\u00e5 vestsiden som ikke har blitt etablert. Tilsynsavdelingen i Bergen kommune har i ettertid vurdert en begj\u00e6ring om tilsyn. Det ble konkludert med at golfklubben ikke f\u00e5r krav om etablering av gang- og sykkelvegen grunnet foreldelse. Tilgang til gode gang- og sykkelveger vurderes som viktig, og etablering av dette sikres gjennom foreliggende planforslag. Planforslaget vurderes til \u00e5 v\u00e6re i tr\u00e5d med overordnet plan. \u00d8kologisk korridor, bekkel\u00f8p, eksisterende snarveger og gangforbindelser i planomr\u00e5det bevares. Planforslaget omfattes ikke av forskrift om konsekvensutredning. Vi slutter oss til det planfaglige grepet i planforslaget og anbefaler at reguleringsplanen vedtas. Planprosess og medvirkning Planforslag til 2. gangs behandling ble mottatt 14.04.2023. Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 07.08.2021. H\u00f8ringsfristen var 21.09.2021. Det kom inn 6 private merknader og 11 uttalelser fra h\u00f8ringsinstanser. Disse er oppsummert og kommentert av forslagsstiller i merknads- og endringsskjema datert 17.10.23. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \uf0b7 Byantikvaren har merknad til typologien og topografien i omr\u00e5det. \uf0b7 Statsforvalteren minner om statlige planretningslinjer for samordnet bolig-, areal- og transportplanlegging. \uf0b7 Bymilj\u00f8etaten (BME) har merknader til natur og milj\u00f8, gr\u00f8nnstruktur, Steinsvikbekken, friluftsliv/turveg langs golfbanen, deponi, landskap, mobilitet og trafikk, og renovasjon. \uf0b7 Naturvernforbundet mener hensynet til gr\u00f8nnstruktur ikke er tilstrekkelig i ivaretatt i planforslaget og mener kunnskapsgrunnlaget er utilstrekkelig. Forbundet savner ogs\u00e5 en redegj\u00f8relse for hvorfor planen ikke omfattes av kravet om KU. FNF viser til forskrift om KU \u00a7 10 om forurenset vann og mener tiltaket kan utl\u00f8se krav om KU. Bekken m\u00e5 sikres bedre. \uf0b7 Statens vegvesen (SVV) mener planforslaget er ikke s\u00e6rlig sentralt plassert i forhold til viktige m\u00e5lpunkt som kollektivholdeplass, skole og butikk. For \u00e5 motvirke bilbasert utvikling er det viktig med blant annet lav utnyttelse. \uf0b7 Helsevernenheten har mer generelle krav til st\u00f8y og st\u00f8v. \uf0b7 NVE har generell merknad. \uf0b7 Byarkitekten viser til Arkitektur+. Saksnummer PLAN-2022/20460 Side 2 av 13 \uf0b7 VA-etaten har mer generelle merknader. Private merknader: \uf0b7 Solheia Huseierforening er sv\u00e6rt negative til opprusting og regulering av snarvegen vest i planforslaget som g\u00e5r fra Steinsvikvegen gjennom eiendom 39/267 og videre til Sandslikroken. Solheia Huseierforening p\u00e5peker ogs\u00e5 at det allerede er forbindelse fra Steinsvikvegen til bybanestoppet gjennom Austre Steinsvik\u00e5sen og gjennom Austre og Vestre Solheia. \uf0b7 Sameiet Steinsvikkroken Terrasse er skeptisk til massiv fortetting og betydelig nedbygging av gr\u00f8ntarealer. De mener det er \u00f8kt risiko for en uakseptabel negativ virkning p\u00e5 dyr- og fugleliv. Steinsvikbekken vil ogs\u00e5 vanskelig kunne skjermes for negative konsekvenser. \uf0b7 \u00d8nsker oppgitt m\u00f8neh\u00f8yde. Naboene vil ikke miste utsikt. \uf0b7 Mener forslaget tar vekk et godt og mye benyttet rekreasjonsomr\u00e5de. Planforslaget m\u00e5 reduseres betydelig eller forkastes. \uf0b7 Ber om bedre terrengtilpasning. \uf0b7 Etterlyser rekkef\u00f8lgekrav fra golfbanens reguleringsplan. Endringer etter offentlig ettersyn Endringene som er foretatt etter offentlig ettersyn, kommer frem av merknads- og endringsskjema datert 17.10.23. Planmaterialet er oppdatert i henhold til endringene. Kort oppsummert inneb\u00e6rer endringene: \uf0b7 Total utnyttingsgrad er redusert fra 30 % BRA til 25% BRA for hele planomr\u00e5det, og antall enheter er redusert fra 20 til 18. \uf0b7 Felt BKS1 \u2013 konsentrert sm\u00e5husbebyggelse er endret til BK - kombinert frittliggende og konsentrert sm\u00e5husbebyggelse. \uf0b7 Tidligere foresl\u00e5tt naturlekeplass er tatt ut for \u00e5 bevare eksisterende gr\u00f8ntomr\u00e5de i \u00f8kologisk korridor. En betydelig del av felt BK (tidligere BKS1) har dermed blitt omgjort til naturomr\u00e5de (GN). \uf0b7 Bekken i s\u00f8rvest f\u00e5r form\u00e5l bl\u00e5/gr\u00f8nn struktur med hensynssone H540 gr\u00f8nnstruktur med tilknyttende planbestemmelser. Steinsvikbekken har f\u00e5tt hensynssone H540 gr\u00f8nnstruktur med tilknyttende planbestemmelser. \uf0b7 Eneboligene er trukket lenger vekk fra byggegrensen i s\u00f8r, og terrenginngrepet er redusert. \uf0b7 Busslomme langs fylkesvegen utvides for \u00e5 i st\u00f8rre grad im\u00f8tekomme dagens krav/ standard. Ny l\u00f8sning er planlagt i samr\u00e5d med Vestland fylkeskommune (VLFK). Foreliggende planforslag er resultat av en lang planprosess. Oppstart ble varslet 06.08.2015, og det ble levert et planforslag to \u00e5r senere hvor omr\u00e5det var foresl\u00e5tt regulert til blokkbebyggelse. Dette var i strid med intensjonene som l\u00e5 til grunn for overordnet arealplanlegging i h\u00f8ringsforslag for ny kommuneplan. Omr\u00e5det var da foresl\u00e5tt avsatt til \u00d8vrig byggesone (sone 4) med ene- og tomannsboliger. Planforslaget ble dr\u00f8ftet med etatens ledelse med f\u00f8lgende konklusjon: \u00abPlangrepet er i strid med overordnede f\u00f8ringer i strategisk temakart og forslag til ny kommuneplan. Dersom planforslaget kan dokumentere gode bokvaliteter og offentlig gangtilkomst innenfor 800 meter til bybanestopp, kan annen utnyttingsgrad vurderes\u00bb. Saksnummer PLAN-2022/20460 Side 3 av 13 I vedtatt KPA 2018 ble planomr\u00e5det liggende innenfor Ytre fortettingssone (sone 3), og planforslaget med blokkbebyggelse ble sendt inn p\u00e5 nytt. PBE ga tilbakemelding om at tung blokkbebyggelse ikke kunne anbefales innenfor sone 3, b\u00e5de av hensyn til stedstilpasning, men ogs\u00e5 fordi forbindelse mot bybanen ikke var tilstrekkelig sikret. I 2020 ble det arbeidet frem et plangrep med rekkehus, og planforslaget baserer seg p\u00e5 dette. Form\u00e5l konsentrert sm\u00e5husbebyggelse og frittliggende sm\u00e5husbebyggelse vurderes n\u00e5 til \u00e5 v\u00e6re i tr\u00e5d med intensjonen i KPA 2018. For \u00e5 oppn\u00e5 m\u00e5l om samordnet bolig-, areal- og transportplanlegging ble forbindelsen til bybanen satt som en forutsetning for planarbeidet. PBE stilte krav til \u00e5 regulere eksisterende sti gjennom skogen vestover mot boligfelt i Sandslikroken til gangvei for \u00e5 korte avstand til bybanestoppet Sandslivegen. Dette var i utgangspunktet et krav knyttet til h\u00f8y utnytting i det som var foresl\u00e5tt som sone 4 i planforslag KPA 2016. PBE vurderer at krav om opparbeiding av denne som f\u00f8lge av foreliggende planforslag ikke er n\u00f8dvendig. Slik unng\u00e5s un\u00f8dvendige inngrep i den \u00f8kologiske korridoren samt at man im\u00f8tekommer innspill fra naboer som ikke har \u00f8nsket inngrep i snarvegen. Vurdering av planforslaget Plan- og bygningsetaten (PBE) kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let og hovedgrepet i planforslaget. Gjennom planprosessen har typologi endret seg fra blokkbebyggelse via rekkehus/ konsentrert sm\u00e5husbebyggelse til kombinert frittliggende og konsentrert sm\u00e5husbebyggelse. De overordnede f\u00f8ringene for omr\u00e5det har endret seg fra KPA2010, til utkast til ny KPA (KPA 2016) og vedtatt KPA 2018. I ytre fortettingssone skal det legges spesielt vekt p\u00e5 tilrettelegging for familieboliger jf. planbestemmelse \u00a79.3 i KPA2018. PBE vurderer at prosjektet er i tr\u00e5d med intensjonen og bestemmelsene for ytre fortettingssone i KPA 2018, og anbefaler at reguleringsplanen vedtas. Arealform\u00e5l Hovedform\u00e5let i planforslaget er boligform\u00e5l. Boligtypologi er enebolig og rekkehus fordelt p\u00e5 boligform\u00e5lene: Boligbebyggelse - kombinert frittliggende og konsentrert sm\u00e5husbebyggelse (felt BK) og frittliggende sm\u00e5husbebyggelse (BF). Innenfor felt BK \u00e5pnes det for 16 treetasjes rekkehus fordelt p\u00e5 fire bygningskropper. I felt BF3 \u00e5pnes det for to eneboliger. I felt BF1 og BF2 reguleres eksisterende situasjon. Parkering for de to eneboligene l\u00f8ses p\u00e5 egen tomt, mens rekkehusbebyggelsen har felles parkeringsgarasje under nordlig del av bebyggelsen innenfor felt BK. Felles uteoppholdsareal l\u00f8ses innenfor felt BK. Utnyttelsesgrad Utnyttingsgraden skal v\u00e6re mellom 30 % og 120 % BRA i sone 3, hvor \u00f8vre del av spennet kun benyttes for tiltak med kort avstand til godt kollektivtilbud. Av hensyn til naturen har Statsforvalteren i Vestland \u00f8nsket en reduksjon av utbyggingsareal fra 1. gangs behandling, og utnyttelsesgraden er n\u00e5 redusert fra BRA 30% til BRA 25%. Reduksjon av utnyttelsesgraden vurderes som positivt i dette omr\u00e5det da mer av kvalitetene i den bl\u00e5gr\u00f8nne strukturen og den \u00f8kologiske korridoren bevares. Det er ogs\u00e5 mye gr\u00f8ntareal og vegareal som har v\u00e6rt n\u00f8dvendig \u00e5 inkludere i planomr\u00e5det. Saksnummer PLAN-2022/20460 Side 4 av 13 Planomr\u00e5det har gangavstand til bybaneholdeplass og god kollektivdekning fra busstoppet innenfor planomr\u00e5det. Det er barnehager og skoler i sykkelavstand. Det er gr\u00f8nne fellesomr\u00e5der, naturlig skog, felles lekeplasser/felleshager og minimalt med biltrafikk og st\u00f8y. Plan- og bygningsetaten (PBE) vurderer at planforslaget bidrar til overordnede m\u00e5l om tilrettelegging for familieboliger og byfortetting med kvalitet i n\u00e6rheten av bybanen. 2 Plankart 13.03.24 og illustrasjonsplan 13.03.24 Plangrep og volum \u2013 felt BK Foreliggende planforslag legger til rette for utbygging av 16 rekkehus innenfor felt BK. BRA i felt BK er p\u00e5 maks 115%. Dette er en \u00f8kning fra 1.gangs behandling, men bygningenes fotavtrykk er redusert. Feltet som er satt av til boligbebyggelse, er ogs\u00e5 redusert da naturlekeplass n\u00e5 er satt til gr\u00f8nnstruktur \u2013 GN3. Ved 1.gangs behandling anbefalte PBE at bebyggelsen m\u00e5tte bearbeides for \u00e5 redusere h\u00f8ydevirkingen i nord og for \u00e5 gi et mindre enhetlig preg. Ny bebyggelse foresl\u00e5s \u00e5 f\u00f8lge terrenget langs golfbanen. Saksnummer PLAN-2022/20460 Side 5 av 13 3 3D-illustrasjon 17.10.23 Gjennom en reduksjon fra 18 nye enheter til 16 nye rekkehus blir det mer areal mellom byggene, og det har v\u00e6rt mulig \u00e5 legge til tverrforbindelser. Det er sikret i planbestemmelsene at mellom de to s\u00f8rligste og de to nordligste byggene skal det v\u00e6re minimum 9 meters bredde. Volumene er brutt opp, og variasjon i vinduer, verandaer, takform, h\u00f8yde og farge medvirker til \u00e5 redusere det enhetlige preget. Parkeringskjelleren virker mindre dominerende. Byggeh\u00f8ydene varierer fra maksh\u00f8yde kote +40 og +39 i de to s\u00f8rligste rekkehusene til +37 og +35 i de to nordligste rekkehusene. De to nordre rekkene er flyttet en meter \u00f8st. Det gir like stor bakhage mot vest, men lavere forst\u00f8tningsmur og penere overgang. PBE vurderer at bearbeidingen av bebyggelsen har gitt \u00f8nsket resultat. PBE vurderer p\u00e5 generelt grunnlag at gr\u00f8nne tak og bruk av solcellepaneler er positivt, men at i akkurat dette prosjektet er det viktigere \u00e5 redusere h\u00f8ydevirkning og styrke det arkitektoniske uttrykket ved \u00e5 ha pulttak/skr\u00e5tak. Bruk av solceller kan eventuelt vurderes i byggesak. Hovedinngangen til de to bygningskroppene nord i felt BK er p\u00e5 forsiden. Det g\u00e5r rampe/ trapp foran enhetene slik at en vil m\u00e5tte bevege seg n\u00e6r de andre enhetene for \u00e5 komme frem til sin egen inngang. Dette kan gi u\u00f8nsket innsyn, og en tverrforbindelse mellom de to byggene fra veg i \u00f8st ville ha redusert denne gangtrafikken. PBE vurderer at terrengtilpasningen er forbedret og er generelt positiv til grepet som er gjort. Plangrep og volum \u2013 felt BF3 Fra 1. gangs behandling er antall boenheter i felt BF3 redusert med en enhet i vest. Feltet \u00e5pner n\u00e5 for to eneboliger, og disse er trukket lenger vekk fra byggegrensen i illustrasjonsplan, samt at byggegrensen er redusert i omfang. St\u00f8rrelsen p\u00e5 de to eneboligene er redusert slik at BRA i felt BF3 er p\u00e5 35%, hvilket er en reduksjon p\u00e5 5%. Eneboligen i \u00f8st er trukket litt mer vest i tr\u00e5d med PBE sin anbefaling. Saksnummer PLAN-2022/20460 Side 6 av 13 4 3D-illustrasjon 17.10.23 Den n\u00e5 foresl\u00e5tte bebyggelsen er vesentlig bedre terrengtilpasset enn tidligere i prosessen. Volumet er bearbeidet og tilpasset landskapet. Kj\u00f8revegen er trukket tilbake fra bekken i s\u00f8r\u00f8st og derfor kreves lavere st\u00f8ttemur. Det er sikret i planbestemmelsene at bekkenes funksjon og verdi skal hensyntas. Bekken er lagt i r\u00f8r, men \u00e5pnes der den kommer ut \u00f8st for kj\u00f8revegen og tilf\u00f8rer med det kvalitet til omr\u00e5det. Plangrepet sikrer mer av omr\u00e5dets kvaliteter i den bl\u00e5/gr\u00f8nne strukturen. Effekten av fyllingen og st\u00f8ttemuren er godt illustrert og akseptabel. Det er sikret i planbestemmelsene at eneboligen i vest etableres med saltak og kote maks +42, mens eneboligen i \u00f8st tillates med annen takform og maks kote +43. Uteoppholdsareal PBE vurderer at b\u00e5de eneboligene og rekkehusene f\u00e5r bedre solforhold, utsikt, mindre innsyn og bedre uteoppholdsarealer i foreliggende planforslag. Alle enheter har direkte tilgang til omr\u00e5det hvor planlagte uteoppholdsarealer er lokalisert. Planlagte felles uteoppholdsareal er mest tilrettelagt for barns lek, men planomr\u00e5det ligger n\u00e6r golfbane, turstier og fotballbane. Det tilrettelegges for felles bruk ved at benker og sitteplasser skal etableres p\u00e5 felles uteoppholdsareal. De to bygningskroppene lengst s\u00f8r vil ligge n\u00e6r felles uteoppholdsareal og ha aktivitet n\u00e6r bakhagene, og vil ogs\u00e5 ha noe avgrenset trafikk fra forbipasserende i forkant av byggene. De private uteoppholdsarealene til de to nordligste rekkehusene er mer skjermet og private siden den opprinnelig foresl\u00e5tte naturlekeplassen er tatt ut av planforslaget. Veg, trafikk, parkering og renovasjon Innkj\u00f8ring til parkeringsgarasjen og renovasjonsareal med snumulighet er lagt i utkanten av boligomr\u00e5det i nordlig del av BK. Det er lagt opp til en parkeringsdekning p\u00e5 0,8. Plassering av inngang til parkeringsgarasjen nord i planomr\u00e5det vil redusere bilkj\u00f8ring inn i bebyggelsesomr\u00e5det som slik vil bli sv\u00e6rt lite trafikkert. Parkering for HC og gjester skal l\u00f8ses i utomhusplan. Mulige plasseringer for dette er s\u00f8r for det s\u00f8rligste rekkehuset, eller i tilknytting til renovasjonsarealet i nord. PBE vurderer at gjesteparkering b\u00f8r kunne n\u00e5s uten n\u00f8kkel/kodel\u00e5s etc. og at parkering i parkeringskjeller derfor b\u00f8r unng\u00e5s. Saksnummer PLAN-2022/20460 Side 7 av 13 Det er tilrettelagt for minst 2,5 parkeringsplasser for sykkel per m2 BRA for felt BK. Sykkelparkering i BF3 l\u00f8ses p\u00e5 egen tomt. Renovasjonsanlegget er samlet nord for bebyggelsen i utkant av omr\u00e5det. Det er rundt 200 meter fra eneboligene til nedkastet, men det foresl\u00e5s \u00e5 avvike preakseptert ytelse om maksimal avstand fra inngangsd\u00f8r til avfallsl\u00f8sning. Det er positivt \u00e5 samle all renovasjon knyttet til bebyggelsen, og l\u00f8sningen vurderes \u00e5 v\u00e6re mer trafikksikker enn om det var plassert lenger inn i planomr\u00e5det. BIR og PBE anbefaler l\u00f8sningen selv om det eneboligene har litt st\u00f8rre avstand til nedkast. Ved offentlig ettersyn pekte Statsforvalteren p\u00e5 en mulig vegtilkomst inn fra nabolag i s\u00f8r og hevdet dette kunne v\u00e6re et alternativ som sikret mer av omr\u00e5dets kvaliteter i den bl\u00e5/gr\u00f8nne strukturen. PBE vurderer at en eventuell vegtilkomst i s\u00f8r samlet sett ville ha krevd et st\u00f8rre terrenginngrep og redusert kvaliteten p\u00e5 uteoppholdsarealene til naboene og til prosjektet. Vegen ville ha g\u00e5tt tvers gjennom den \u00f8kologiske korridoren, \u00f8delagt deler av en bekk, og redusert kvaliteten p\u00e5 uteoppholdsarealene i omr\u00e5det. Skogen og tr\u00e6rne gir ogs\u00e5 en bedre fjernvirkning. Vegen ville ogs\u00e5 gitt mer trafikk og innsyn til boliger i prosjektet, samt i Sandslikroken og i Steinsvikvegen. \u00c5 benytte eksisterende vegtilkomst ved \u00e5 forbedre den reduserer terrenginngrepet, klimagassutslippet og bidrar til \u00e5 ivareta den sammenhengende \u00f8kologiske korridoren som g\u00e5r gjennom planomr\u00e5det. Vegtilkomsten i nord er l\u00f8st i samr\u00e5d med Vestland fylkeskommune. Det er planlagt for busslomme som avviker noe fra krav i Statens vegvesens h\u00e5ndbok, men eksisterende busslomme vil utvides i s\u00f8rlig retning og l\u00f8sningen blir betydelig bedre enn dagens. Krysset er bedret og gang- og sykkelvegen er sikret langs fylkesvegen. Barn og unges interesser Planforslaget legger til rette for familieboliger i et omr\u00e5de med gode kvaliteter som kort veg til skog. Det er tursti, golfbane, mulighet for \u00e5 sykle og dra til fotballbanen i Petedalsheia 129, eller n\u00e6rliggende skoler og barnehager for \u00e5 benytte seg av lekearealene, eller for \u00e5 spille boksen g\u00e5r for ungdommer. Det er mulighet for vinteraktiviteter i bakken ned til golfbanen, og det er mulighet for \u00e5 g\u00e5 p\u00e5 ski i omr\u00e5det om vinteren. Det er busstopp innenfor planomr\u00e5det og kort veg til aktiviteter for barn og unge. Skranevatnet skole er 5 km fra prosjektet og Sandsli videreg\u00e5ende skole er 6,4 km unna. Petedalsheia barnehage er 1,2 km unna og det er flere barnehager med omtrent lik avstand fra prosjektet. Friluftsliv, turstier/gang- og sykkelvegnett I n\u00e6rheten av planomr\u00e5det ligger Siljust\u00f8l, Fer\u00e5sen, H\u00e5vardstunvatnet, Skranevatnet, S\u00f8viktj\u00e6rna, S\u00f8r\u00e5sh\u00f8gda og Nord\u00e5svatnet. Disse er kartlagt som sv\u00e6rt viktige friluftsliv- omr\u00e5der. Steinsvikdalen er kartlagt som et viktig friluftslivsomr\u00e5de som er middels brukt. Det er 2 km til Grimsfjorden og 3,5 km til Fanafjorden som gir andre muligheter til friluftsliv. Gangveg/gangareal/g\u00e5gate som g\u00e5r forbi golfbanen, er en viktig ferdselsforbindelse til skogsomr\u00e5dene ved Siljust\u00f8l og s\u00f8rover mot naturomr\u00e5der p\u00e5 s\u00f8rsiden av Flyplassvegen. Ferdsel p\u00e5 denne vegen har imidlertid v\u00e6rt begrenset i store deler av \u00e5ret p\u00e5 grunn av golfspill. Det legges i planforslaget til rette for allmenn ferdsel ved at gangvegen som g\u00e5r opp Saksnummer PLAN-2022/20460 Side 8 av 13 langs prosjektet, er sikret for alle samt at det etableres sikkerhetsgjerde. Beplantede felt mellom gangsti og golfbane skaper ogs\u00e5 en buffersone mellom g\u00e5ende og golfbanen. 5 BK Overgang mot golfbanen 16.01.24 Turstien f\u00f8lger golfbanen og g\u00e5r opp for \u00e5 m\u00f8te kj\u00f8revegen og f\u00f8lger kj\u00f8revegen videre. Turstien i planomr\u00e5det er universelt utformet. Det er enkelt for b\u00e5de barnevogner, sykler og g\u00e5ende \u00e5 benytte den opprustede vegen. PBE vurderer det som positivt at det er stilt krav om at st\u00f8ttemurer skal utformes i naturstein. Naturverdier og naturmangfold Det er i forbindelse med planarbeidet utarbeidet naturmangfoldrapport datert 31.10.2022. Planomr\u00e5det og influensomr\u00e5det er befart av biolog 28.06.2022. Det ble kartlagt ask som er r\u00f8dlistet og sterkt truet (EN), men det ble ikke registrert nye r\u00f8dlistearter. Det er f\u00e5 naturverdier i unders\u00f8kelsesomr\u00e5det som vil bli p\u00e5virket av prosjektet. Hele planomr\u00e5det konkluderes med \u00e5 ha noe verdi. Samlet sett vil er tiltaket vurdert \u00e5 f\u00f8re til noe negativ p\u00e5virkning p\u00e5 naturmangfoldet. Delvis som f\u00f8lge av disse vurderingene er \u00f8kologisk korridor ivaretatt i foreliggende planforslag. Forhold rundt Steinsvikbekken er beskrevet i planbeskrivelsen. Planforslaget inneb\u00e6rer nedbygging av natur og samsvarer derfor ikke med prinsippene i Naturstrategi for Bergen. Arealbruken er imidlertid i tr\u00e5d med overordnet arealform\u00e5l i KPA2018, og bearbeidet planforslag er bedre tilpasset naturstrategien n\u00e5 enn 6 Utsnitt av plankart 31.05.2021 og utsnitt av tidligere. Bl\u00e5-gr\u00f8nnstruktur er sikret med plankart 13.03.24 hensynssoner og planbestemmelser. Den opprinnelig foresl\u00e5tte naturlekeplassen er tatt ut og dermed bevares den sammenhengende \u00f8kologiske korridoren som g\u00e5r gjennom planomr\u00e5det. Ved \u00e5 minimere tiltak i naturomr\u00e5det vil kvaliteten til den \u00f8kologiske korridoren ivaretas i st\u00f8rre grad. Foresl\u00e5tt arealform\u00e5l er endret til f_GN5 Saksnummer PLAN-2022/20460 Side 9 av 13 naturomr\u00e5de med hensynssone gr\u00f8nnstruktur H540 med tilknyttende planbestemmelser. Plan- og bygningsetaten vurderer at hensyn til naturmangfold er tilfredsstillende ivaretatt. Plan- og bygningsetatens vurdering av naturmangfoldloven \u00a7\u00a7 8-12 \u00a7 8. (kunnskapsgrunnlaget) Artsdatabanken, feltarbeid og utallige b\u00f8ker er benyttet for \u00e5 kartlegge verdiene i planomr\u00e5det. Kartleggingen er gjort etter gjeldende kartleggingsinstruks for kartlegging av terrestriske naturtyper etter NiN 2 M-2209 (Milj\u00f8direktoratet 2022). Det er kartlagt dagens milj\u00f8standard, det er kartlagt r\u00f8dlistede arter p\u00e5 feltarbeid og ved bruk av artsdatabanken. Naturverdier er vurdert. Den \u00f8kologiske korridoren er vurdert i henhold til Norsk Institutt for Naturforskning (NINA) rapport om kriterier for \u00f8kologiske korridorer. Virkning av planforslaget er beskrevet og tiltak som kan v\u00e6re med \u00e5 sikre litt bedre naturmangfold. I planbeskrivelsen beskrives Steinsvikbekken. Det regnes som en av de viktigste sj\u00f8\u00f8rretbekkene i Bergen. Den delen av Steinsvikbekken som ligger innenfor planomr\u00e5det, er vurdert \u00e5 ha d\u00e5rlig habitatkvalitet. Steinsvikbekken og bekken s\u00f8r\u00f8st i planforslaget er sikret b\u00e5de i form\u00e5l, med hensynssone og tilh\u00f8rende planbestemmelser. PBE vurderer at kunnskapsgrunnlaget er godt nok i forhold til sakens karakter og risiko for skade p\u00e5 naturmangfoldet. \u00a7 9. (f\u00f8re-var-prinsippet) Det er lite forslagstiller ikke vet om influensomr\u00e5det. Det er sikret i planbestemmelsene at det skal lages en plan for masseh\u00e5ndtering p\u00e5 de deler av omr\u00e5det hvor det evt. er registrert fremmed listede arter. Det vurderes \u00e5 v\u00e6re et godt kunnskapsgrunnlag, og det er beskrevet og sikret avb\u00f8tende tiltak. F\u00f8re-var-prinsippet tas ikke i bruk. \u00a7 10. (\u00f8kosystemtiln\u00e6rming og samlet belastning) Det regulerte byggeomr\u00e5det er plassert p\u00e5 de flateste delene i planomr\u00e5det. Det er mye areal i vest som foresl\u00e5s bevart og sikret mot tiltak. Det er noe verdi som vil bli bygget ned, men det er ingen arter som er r\u00f8dlistede eller s\u00e5rbare naturtyper som \u00f8delegges. Sammenhengende gr\u00f8ntareal bevares, men det er behov for terrengbehandling som vil redusere st\u00f8rrelsen p\u00e5 \u00f8kosystemet. Det blir mindre areal for artene \u00e5 utfolde seg, men en \u00f8kologisk korridor bevares. Den eksisterende vegen benyttes som utgangspunkt for den planlagte vegen, og bekken legges i r\u00f8r. Det blir en samlet belastning p\u00e5 \u00f8kosystemet, men enhetene er plassert p\u00e5 de mest egnete arealene i planomr\u00e5det for \u00e5 l\u00f8se ulike hensyn i henhold til plankravene nasjonalt og lokalt. \u00a7 11. (kostnadene ved milj\u00f8forringelse skal b\u00e6res av tiltakshaver) I planbestemmelsene er det sikret tiltak for at forslagstiller skal dekke kostnadene for \u00e5 hindre eller begrense skade p\u00e5 naturmangfoldet. \u00a7 12. (milj\u00f8forsvarlige teknikker og driftsmetoder) Det er sikret avb\u00f8tende tiltak og planbestemmelsene sikrer driftsmetoder, teknikker og lokalisering. Bl\u00e5gr\u00f8nne strukturer Saksnummer PLAN-2022/20460 Side 10 av 13 Bekken i s\u00f8r foresl\u00e5s regulert med arealform\u00e5l bl\u00e5/gr\u00f8nnstruktur mens Steinsvikbekken foresl\u00e5s regulert med arealform\u00e5l friluftsomr\u00e5de i sj\u00f8 og vassdrag. Det er etablert H540 Hensyn gr\u00f8nnstruktur med tilh\u00f8rende bestemmelser for begge bekkene. Hensynssonen strekker seg langs hele Steinsvikbekken. Dette gjelder ogs\u00e5 p\u00e5 \u00f8stsiden der eksisterende tiltak ligger innenfor sonen. Arealet \u00f8st for Steinsvikbekken har annen veggrunn \u2013 gr\u00f8ntareal. Av bestemmelse 5.2.6 fremg\u00e5r det at \u00abSteinsvikbekken skal sikres/skjermes mot avrenninger og sedimentering f\u00f8r utbedring av fortau f_FO1 og gang- og sykkelveg o_GS2 langs Steinsvikvegen, eller andre tiltak som kan ha konsekvenser for vassdraget.\u00bb. Det fremg\u00e5r av bestemmelse 4.2.1 at \u00abHensynssone H540_1 og H540_2 er kantsone for bekk. Tiltak tillates i tr\u00e5d med form\u00e5let, men bekkenes funksjon og verdi skal hensyntas.\u00bb. PBE vurderer at hensynet til bl\u00e5gr\u00f8nne strukturer er godt nok ivaretatt. Risiko og s\u00e5rbarhet Det forventes mer nedb\u00f8r i fremtiden. Det er viktig at forslagstiller sikrer med klimap\u00e5slag for \u00e5 f\u00e5 nok kapasitet i gr\u00f8ftene, spillvannsledninger etc. Spesielt ved bekken i s\u00f8rvest. Forslagstiller og Fana golfklubb har kommet frem til tilstrekkelige sikringstiltak ved enden av golfbanen. Av planbestemmelse \u00a73.2.8.4 f_AVG5 er felles annen veggrunn tilknyttet f_KV2 og f_FO2. Det tillates etablert sikringsgjerde for golfbanen og st\u00f8ttemur innenfor feltet. I forkant av st\u00f8ttemur skal det opparbeides en kombinasjon av busker og tr\u00e6r. F\u00f8r bebyggelsen tas i bruk, skal det ha v\u00e6rt gjennomf\u00f8rt tiltak for sikring av golfbanen. Plan- og bygningsetaten vurderer at tilstrekkelig sikringstiltak er ivaretatt i planforslaget. Politiske f\u00f8ringer for 2024 3.2.1 I offentlig og private planprosesser skal det etterstrebes god involvering og medvirkning Plansaken startet opp i 2015 og det har v\u00e6rt gjennomf\u00f8rt m\u00f8ter og avklaringer med Huseierlaget og Fana golfklubb. Det er inng\u00e5tt kompromiss, og hensynet til naboene er ivaretatt. 3.2.2 Lokaler til frivillighet, kultur og idrettsaktiviteter i n\u00e6rmilj\u00f8 Dette har ikke v\u00e6rt tema i l\u00f8pet av planprosessen. Det vurderes heller ikke \u00e5 v\u00e6re naturlig \u00e5 innarbeide dette da boligprosjektet som f\u00f8lger av planforslaget, er av begrenset st\u00f8rrelse. 3.2.3. Gjenbruk av bygg og ombruk av bygningsmaterialer Verken gjenbruk eller ombruk har v\u00e6rt spesielt vektlagt i l\u00f8pet av planprosessen. Det er lagt til grunn at den ene av eksisterende 3 eneboliger m\u00e5 rives. Det samme gjelder et skur nede ved golfbanen. Det er ikke alle utbyggere som har plass til \u00e5 lagre, verken p\u00e5 kort eller lang sikt, bygningsmaterialer som egner seg til gjenbruk. Det er per dags dato heller ikke etablert en ombrukssentral i Bergen, jf. artikkelen \u00abFortviler over at Bergen ikke har ombrukssentral for byggevarer\u00bb i Bergens Tidende 20.03.24. Grunnet begrensede mengder og en manglende ombrukssentral er det ikke medtatt noen bestemmelser som sikrer ombruk. 3.2.4 Fossilfrie/nullutslipps anleggsplasser Det er vanskelig \u00e5 f\u00e5 til i praksis, ogs\u00e5 \u00e5 stille krav om det, men PBE oppfordrer forslagsstiller til \u00e5 gj\u00f8re et fors\u00f8k p\u00e5 fossilfri/nullutslipps anleggsplass. Saksnummer PLAN-2022/20460 Side 11 av 13 3.2.5 Solenergi og energieffektivisering Gr\u00f8nne tak har v\u00e6rt et tema i l\u00f8pet av planprosessen, men PBE vurderer p\u00e5 generelt grunnlag at gr\u00f8nne tak og bruk av solcellepaneler er positivt, men at i akkurat dette prosjektet er det viktigere \u00e5 redusere h\u00f8ydevirkning og styrke det arkitektoniske uttrykket ved \u00e5 etablere pulttak/skr\u00e5tak. Tatt i betraktning at bebyggelsen har en eksponert beliggenhet i forhold til golfbanen samtidig som m\u00f8neretningen er nord-s\u00f8r, har det ikke v\u00e6rt naturlig \u00e5 stille krav om solenergi i form av solcellepaneler. 3.2.6 Sikre gr\u00f8nne lunger og styrke jordvernet Det aktuelle omr\u00e5det har form\u00e5let bebyggelse og anlegg i KPA2018, og planforslaget kommer ikke i konflikt med de gr\u00f8nne interessene knyttet til golfbanen og jordvern. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: 1. Ytrebygda, Gnr.39, Bnr.8 mfl., Steinsvikvegen, Reguleringsplan, arealplan-ID 64600000 vist p\u00e5 plankart, sist datert 13.03.2024 2. Tilh\u00f8rende reguleringsbestemmelser, sist datert 13.03.2024. Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20460 Side 12 av 13 Vedlegg: Plankart datert 13.03.2024 Reguleringsbestemmelser datert 13.03.2024 Planbeskrivelse datert 13.03.2024 Merknadsskjema datert 17.10.2023 Illustrasjonsplan datert 13.03.2024 Snitt og oppriss datert 13.03.2024 Sol- og skyggeillustrasjoner datert 05.04.2023 ROS-analyse datert 05.01.2024 VA-rammeplan datert 14.06.2017 Kulturminnedokumentasjon datert 20.12.2016 Klimagassberegning datert 29.09.2022 MUA-plan datert 13.03.2024 Vurdering av omr\u00e5destabilitet datert 11.12.2023 Klimanorm datert 16.01.2024 Overgang mot golfbanen datert 16.01.2024 Visuell effekt fylling og st\u00f8ttemur datert 16.01.2024 Naturmangfoldsrapport datert 31.10.2022 3D-illustrasjoner datert 17.10.2023 Vegtegninger alt b datert 20.10.2023 Vegtegninger a datert 20.10.2023 Vedlegg VA-rammeplan datert 14.06.2017 VA-etatens uttale til forlenging av VA-rammeplan datert 02.09.2020 Uttalelse til RTP fra BIR datert 09.12.2020 RTP datert 02.12.2020 Uttalelse fjernvarme Steinviksvegen datert 19.03.2024 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20460 Saksnummer PLAN-2022/20460 Side 13 av 13 "
}