{
  "dokument_id": "6f5e341d-934e-5efd-9a38-51740a3fbee9",
  "doc_type": "case_presentation",
  "kommune": 5501,
  "tittel": "Resultater fra medarbeiderunders\u00f8kelsen 2024",
  "url": "https://innsyn.tromso.kommune.no/application/getMoteDokument?dokid=2001886374",
  "tekst": "Arkivsaksnr. 24/18945-2 Saksbehandler Daniel Brox Saksgang M\u00f8tedato Arbeidsmilj\u00f8utvalget 12.11.2024 Administrasjonsutvalget 20.11.2024 Resultater fra medarbeiderunders\u00f8kelsen 2024 Kommunedirekt\u00f8rens innstilling til vedtak: Resultater fra medarbeiderunders\u00f8kelsen 2024 tas til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder Presentasjon av resultatene fra medarbeiderunders\u00f8kelsen 10-faktor 2024. Saksutredning Medarbeiderunders\u00f8kelsen 10 faktor 2024 ble gjennomf\u00f8rt fra 10-27. oktober. Resultatene ble tilgjengeliggjort den 28. oktober for alle ledere. Resultatet viser en klar nedgang i alle 10 faktorer fra unders\u00f8kelsen i 2022. Derimot om vi sammenligner oss med resten av Norge, ligger vi forholdsvis likt. Resultatene fra unders\u00f8kelsen i 2022 viser at ogs\u00e5 Norge i gjennomsnitt scorer d\u00e5rligere fra 2022 til 2024, og nedgangen har v\u00e6rt st\u00f8rre i Norge enn i Troms\u00f8 kommune. Faktoren rolleklarhet er den som har st\u00f8rst nedgang, fra 4.2 i 2022 til 3.9 i 2024. Andre faktorer med en endgang p\u00e5 0.2 er mestringstro, bruk av kompetanse, relevant kompetanseutvikling, fleksibilitetsvilje og prososial motivasjon. Dette kan indikere at v\u00e5re ansatte ikke har f\u00e5tt tydelig definert hva det er de skal gj\u00f8re og v\u00e5re forventninger til dem som medarbeidere i Troms\u00f8 kommune. Mestringstro handler om medarbeideres tiltro til egen kompetanse og at de kanskje har utfordringer med \u00e5 mestre arbeidsoppgavene de er satt til \u00e5 gj\u00f8re. Om man ser det med bruk av kompetanse, kan det indikere at ansatte f\u00f8ler at de ikke f\u00e5r brukt sin kompetanse samtidig som arbeidsoppgavene blir for stor eller for mange til \u00e5 oppleve mestring. Kombinerer vi denne antagelsen med den lavere scoren i fleksibilitetsvilje og prososial motivasjon, kan det tyde p\u00e5 at turnoverprosenten fremover blir \u00e5 \u00f8ke. Fleksibilitetvilje er en indikator p\u00e5 den ansattes villighet til \u00e5 v\u00e6re fleksibel p\u00e5 jobb, mens prososial motivasjon handler om deres motivasjon for \u00e5 gj\u00f8re noe nyttig og verdifullt for andre. Sistnevnte er en viktig drivkraft for ansatte i offentlig sektor. Konklusjon Resultatene fra medarbeiderunders\u00f8kelsen 10-faktor 2024 viser at Troms\u00f8 kommune og Norge som helhet scorer d\u00e5rligere enn i 2022. Det kan v\u00e6re en indikator p\u00e5 at rollene til v\u00e5re ansatte er uklare, og at de f\u00e5r for mange oppgaver som de ikke klarer \u00e5 mestre. Om man opplever dette over tid, kan det ha konsekvenser for trivsel og turnover i Troms\u00f8, men ogs\u00e5 for kommune- Norge. Det blir derfor viktig \u00e5 ta ut de viktigste faktorene, komme med tiltak som kan bremse utviklingen, og ettersp\u00f8rre hvordan HMS utvalgene jobber med resultatene ute i tjenestene. Vedtakskompetanse Arbeidsmilj\u00f8utvalget Adminstrasjonsutvalget Vedlegg Medarbeiderunders\u00f8kelsen 10-faktor resultater 2024 2 "
}