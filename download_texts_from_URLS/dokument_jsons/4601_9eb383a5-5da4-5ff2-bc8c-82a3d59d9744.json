{
  "dokument_id": "9eb383a5-5da4-5ff2-bc8c-82a3d59d9744",
  "doc_type": "case_attachment",
  "kommune": 4601,
  "tittel": "Fagnotat datert 23.02.2024",
  "url": "https://bergen.kommune.no/politikere-utvalg/api/fil/bk360/10018982/Fagnotat-datert-23-02-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/10063-4 (Arbeidssted) Saksbehandler: Silje Fed\u00f8y Dato: 23.02.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 185/703/0/0 Morvikbotn 223. Klage p\u00e5 tillatelse. Tilbygg bolig Hvem klager? Nabo \u00d8yvind Dale Kloven (185/709) klager i brev mottatt 03.01.2023. Tiltaket Tilbygg (17,5 m2) til bolig i kjedehus. Det var opprinnelig gitt avslag den 10.07.2023. Vedtaket ble p\u00e5klaget av Vedtaket OMC BYGG AS. Utvalg for milj\u00f8 og byutvikling opphevet den 07.12.2023 under sak 68/23 avslaget og ga tillatelse til tiltaket. Kommuneplanens arealdel (KPA2018) viser eiendommen som bebyggelse og anlegg \u2013 \u00f8vrig byggesone. Eiendommen er regulert til Planstatus rekkehus/sm\u00e5hus ved plan R. 4370000 \u00c5sane, Haukedal, Morvik Felt D1 med reguleringsendring for antall boenheter ved plan R. 4370002. Klager mener vilk\u00e5r for \u00e5 dispensere fra plan- og bygningsloven \u00a7 29-4 Klagegrunner ikke er oppfylte, og at tillatelsesvedtaket baserer seg p\u00e5 uriktig forst\u00e5else av tilbygget og byggehistorikken i n\u00e6romr\u00e5det. Behov for ytterligere saksbehandling ved Nei. eventuell omgj\u00f8ring Anbefalt vedtak Saken oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om fasadeendring for underetasjen og tilbygg til bolig ble mottatt 17.02.2023, med tilleggsdokumentasjon datert 11.05.2023. Kommunen ga avslag til tilbygget i vedtak av 10.07.2023. Tillatelse til fasadeendring for underetasjen ble gitt i et vedtak med samme dato. Vi mottok klage p\u00e5 avslaget i brev av 21.07.2023, supplert med brev datert 30.07.2023. Utvalg for milj\u00f8 og byutvikling ga den 07.12.2023 tillatelse til s\u00f8knad. Utvalgets vedtak er p\u00e5klaget av nabo \u00d8yvind Dale Kloven (185/709) ved brev datert 03.01.2024. 1.2 Opplysninger av vesentlig betydning for behandlingen av klagen Nabomerknader Til s\u00f8knaden om tiltaket fulgte det to nabomerknader i saken. Merknadene kommer fra Helene Sulen Waage og \u00d8yvind Dale Kloven, 185/709 (klager). I merknadene skriver naboene at de er uenige med s\u00f8kers vurdering av at fordelene med \u00e5 innvilge dispensasjon vil v\u00e6re klart st\u00f8rre enn ulempene. Deriblant er ikke nabos ulemper tatt med i interesseavveiningen, og det er kun s\u00f8kers egne fordeler som blir vektlagt. Det pekes videre p\u00e5 at tilbygget er n\u00e6rmere enn avstandskravet, og med snudd m\u00f8ne mot nordvest f\u00f8rer dette til mindre lys p\u00e5 eiendommen til 185/709. Naboene mener ogs\u00e5 i sine merknader at det er sannsynliggjort at eiendommen vil miste kveldssol p\u00e5 terrassen p\u00e5 grunn av tilbygget. \u0308 Saken oversendes til byr\u00e5dsavdelingen Det er avklart med byr\u00e5dsavdelingen at klagesaken oversendes for behandling slik at UMBY f\u00e5r mulighet til \u00e5 korrigere/rette sitt vedtak av 07.12.2023 hvor det ble gitt dispensasjon fra plan- og bygningsloven \u00a7 29-2 om visuelle kvaliteter. 2. Om klagen Klager mener vedtak baserer seg p\u00e5 at tilsvarende utbygging er blitt gjort p\u00e5 185/701. Dette mener klager blir urimelig som grunnlag for \u00e5 gi dispensasjon for utbygging i denne saken. I motsetning til denne saken, var det ikke naboklager for utbygging p\u00e5 185/701, og n\u00e6rmeste naboer hadde signert p\u00e5 at det kunne bygges n\u00e6rmere enn 4 meter fra nabogrensen. Nabo p\u00e5peker videre i klagen at det i denne saken ikke er snakk om beskjeden utbygging, slik utvalget har hevdet. Dessuten er utbygging n\u00e6rmere nabogrensen enn hva loven tilsier, og som det kreves dispensasjon fra, og det er videre ogs\u00e5 p\u00e5vist soltap for klagers eiendom p\u00e5 grunn av oms\u00f8kt tiltak. Klager mener videre at utvalget bare har \u00absynset\u00bb n\u00e5r vurderinger av fordeler og ulemper er blitt gjort. Klager mener kommunen burde ha avvist klagen, da det ikke foreligger nabosamtykke til bygging n\u00e6rmere 4 meter fra nabogrense, og at vilk\u00e5rene for \u00e5 gi dispensasjon fra denne bestemmelsen heller ikke er oppfylte. Saksnummer KLAGE-2024/10063 Side 2 av 3 I tilsvaret til klagen, datert 15.01.2024, skriver OMC BYGG AS at stuens lille st\u00f8rrelse er en tilstrekkelig sterk grunn til at vilk\u00e5rene for dispensasjon er oppfylt. Dessuten mener ansvarlig s\u00f8ker at naboer i et boligomr\u00e5de m\u00e5 forvente et soltap p\u00e5 rundt 15-25 minutter, og at det m\u00e5 vektlegges at utvalget ogs\u00e5 var p\u00e5 befaring p\u00e5 eiendommen. Vi viser til klagen og tilsvaret i sin helhet. 3. Vurdering av klagen Vi har i forbindelse med klagebehandlingen sett at vedtaket fra utvalget den 07.12.2023 gir dispensasjon fra plan- og bygningsloven \u00a7 29-2 om visuelle kvaliteter, og gj\u00f8r utvalget herved oppmerksom p\u00e5 at det ikke er mulig \u00e5 dispensere fra denne bestemmelsen. Plan- og bygningsloven \u00a7 19-2 \u00e5pner for at vi unntaksvis kan dispensere fra lovens materielle bestemmelser, slik som for eksempel forbudet mot tiltak langs sj\u00f8 og vassdrag, utnyttelsesgrad og rekkef\u00f8lgebestemmelser. En dispensasjon etter \u00a7 19-2 er bare mulig i saker der det er klart at et tiltak i utgangspunktet ikke er tillatt som f\u00f8lge av \u00e9n eller flere materielle bestemmelser i lov, forskrift eller arealplan. Som kjent kan ikke en dispensasjon tilsidesette hensynene bak aktuell bestemmelse, og fordelene m\u00e5 v\u00e6re klart st\u00f8rre enn ulempene. Plan- og bygningsloven \u00a7 29-2 er en bestemmelse som inneholder b\u00e5de en saksbehandlingsregel, ved at den legger til grunn at kommunen skal vurdere tiltakets visuelle kvaliteter, i tillegg til at den angir kriteriene for kommunens skj\u00f8nnsmessige vurdering av tiltaket visuelle kvaliteter. Det er klart at det ikke kan dispenseres fra saksbehandlingsregler. Det kan heller ikke dispenseres fra forvaltningsskj\u00f8nnet. Vi viser ellers til vurderingene som er gjort i fagnotat datert 23.08.2023. 4. Konklusjon Saken oversendes uten innstilling. Vedlegg: 1. Oversiktskart 2. Oversiktsfoto 3. Skr\u00e5foto 4. Situasjonsplan 5. Tegninger 6. Tilsvar datert 15.01.2024 7. Klage datert 03.01.2024 8. UMBYs vedtak datert 07.12.2023 9. Saksfremstilling datert 03.10.2023 10. Fagnotat datert 23.08.2023 11. Klage med supplerende klage datert 21.07.2023 og 30.07.2023 12. Avslag datert 10.07.2023 13. Nabomerknader 14. S\u00f8knad datert 15.02.2023 med suppleringer Saksnummer KLAGE-2024/10063 Side 3 av 3 "
}