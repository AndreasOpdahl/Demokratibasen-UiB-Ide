{
  "dokument_id": "91550d7b-1ef8-5f3b-afc7-3b381e98cc6b",
  "doc_type": "case_attachment",
  "kommune": 4601,
  "tittel": "Stadfesting gnr 158 bnr 845 klagesak 1157210_1_1 1157241_1_1.PDF",
  "url": "https://bergen.kommune.no/politikere-utvalg/api/fil/bk360/9862275/Stadfesting-gnr-158-bnr-845-klagesak-1157210-1-1-1157241-1-1-PDF",
  "tekst": " V\u00e5r dato: V\u00e5r ref: 30.01.2024 2023/17966 Deres dato: Deres ref: 05.07.2023 JIBO CONSULT JOHN INGVALD \u00d8KLAND Saksbehandler, innvalgstelefon Pb. 29 Ida Victoria Ler\u00f8y Jobarteh, 5557 2012 5358 FJELL Bergen kommune gbnr. 158/845, Damsg\u00e5rdsveien 52. Klage p\u00e5 avslag om etablering av glasstak over altan. Vi viser til Bergen kommunes oversendelse av klagesaken i brev datert 28.11.2023. Vedtak Statsforvalteren stadfester Bergen kommunes vedtak datert 23.06.2023, referanse BYGG- 2023/12065-5. Sakens bakgrunn Bergen kommune har avsl\u00e5tt tiltakshavers s\u00f8knad om tillatelse til etablering av et takutstikk i glass over altanen til leilighet gbnr. 158/845 seksjonsnummer 21. Vedtaket er datert 23.06.2023. Det rettslige grunnlaget for avslaget er at tiltaket ikke oppfyller kravet om gode visuelle kvaliteter etter plan- og bygningsloven (pbl.) \u00a7 29-2. P\u00e5 vegne av tiltakshaver Iver Dahl, klaget JIBO Consult v/John Ingvald \u00d8kland p\u00e5 avslaget 05.07.2023. Klagen p\u00e5peker at tiltaket nesten ikke vil v\u00e6re synlig fra gateplan, siden leiligheten er i 5. etasje. Videre vises det til at Damsg\u00e5rdsveien best\u00e5r av en sv\u00e6rt variert og ikke-ensartet bebyggelse. Glasstaket vil ikke endre karakteren til bygget og er lite visuelt sjenerende. Alternativet er \u00e5 bruke en markise eller et party-telt, og dette vil fremst\u00e5 som mer rotete og tilfeldig. Det anf\u00f8res ogs\u00e5 usaklig forskjellsbehandling. Det vises til at Sweco har f\u00e5tt dispensasjon fra gesimsh\u00f8ydekravet til \u00e5 bygge takoppstikk som faktisk medf\u00f8rer naboulemper. Videre vises det til flere leiligheter i en blokk i M\u00f8llendalsveien har f\u00e5tt tillatelse til \u00e5 bygge glassvegger og/eller glasstak, til tross for at ikke alle leilighetene har dette. Vi viser ellers til klagen i sin helhet. Bergen kommunen har ikke tatt klagen til f\u00f8lge, jf. UMBY-sak 37/23 datert 09.11.2023. Saken er derfor sendt til Statsforvalteren for endelig avgj\u00f8relse. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Bilde 1. Skr\u00e5bilde av Damsg\u00e5rdsveien 52. Leiligheten er merket med bl\u00e5 pil. Bilde 2. Utklipp av tegninger av det oms\u00f8kte tiltaket, tatt fra s\u00f8knaden. Regelverk Statsforvalterens kompetanse som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven (pbl.). 1 Forvaltningsloven (fvl.) gjelder for Statsforvalterens saksbehandling.2 Vi kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt\u00bb av klageren, jf. fvl. \u00a7 34 andre avsnitt. Ved pr\u00f8ving av kommunens frie skj\u00f8nn, skal vi \u00ablegge stor vekt p\u00e5 hensynet til det kommunale selvstyre\u00bb, jf. fvl. \u00a7 34 andre avsnitt. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling. 3 Plansituasjon Eiendommen omfattes av reguleringsplan \u00c5rstad/Bergenhus. GNR 158 BNR 74 M.FL., Damsg\u00e5rdssundet S\u00f8r,4 vedtatt 30.05.11, og er regulert til bolig. I kommunedelplan for Puddefjorden Damsg\u00e5rdssundet er eiendommen vist som boligomr\u00e5der. KPA2018 viser eiendommen som Byfortettingssone BY2, og den ligger innenfor hensynssone st\u00f8y gul sone, konsesjonsomr\u00e5de fjernvarme, H310 skred, og luftkvalitet gul sone. 1 Se pbl. \u00a7 1-9 femte avsnitt og rundskriv T-2/09 side 8. 2 Se pbl. \u00a7 1-9 f\u00f8rste avsnitt. 3 Jf. fvl. \u00a7 34 fjerde avsnitt. 4 Planid 60920000. Side: 3/5 Visuelle kvaliteter Det fremg\u00e5r av pbl. \u00a7 29-2 at ethvert byggetiltak skal \u00abutf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering\u00bb. Tiltaket skal alts\u00e5 ha gode visuelle kvaliteter vurdert isolert og vurdert i forhold til omgivelsene det skal plasseres i. Begge kriteriene m\u00e5 oppfylles, da de er selvstendige krav.5 Systemet er slik at loven ikke gir svaret p\u00e5 om tiltaket oppfyller kravet om gode visuelle kvaliteter, men at kommunen selv f\u00e5r avgj\u00f8re om kravet er oppfylt ut fra en skj\u00f8nnsmessig vurdering. Vurderingen m\u00e5 v\u00e6re forsvarlig og basert p\u00e5 saklige kriterier. Statsforvalteren er forpliktet til \u00e5 legge stor vekt p\u00e5 kommunens vurdering, av hensyn til det lokale selvstyret, jf. fvl. \u00a7 34. Statsforvalteren vil derfor ha en begrenset mulighet til \u00e5 overpr\u00f8ve kommunen sin vurdering av om tiltaket oppfyller kravet til gode visuelle kvaliteter. Usaklig forskjellsbehandling Det f\u00f8lger av sikker ulovfestet rett at usaklig forskjellsbehandling kan medf\u00f8re at et forvaltningsvedtak er ugyldig. Det er et grunnleggende forvaltningsrettslig prinsipp at like tilfeller skal behandles likt.6 Usaklig forskjellbehandling vil kunne foreligge dersom to identiske saker blir behandlet ulikt og dermed f\u00e5r forskjellig resultat. Dersom en anf\u00f8rsel om forskjellsbehandling skal f\u00f8re frem, er det en forutsetning at det dreier seg om like saker b\u00e5de faktisk og rettslig sett. 7 Videre m\u00e5 det ikke finnes en saklig grunn til at utfallet er blitt ulikt. Statsforvalterens vurdering Visuelle kvaliteter Tiltaket er avsl\u00e5tt med begrunnelse i manglende visuelle kvaliteter, jf. pbl. \u00a7 29-2. Fokus p\u00e5 estetikk og gode visuelle kvaliteter st\u00e5r sterkt i plan- og bygningsloven. Paragraf 29-2 m\u00e5 sees i sammenheng med \u00a7 29-1, som fastsl\u00e5r at ethvert byggetiltak \u00abskal prosjekteres og utf\u00f8res slik at det f\u00e5r en god arkitektonisk utforming i samsvar med sin funksjon\u00bb, og lovens form\u00e5lsparagraf, som sier at hensynet til \u00abestetisk utforming av omgivelsene\u00bb skal ivaretas i planleggingen og gjennomf\u00f8ringen av det enkelte byggetiltak.8 Kommunen har et fritt skj\u00f8nn i vurderingen av om et byggetiltak har tilstrekkelig gode visuelle kvaliteter. Det f\u00f8lger av forarbeidene at lovgiver har ansett de lokale bygningsmyndighetene som \u00abbest egnet til \u00e5 foreta den skj\u00f8nnsmessige vurderingen, basert p\u00e5 lokal byggeskikk og lokalpolitisk styring av den visuelle utviklingen i kommunen\u00bb.9 I kravet om \u00abgode visuelle kvaliteter\u00bb ligger likevel at avgj\u00f8relsen om tiltaket er godt eller d\u00e5rlig utformet skal bero p\u00e5 faglige kvalitetsnormer, ikke p\u00e5 personlige oppfatninger av om et tiltak kan anses som pent eller stygt. 10 Bergen kommune har vist til at nabolaget Damsg\u00e5rdsveien er relativt nybygget, og fortsatt under bygging. I reguleringsplanen punkt 1.4, st\u00e5r det at \u00abBygningene skal gis en god utforming med h\u00f8y arkitektonisk kvalitet\u00bb. Omr\u00e5det karakteriseres av en moderne arkitektur som er n\u00f8ye gjennomtenkt og som st\u00e5r i harmoni med hverandre. Kommunen vurderer det som lite \u00f8nskelig \u00e5 begynne \u00e5 tillate tiltak som fraviker den godt gjennomtenkte arkitekturen i omr\u00e5det. 5 Se Ot.prp. nr. 45 (2007-08) s. 342. 6 Se eksempelvis Rt. 2011 s. 111 avsnitt 66 og HR-2019-273-A avsnitt 68. 7 Se Sivilombudsmannens \u00e5rsmelding av 2002 s. 321. 8 Jf. \u00a7 1-1 femte avsnitt 9 Se Ot.prp. nr. 45 (2007\u20132008) s. 230. 10 Se Ot.prp. nr. 45 (2007-08) s. 229-230. Side: 4/5 Den oms\u00f8kte leiligheten er en del av en rekke med totalt seks like leiligheter. Det er kommunens syn at etablering av enkeltst\u00e5ende glass- og takkonstruksjoner p\u00e5 en ellers helhetlig utformet boligblokk, er uheldig for bygningens utseende. Tiltaket vil fremst\u00e5 tilfeldig og gi bygget en rotete fasade. Dersom det skal etableres denne typen tiltak, m\u00e5 fasaden sees som en helhet og like glasstak etableres for alle de 6 leilighetene i \u00f8verste etasje. Dette er klart relevante og faglig begrunnede hensyn og vurderinger. Det ligger innenfor kommunens handlingsrom til \u00e5 styre den visuelle utviklingen i omr\u00e5det, herunder hvilken grad av harmoni og enhet som er \u00f8nskelig for leilighetene i boligblokkene. Av hensyn til det lokale selvstyret og lokalpolitisk styring av den visuelle utviklingen i kommunen, legger vi stor vekt p\u00e5 kommunens vurdering, jf. fvl. \u00a7 34. Tiltakshaver har vist til at glasstaket vil v\u00e6re lite synlig fra gateplan. Selv om tiltaket ikke vil v\u00e6re et blikkfang fra gateplan, vil det v\u00e6re synlig hvis man titter opp. Videre vil tiltaket v\u00e6re synlig fra naboeiendommer p\u00e5 andre siden av gaten, hvor flere av blokkene har felles takterrasse. Kommunen har opplyst om at ingen av bygningene i n\u00e6rheten har overbygde takterrasser eller altaner. Dette underbygger at tiltaket vil skille seg ut fra det arkitektoniske uttrykket i omr\u00e5det dersom det gjennomf\u00f8res alene. Vi legger dermed kommunes vurdering til grunn, og finner at det oms\u00f8kte tiltaket ikke oppfyller kravet om gode visuelle kvaliteter vurdert i forhold til omgivelsene det skal plasseres i, jf. pbl. \u00a7 29-2. Usaklig forskjellsbehandling For at det skal ha skjedd en usaklig forskjellsbehandling, m\u00e5 det for det f\u00f8rste v\u00e6re snakk om like tilfeller b\u00e5de rettslig og faktisk. Tiltakshaver har vist til at kommunen har gitt dispensasjon til Sweco, og anf\u00f8rer at kommunen forskjellsbehandler store byggherrer og private eiere. Vurderingen av om det skal gis dispensasjon fra gesimsh\u00f8ydekravet etter pbl. \u00a7 19-2, er en annen rettslig vurdering enn om et tiltak oppfyller kravet om gode visuelle kvaliteter etter pbl. \u00a7 29-2. Det er dermed ikke rettslig likhet mellom de to tilfellene. Tiltakshaver har videre vist til at kommunen har godkjent at det bygges glassvegger/tak p\u00e5 verandaene til seks leiligheter i boligblokken i M\u00f8llendalsveien 65C, selv om flere leiligheter ikke har glassvegger/tak. Vi viser f\u00f8rst og fremst til at M\u00f8llendalsveien er et helt annet nabolag enn Damsg\u00e5rdsveien. Videre har den aktuelle blokken en annen arkitektonisk utforming enn Damsg\u00e5rdsveien 52. Kommunen skal vurdere tiltakets visuelle kvaliteter isolert sett og sett i forhold til omgivelsene det skal plasseres i. Det er her snakk om to ulike bygg og nabolag, og dermed ulike omgivelser. Alts\u00e5 er det ikke faktisk likhet mellom tilfellene. Basert p\u00e5 skr\u00e5foto av boligblokken, kan det videre se ut som glassveggene/glasstaket ble bygget som ledd i en samlet utbygging av hele rekken av leiligheter samt takterrassen p\u00e5 byggets vestside. Kommunen har anmodet tiltakshaver til \u00e5 f\u00e5 sameiet i Damsg\u00e5rdsveien 52 til \u00e5 utarbeide og sende inn felles s\u00f8knad om glasstak for alle leilighetene i tiltakshavers etasje. F\u00f8lgelig har det ikke skjedd en usaklig forskjellsbehandling. Side: 5/5 Oppsummering Klagen har ikke f\u00f8rt frem. Statsforvalteren stadfester kommunens avslag datert 23.06.2023. Det oms\u00f8kte tiltaket oppfyller ikke kravet om gode visuelle kvaliteter, vurdert i forhold til omgivelsene det skal plassers i, jf. pbl. \u00a7 29-2. Vi har lagt stor vekt p\u00e5 det kommunale selvstyret i vurderingen, jf. fvl. \u00a7 34. Det har ikke skjedd en usaklig forskjellsbehandling, da de anf\u00f8rte tilfellene og det oms\u00f8kte tiltaket ikke er faktisk og rettslig sett like tilfeller. Vedtaket v\u00e5rt er endelig og kan ikke p\u00e5klages, jf. fvl. \u00a7 28 tredje avsnitt. Med hilsen Anne-Kjersti Sande Ida Victoria Ler\u00f8y Jobarteh fagdirekt\u00f8r r\u00e5dgiver Dokumentet er elektronisk godkjent Kopi til: Iver Dahl Damsg\u00e5rdsveien 52 5058 Bergen Bergen kommune Postboks 7700 5020 BERGEN "
}