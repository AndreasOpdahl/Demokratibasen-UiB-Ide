{
  "dokument_id": "abead535-ab78-5501-aceb-daf43f793b18",
  "doc_type": "case_attachment",
  "kommune": 4601,
  "tittel": "Uttale fra Bymilj\u00f8etaten datert 07.07.2023",
  "url": "https://bergen.kommune.no/politikere-utvalg/api/fil/bk360/9131283/Uttale-fra-Bymiljoetaten-datert-07-07-2023",
  "tekst": " Bymilj\u00f8etaten Til Intern korrespondanse PBE Byggesak Nord (Arbeidssted) v/Arild V\u00e5r referanse: 2023/68118-7 Skurtveit Saksbehandler: Ingvild Lande S\u00f8rensen Dato: 7. juli 2023 Fra Bymilj\u00f8etaten Intern korrespondanse veg/natur. Uttalelse fra Bymilj\u00f8etaten. Saken gjelder Bymilj\u00f8etaten viser til oversendelse fra Plan- og bygningsetaten 24.01.23 (BYGG- 2022/28974-5) vedr\u00f8rende s\u00f8knad om dispensasjoner for en eventuelt senere s\u00f8knad om tiltak (2-mannsbolig). Tiltaket krever dispensasjon fra kommuneplanenes arealdel 2018 med hensyn til \u00a7 3.1 for plankrav og regulert arealform\u00e5l fellesareal/ lekeareal. Grunnlag Planforutsetning: Eiendommen omfattes av reguleringsplan ID 50290000, \u00c5SANE. TERTNES, \u00d8VRE TERTNES HAGEBY, ikrafttredelsesdato 1963 og er regulert til fellesareal/ lekeareal. Kommuneplanens arealdel viser eiendommen som ytre fortettingssone og den ligger innenfor hensynssonene vei st\u00f8y \u2013 gul sone. Andre overordnede registreringer: Tilgrensende tiltaksomr\u00e5det mot \u00f8st er det tegnet inn en \u00f8kologisk korridor i bl\u00e5gr\u00f8nt temakart til KPA. Vurderinger Det s\u00f8kes om dispensasjon i forbindelse med senere s\u00f8knad om ny tomannsbolig p\u00e5 eiendommen. Bymilj\u00f8etaten skal vurdere s\u00f8knadens konsekvenser for interesser knyttet til natur, biologisk mangfold, landskap og friluftsliv. Tiltaksomr\u00e5det er regulert til fellesareal/lekeareal i eldre reguleringsplan. Videre krever tiltaket dispensasjon fra plankrav. Hensynet bak plankravet er \u00e5 sikre en bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter. Plankravet skal videre sikre at overordnede forhold som infrastrukturer og gr\u00f8ntomr\u00e5der avklares f\u00f8r bygging tillates. Tiltaksomr\u00e5det er i dag ubebygd og best\u00e5r av vegetasjon, mens n\u00e6romr\u00e5det i stor grad er utbygd. Tiltaksomr\u00e5det sammen med tilgrensende vegetert areal utgj\u00f8r en gr\u00f8nn lunge i dette bebygde omr\u00e5det, som bidrar til by\u00f8kologi, overvannsh\u00e5ndtering, ivaretar \u00f8kosystemtjenester og gir rom for lek og rekreasjon. Det er begrenset med gr\u00f8ntareal i omr\u00e5det generelt, og belastningen p\u00e5 disse omr\u00e5dene er h\u00f8y. Dette understreker viktigheten av \u00e5 ivareta aktuelle gr\u00f8ntareal. Videre er det rett \u00f8st for tiltaksomr\u00e5det tegnet inn en \u00f8kologisk korridor i bl\u00e5gr\u00f8nt temakart til KPA. \u00d8kologiske korridorer viser sammenhengende vegetasjonsbelter i bebygde omr\u00e5der, og er tegnet inn for \u00e5 sikre at dyr og planter kan forflytte og spre seg p\u00e5 naturlig vis slik at vi ikke f\u00e5r isolerte bestander. Aktuelle korridor har en viktig funksjon da den bidrar til \u00e5 danne en relativt sammenhengende gr\u00f8nn forbindelse mellom de st\u00f8rre gr\u00f8ntomr\u00e5dene \u00c5stveitskogen og Haukeberget. Selv om korridoren er tegnet inn \u00f8st for tiltaksomr\u00e5det, er tiltaksomr\u00e5det del av det vegeterte beltet som samlet utgj\u00f8r den gr\u00f8nne forbindelsen gjennom omr\u00e5det p\u00e5 dette strekket. Andre parti av korridoren gjennom dette bebygde omr\u00e5det er sv\u00e6rt smal. For \u00e5 bevare korridorens funksjon er det viktig at dette noe bredere partiet av korridoren ivaretas, slik at deler av strekningen har mer og tettere vegetasjon som sikrer at deler av korridoren har mindre forstyrrelser og gir mulighet for skjul. Sammenhengende gr\u00f8nn infrastruktur skal avsettes og bevares, ogs\u00e5 i fortettingsomr\u00e5dene. Vi vurderer at tiltaksomr\u00e5det b\u00e5de har funksjon som en gr\u00f8nn lunge i et ellers bebygd omr\u00e5de og bidrar til \u00e5 ivareta den \u00f8kologiske korridorens funksjon. Bymilj\u00f8etatens anbefalinger Tiltaket er i strid med bestemmelser i kommuneplanens arealdel, jf. \u00a7 3.1, samt reguleringsplan. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. pbl. \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering frar\u00e5 at det gis dispensasjon for eventuell senere s\u00f8knad om tiltak. Med hilsen Bymilj\u00f8etaten Kristin Klokkeide - seksjonsleder Ingvild Lande S\u00f8rensen - naturforvalter/saksbehandler Dokumentet er godkjent elektronisk. "
}