{
  "dokument_id": "3dc0b9dc-67a3-5c01-9477-365beee1fd1f",
  "doc_type": "case_attachment",
  "kommune": 4601,
  "tittel": "gnr 208 bnr 207-Rolland borettslag - KMBY Presentasjon-11.01.24.pptx",
  "url": "https://bergen.kommune.no/politikere-utvalg/api/fil/bk360/9676501/gnr-208-bnr-207-Rolland-borettslag-KMBY-Presentasjon-11-01-24-pptx",
  "tekst": " Rolland borettslag Gnr 208 bnr 207 Etablering av heis og nye trappehus i alle oppganger, p\u00e5bygg av ny 5. etasje p\u00e5 alle blokker (30 leiligheter), ny parkeringskjeller under bakken. Muntlig innlegg KMBY 11.01.2024. Rolland borettslag- KMBY 11.01.2024 \u2022 Rolland borettslag ligger sentralt i \u00c5sane med gangavstand 10 minutter til \u00c5sane senter og \u00c5sane terminal. Prosjekt for oppgradering av Rolland borettslag \u2022 P\u00e5bygg med 1 ny etasje med 30 nye boenheter og tilbygg med trappe- og heishus p\u00e5 alle eksisterende boligblokker. \u2022 Tilbygg med trappe/heisehus fra kjeller til og med ny 5. etasje. \u2022 N\u00f8dvendige utomhusarbeider ved blokkene i henhold til utomhusplan. \u2022 Tilbygg under bakken med ny parkeringsgarasje. \u2022 Barkaleitet borettslag har gjennomg\u00e5tt samme utvikling og transformasjon, p\u00e5begynt 2003 og ferdigstilt i 2010. Prosjekt for oppgradering av Rolland borettslag Fotomontasje-illustrasjon: F\u00f8r- og etter p\u00e5bygg av ny 5. etasje Fotomontasje-illustrasjon: Rolland borettslag etter p\u00e5bygg av ny 5. etasje Tiltakets hovedform\u00e5l: \u2022 Tiltaket skal sikre sosial b\u00e6rekraft, trygghet og helse for beboerne i borettslaget. \u2022 Universell utforming og bedret tilgjengelighet gj\u00f8r det mulig for eldre beboere \u00e5 bo i sine leiligheter inn i alderdommen. \u2022 Fortetting innenfor et etablert boligomr\u00e5de og infrastruktur n\u00e6r kollektivknutepunkt. \u2022 Sikre \u00f8konomi for beboerne. P\u00e5bygg av en ny etasje p\u00e5 blokkene bidrar til finansiering i tillegg til tilskudd fra Husbanken. Tiltakets forhold til Kommuneplanens arealdel - KPA 2019: Kommuneplanens arealdel skal bidra til \u00e5 oppn\u00e5 m\u00e5lene som er stilt i kommuneplanens samfunnsdel. Det pekes spesielt p\u00e5 at vi m\u00e5: \u2022 - s\u00f8rge for en gr\u00f8nn, b\u00e6rekraftig og kliman\u00f8ytral byutvikling \u2022 - fremme inkludering, likeverd og utjevne levek\u00e5rsforskjeller - fremme folkehelse og forebygge sykdom \u2022 - sikre gode oppvekstmilj\u00f8 for barn og unge \u2022 - ivareta byens natur- og kulturlandskap, sammenhengende bl\u00e5gr\u00f8nn struktur, naturmangfold og omr\u00e5der med ulike byplangrep, arkitektur og kulturminner \u2022 - oppgradere sosial, teknisk og bl\u00e5gr\u00f8nn infrastruktur for \u00e5 muliggj\u00f8re en tettbygd by \u2022 - fremme effektiv ressursutnyttelse, gjenbruk og deling Prosjektet for oppgradering av Rolland borettslag oppfyller alle disse kriteriene. Politiske insentiver: \u2022 Prosjektet er i tr\u00e5d med Stortingsmeldinger 24-Fellesskap og mestring og 23-Opptrappingsplan for psykisk helse, i tillegg til KPA-2019 sine intensjoner om klimavennlig byutvikling. \u2022 Prosjektet bidrar til \u00e5 redusere behovet for \u00e5 bygge nye aldersboliger og sykehjem. Det inneb\u00e6rer gjenbruk og transformasjon av eksisterende bygninger og fortetting innenfor et etablert boligomr\u00e5de med godt utbygget tilbud for service og kommunikasjon og kollektivtransport. Dette og er i tr\u00e5d med gr\u00f8nn, b\u00e6rekraftig og kliman\u00f8ytral byutvikling. Prosjektet fremmer inkludering, likeverd og utjevner levek\u00e5rsforskjeller - fremmer folkehelse og forebygger sykdom. Prosjektet for oppgradering av Rolland borettslag oppfyller alle disse kriteriene. Utfordringen er: Parkering i borettslaget. Til bystyrets vedtak av reguleringsplanen 20.10.2020 bestemte sittende byr\u00e5d \u00e5 stramme inn foresl\u00e5tte p-bestemmelser fra planetaten/forslagsstiller og fjerne eksisterende gjesteparkeringsplass ute. Dette byr p\u00e5 store utfordringer for borettslaget. Gjesteparkering: Det er helt n\u00f8dvendig med en funksjonell gjesteparkering til et borettslag med 168 leiligheter. Det er ikke b\u00e6rekraftig hverken milj\u00f8messig eller sosialt \u00e5 sanere all utvendig gjesteparkering i Rolland borettslag med intensjonen om \u00e5 redusere bilbruk i Bergen. Dette vil bidra til vill-parkering og kj\u00f8ring p\u00e5 borettslagets interne veger og gangstier. Det er n\u00f8dvendig med et minimum av gjesteparkering for kommunale tjenester, hjemmehjelp, h\u00e5ndverkstjenester og ikke minst for familie og andre bes\u00f8kende. Dette bidrar til trygghet og trivsel. \u2022 Prosjektet inneb\u00e6rer sanering av eksisterende parkeringsareal. Dette er en reduksjon av utvendig parkering med 17 plasser. Det totale antall p-plasser i borettslaget \u00f8ker riktig nok med 19, men dette er p-plasser til de 30 nye leilighetene iht. bestemmelsene om 0,6 plasser/100 m2 BRA-bolig (KPA 2019). Alle p-plasser tilh\u00f8rende beboerne i borettslaget blir flyttet innend\u00f8rs i parkeringskjellere. Avslag p\u00e5 s\u00f8knad om rammetillatelse er grunngitt med: \u2022 Reguleringsplanens \u00a7 2.10 om krav til maksimal parkeringsdekning og reguleringsplanens \u00a7 6.1.6 om sanering av overflateparkering. \u2022 Visuelle kvaliteter. Byarkitektens uttalelse. \u2022 Samspill mellom bygg og terreng: Borettslagets fotavtrykk p\u00e5 bakken endres i liten grad. Den nye parkeringskjelleren vil v\u00e6re nedgravd under bakken og terrenget rundt tilbakef\u00f8rt. Ber\u00f8rt vegetasjon og tr\u00e6r skal reetableres. Borettslaget vil fortsatt fremst\u00e5 som frittliggende blokker plassert i godt samspill med terreng og gr\u00f8nne felles anlegg. \u2022 Inngangssone/overgang mellom ute og inne: Tatt hensyn til Byarkitektens innspill og gjort endringer i utformingen. Dette kan selvsagt bearbeides ytterligere og en rammetillatelse kan stille betingelser om at dette gj\u00f8res f\u00f8r det gis igangsettingstillatelse, men vi kan ikke se at det er en grunn til avslag p\u00e5 rammetillatelse. \u2022 Tilbygg ekstra etasje: P\u00e5bygg av en ny etasje er n\u00f8dvendig som del-finansiering av prosjektet. Vi har tatt hensyn til terrasseblokkens avtrapningsprinsipp og har synliggjort dette i utformingen av gavlfasadene. Dersom Byarkitektens anbefaling om terrasseblokkens prinsipp med inntrukne balkonger skal f\u00f8lges, vil antall nye leiligheter bli f\u00e6rre og bo-arealet i 5. etasje mindre. Gevinsten ved salg blir for lite til at prosjektet kan realiseres \u00f8konomisk. Vi har tatt hensyn til terrasseblokkens avtrapningsprinsipp og har synliggjort dette i utformingen av gavlfasadene. Pult- taksformen er det selvsagt mulig \u00e5 bearbeide og en rammetillatelse kan stille betingelser om dette. Vi kan ikke se at det er en grunn til avslag. \u2022 P\u00e5bygg trapp/heis: Gjenbruk av eksisterende trapper er n\u00f8ye vurdert av de prosjekterende. Det er dessverre ikke teknisk mulig \u00e5 l\u00f8se tilgjengelighet og sikkerhet for brann og r\u00f8mning iht. dagens krav p\u00e5 denne m\u00e5ten. Prosjekt for oppgradering av Rolland borettslag \u2022 Vi ber KMBY fastholde byr\u00e5dens vedtak fra 20.09.2023 og gi Rolland borettslag rammetillatelse til oppgradering av borettslaget. Takk for oss! "
}