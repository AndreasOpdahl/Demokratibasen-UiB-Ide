{
  "dokument_id": "e3f2297a-9a67-56d2-811c-ef265e113e56",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 224/24, \u00c5rsmelding 2023 - Byombudet",
  "url": "https://bergen.kommune.no/politikere-utvalg/api/fil/bk360/10720801/Innstilling-vedtak-Arsmelding-2023-Byombudet",
  "tekst": "\u00c5rsmelding 2023 - Byombudet Bergen bystyre behandlet saken i m\u00f8tet 19.06.2024 sak 224/24 og fattet f\u00f8lgende vedtak: Bystyret tar byombudet \u00e5rsmelding for 2023 til orientering. Merknad Bystyret ber byr\u00e5det om \u00e5 gjennomf\u00f8re tiltak for \u00e5 f\u00e5 ned saksbehandlingstiden og god tilgjengelighet for publikum ved kommunale avdelinger, som p\u00e5pekt av byombudet i sin \u00e5rsmelding. Bergen bystyres behandling F\u00f8lgende representanter tok ordet: Diane Alexandra Berbain (SV), Didrik Lexau (INP), Sandrino Birkeland (A), Janne Gro Nyheim Rasmussen (H). Merknader fremsatt i bystyret: Didrik Lexau (INP) fremsatte p\u00e5 vegne av H, FrP, BL, INP, Sp og PP f\u00f8lgende merknad: Bystyret ber byr\u00e5det om \u00e5 gjennomf\u00f8re tiltak for \u00e5 f\u00e5 ned saksbehandlingstiden og god tilgjengelighet for publikum ved kommunale avdelinger, som p\u00e5pekt av byombudet i sin \u00e5rsmelding. Diane Alexandra Berbain (SV) fremsatte p\u00e5 vegne av SV f\u00f8lgende merknader: Merknad 1. Bystyret deler Byombudets bekymring som gjelder saksbehandlingstid og tilgjengelighet ved publikumsmottak i alle avdelinger i kommunen, og trekker frem s\u00e6rlig helse- og sosialtjenesten og NAV. Bystyret ber derfor Byr\u00e5det s\u00f8rge for \u00e5 styrke innsatsen til \u00e5 bedre disse punktene. Merknad 2. Bystyret tar utfordringene ved digitalt utenforskap p\u00e5 alvor, og viser til merknad vedtatt i sak 152/20 Folkehelseoversikt for Bergen kommune 2019, hvor Bystyret ber byr\u00e5det sikre at kommunens informasjons- og veiledningstjenester er tilgjengelige ogs\u00e5 for borgere med begrenset spr\u00e5klig og digital kompetanse. Digitaliseringen av offentlige tjenester skaper nye utfordringer for enkelte, og kommunen m\u00e5 sikre at flest mulig gis bistand til \u00e5 nyttiggj\u00f8re seg digitale tjenester og samtidig sikre at det finnes mulighet for at personer som ikke er i stand til \u00e5 benytte digitale tjenester blir ivaretatt ogs\u00e5 i krisesituasjoner som der de fleste offentlige kontorer stenger ned sine publikumsmottak av smittevernhensyn. Systemer for \u00e5pne informasjons- og veiledningsansvar m\u00e5 ivaretas gjennom kommunens beredskapsplanlegging. Merknad 3. Bystyret ber byr\u00e5det etablere innbyggerservice i alle bydeler. Merknad 4. Bystyret ber byr\u00e5det om \u00e5 iverksette et tilbud om systematisk \u00f8konomisk r\u00e5dgivning i kombinasjon med gjeldsr\u00e5dgivning, samt \u00e5pne for universell tilgang til \u00f8konomisk r\u00e5dgivning for alle. Bystyret ber byr\u00e5det at det gjennomf\u00f8res jevnlige informasjonskampanjer om \u00f8konomisk r\u00e5dgivning. Merknad 5. Bystyret ber byr\u00e5det rapportere til bystyret om hvordan det f\u00f8lger opp Byombudets bekymringer under Tilgjengelighet, Innbyggerservice, Samhandling, PPT, \u00d8konomisk r\u00e5dgivning og Tilsynsordning for personer med utviklingshemning og nedsatt funksjonsevne. Votering: Innstillingen ble vedtatt enstemmig. Merknad fra H, FrP, BL, INP, SP og PP fremsatt av Didrik Lexau (INP), ble vedtatt med 56 stemmer (H, A, FrP, BL, V, INP, R, KrF, Sp, PP). Merknad 1 og 5 fra SV fremsatt av Diane Alexandra Berbain (SV), fikk 32 stemmer (A, SV, MDG, V, R, KrF), og var dermed falt. Merknad 2 fra SV fremsatt av Diane Alexandra Berbain (SV), fikk 29 stemmer (A, SV, MDG, R, KrF), og var dermed falt. Merknad 3 fra SV fremsatt av Diane Alexandra Berbain (SV), fikk 14 stemmer (SV, MDG, R), og var dermed falt. Merknad 4 fra SV fremsatt av Diane Alexandra Berbain (SV), fikk 16 stemmer (SV, MDG, R, KrF), og var dermed falt. Utvalg for helse og sosial behandlet saken i m\u00f8tet 05.06.2024 sak 72/24 og avga f\u00f8lgende innstilling: Med unntak av merknaden er utvalgets innstilling likelydende med bystyrets vedtak. Utvalg for finans, kultur og n\u00e6ring hadde saken til orientering i m\u00f8tet 12.06.2024 sak 99/24: Utvalg for finans, kultur og n\u00e6ring tok saken til orientering. Utvalg for helse og sosial innstiller til bystyret. Utvalg for milj\u00f8 og byutvikling hadde saken til orientering i m\u00f8tet 06.06.2024 sak 182/24: Utvalg for milj\u00f8 og byutvikling tok saken til orientering. Utvalg for helse og sosial innstiller til bystyret. Utvalg for barnehage, skole og idrett hadde saken til orientering i m\u00f8tet 04.06.2024 sak 56/24: Utvalg for barnehage, skole og idrett tok saken til orientering. Utvalg for finans, kultur og n\u00e6ring innstiller til bystyret. Forslag til vedtak: 2 Bystyret tar byombudet \u00e5rsmelding for 2023 til orientering. 3 "
}