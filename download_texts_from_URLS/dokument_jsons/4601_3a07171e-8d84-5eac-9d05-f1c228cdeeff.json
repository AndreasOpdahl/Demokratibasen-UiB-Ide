{
  "dokument_id": "3a07171e-8d84-5eac-9d05-f1c228cdeeff",
  "doc_type": "case_attachment",
  "kommune": 4601,
  "tittel": "Rammetillatelse",
  "url": "https://bergen.kommune.no/politikere-utvalg/api/fil/bk360/11258857/Rammetillatelse",
  "tekst": " Plan- og bygningsetaten CK NOR BYGG AS V\u00e5r referanse: BYGG-2024/13454-9 Skjellvikaveien 12C Saksbehandler: Nikola Silic Dato: 23.08.2024 3237 SANDEFJORD RAMMETILLATELSE Eiendom : Gnr 41 Bnr 727 Adresse : Ven\u00e5sen 10A Tiltakshaver : Jan Erik Andersen Tiltaket : Nybygg tomannsbolig Vi viser til s\u00f8knad mottatt 15.05.2024. 1. S\u00f8knaden gjelder \u2022 Oppf\u00f8ring av tomannsbolig. \u2022 Opparbeidelse av infrastruktur i form av avkj\u00f8rsel, vann- og avl\u00f8p, uteoppholdsarealer mm. Tiltaket har et areal p\u00e5 521,3 m2 BRA. I tillegg kommer 2 biloppstillingsplasser med areal p\u00e5 36,0 m2. Tiltaket er oppgitt til \u00e5 ha en tomteutnyttelse p\u00e5 BRA = 32,4 % (34,6 % med parkering inkludert). Tiltaket krever dispensasjon fra kommuneplans arealdel \u00a7 3.1 om plankrav. Det er s\u00f8kt om en slik dispensasjon. 2. VEDTAK Det gis rammetillatelse til: \u2022 Oppf\u00f8ring av tomannsbolig. \u2022 Opparbeidelse av infrastruktur i form av avkj\u00f8rsel, vann- og avl\u00f8p, uteoppholdsarealer mm. Er tiltaket ikke satt i gang senest innen 3 \u00e5r etter at tillatelse er gitt, faller tillatelsen bort. Det m\u00e5 s\u00f8kes om igangsettingstillatelse i god tid slik at tiltaket kan v\u00e6re vesentlig igangsatt innen fristen p\u00e5 3 \u00e5r. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2.1 Dispensasjoner Det gis dispensasjon fra kommuneplanens arealdel punkt 3.1 om plankrav, jf. plan- og bygningsloven \u00a7 19-2. 2.2 Godkjenning av tiltaksklasser Tiltaksklasser godkjennes for de enkelte ansvarsomr\u00e5der slik de fremg\u00e5r av gjennomf\u00f8ringsplan mottatt 15.05.2024. 2.3 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: \u2022 Bekreftelse fra Bergen Vann p\u00e5 at sluttdokumentasjonen er tilfredsstillende. \u2022 Sluttrapport for faktisk disponering av avfall, jf. byggteknisk forskrift \u00a7 9-9. 2.4 Plassering p\u00e5 eiendommen Plasseringen godkjennes som oms\u00f8kt med 4,0 meter til nabogrense mot gnr 41 bnr 54 og gnr 41 bnr 731, jf. plan- og bygningsloven \u00a7 29-4. 2.5 H\u00f8ydeplassering Tiltakets maksimale h\u00f8yde p\u00e5 kote 49,3 meter godkjennes, jf. plan- og bygningsloven \u00a7 29-4. 2.6 Atkomst og avkj\u00f8rsel Bymilj\u00f8etaten har i vedtak datert 21.03.2024 godkjent utvidet bruk av avkj\u00f8rsel til kommunal veg. jf. veglova \u00a7\u00a7 40 til 43. Vilk\u00e5r og krav i vedtaket skal etterkommes, jf. plan og bygningslovens \u00a7 27-4. 2.7 Vannforsyning og avl\u00f8p Bergen Vann har gitt forh\u00e5ndsuttalelse datert 10.02.2022 med saksnummer 2021/28293. Vilk\u00e5r og krav stilt i forh\u00e5ndsuttalelse skal etterkommes, jf. plan- og bygningsloven \u00a7\u00a7 27-1 og 27-2. 3. BEGRUNNELSE FOR VEDTAKET 3.1 Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som bebyggelse og anlegg - ytre fortettingssone og den ligger innenfor hensynssonen konsesjonsomr\u00e5de for fjernvarmeanlegg. I kommunedelplan for FANA. KDP NY-PARADIS, HOP, NESTTUN, NESTTUN VEST er eiendommen vist som boligomr\u00e5der. Eiendommen er ikke regulert. Saksnummer BYGG-2024/13454 Side 2 av 11 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknader fra: g\u00e5rdsnummer 41 bruksnummer 731 Merknaden g\u00e5r i hovedsak p\u00e5: Bymilj\u00f8etatens godkjenning av \u00f8kt bruk av avkj\u00f8rselen som det refereres til i nabovarslet er datert 3. juli 2020 og dermed ikke lenger gyldig. Gjennom aktuelle eiendommer er det opptegnet en \u00f8kologisk korridor i temakart bl\u00e5gr\u00f8nne strukturer til kommuneplanens arealdel. \u00d8kologiske korridorer skal sikre at dyr og planter kan forflytte og spre seg p\u00e5 naturlig vis, og er dermed viktige for det biologiske mangfoldet. Oppstykket natur gj\u00f8r det vanskeligere for arter \u00e5 bevege seg fra et omr\u00e5de til et annet, og gj\u00f8r at vi f\u00e5r mange sm\u00e5 bestander som er adskilt fra hverandre, noe som hindrer genetisk mangfold. Den \u00f8kologiske korridoren over eiendommene utgj\u00f8r en forbindelse mellom st\u00f8rre gr\u00f8ntomr\u00e5der, og er derfor viktig \u00e5 ivareta n\u00e5r man utvikler og fortetter boligomr\u00e5det. Dersom tiltaket gjennomf\u00f8res, vil den \u00f8kologiske korridoren punkteres. Temakartet for bl\u00e5gr\u00f8nne strukturer skal legges til grunn ved vurdering av s\u00f8knader for utbygging, og de sammenhengende bl\u00e5gr\u00f8nne strukturene skal ivaretas og sikres, jf. KPA \u00a7 10.1 og 10.2.\u00bb Det stemmer ikke at omr\u00e5det er ferdig utbygget slik det hevdes. Ven\u00e5sen 12 er 1,6 m\u00e5l og Ven\u00e5sen 16 cirka 1,9 m\u00e5l. Disse tomtene er begge ubebygget og eies av Inga-Brith Nyb\u00f8 J\u00f8rgensen. Ven\u00e5sen 15 er heller ikke bebygget. g\u00e5rdsnummer 41 bruksnummer 702 Merknaden g\u00e5r i hovedsak p\u00e5: I s\u00f8knaden argumenterer utbygger med at \u00abomr\u00e5det er fra f\u00f8r et fullt utbygd omr\u00e5de....\u00bb. Dette er direkte usanne p\u00e5stander. Det er utrolig at utbygger fors\u00f8ker seg med misvisende opplysninger ogs\u00e5 i dette planutkastet. Det er allerede problemer med overvann i omr\u00e5det. Det havner i Nyb\u00f8vegen og p\u00e5 myren nedenfor. Det er en stor grunnflate p\u00e5 tomannsboligen som er planlagt. N\u00e5r et s\u00e5 stort areal med jord og tr\u00e6r erstattes med et stort areal med betongdekke, virkningen blir som en tar vekk en gigantisk svamp, blir sp\u00f8rsm\u00e5let hvordan overvannet skal h\u00e5ndteres. Avkj\u00f8rsel. Kommunen ga 41/727/732 tillatelse til dette i brev datert 3.juli 2020 fra Bymilj\u00f8etaten. Tillatelsen til \u00e5 kj\u00f8re ut i offentlig vei, er ikke lenger gyldig. Tinglyst adkomstrett for Gbnr. 41/414. g\u00e5rdsnummer 41 bruksnummer 1093 Merknaden g\u00e5r i hovedsak p\u00e5: 1. Reduksjon av utsikt mot \u00f8st: Jeg er bekymret for at oppf\u00f8ringen av de planlagte bygningene vil vesentlig redusere min utsikt mot nord-\u00f8st og \u00f8st. Det er viktig for meg \u00e5 beholde denne utsikten, og jeg ber om at det tas hensyn til dette i videre planlegging. 2. \u00d8kt innsikt fra bygningenes 2. etasje/terrasse: Jeg ser ogs\u00e5 med bekymring p\u00e5 den potensielle \u00f8kningen av innsikt fra bygningenes 2. etasje og terrasse til min eiendom. Dette kan f\u00f8re til redusert privatliv og komfort for meg og min familie. 3. H\u00f8yden p\u00e5 de planlagte bygningene: Jeg har lagt merke til at h\u00f8yden p\u00e5 de foresl\u00e5tte bygningene er betydelig h\u00f8yere enn de omkringliggende boligene. Jeg mener det ville v\u00e6rt hensiktsmessig \u00e5 vurdere muligheten for \u00e5 senke bygningene i terrenget tilsvarende en halv til en hel etasje for \u00e5 bedre tilpasse dem til den eksisterende bebyggelsen i omr\u00e5det. 4. Solstudie: Jeg legger merke til at det ikke ble inkludert noen solstudie i nabovarselet. Jeg ber om at en solstudie blir gjennomf\u00f8rt, og at min eiendom, Ven\u00e5sen 9 B, seksjon 1, blir inkludert i analysen. Dette vil gi bedre innsikt i hvordan de planlagte bygningene vil p\u00e5virke solforholdene p\u00e5 min eiendom. Saksnummer BYGG-2024/13454 Side 3 av 11 g\u00e5rdsnummer 41 bruksnummer 810 Merknaden g\u00e5r i hovedsak p\u00e5: Det b\u00f8r ikke gis dispensasjon fra plankrav om \u00e5 utarbeide ny reguleringsplan. Tomtest\u00f8rrelsen overstiger minstekravet p\u00e5 1500 m2 med 108,9 m2, som i seg selv utl\u00f8ser krav om reguleringsplan. Samtidig er det andre faktorer som ogs\u00e5 spiller inn. Er det utarbeidet en stedsanalyse som ser p\u00e5 hensynet til omkringliggende boliger, p\u00e5virkning av tilgrensende reguleringsplan for Nyb\u00f8hagen og gr\u00f8nnstrukturen der, samt den trafikale situasjonen i Hops\u00e5sen som er tilkomstvei? Den kommunale delen av Hops\u00e5sen fra Troldhaugvegen opp til krysset ved Ven\u00e5sen er i sv\u00e6rt d\u00e5rlig forfatning samt at krysset Ven\u00e5sen/Hops\u00e5sen er sv\u00e6rt uoversiktlig og trafikkfarlig. Her b\u00f8r det absolutt gj\u00f8res utbedringer/endringer f\u00f8r det tillates \u00f8kt trafikkbelastning, jfr \u00a7 3.3.1 a. KPA2018 Det skrives i nabovarselet at \"Tiltaket vil v\u00e6re godt visuelt tilpasset iht. gjeldende arealplaner (...) en moderne utforming som er tilpasset stedet\". Det settes sp\u00f8rsm\u00e5lstegn ved tilpasningen til stedet. Bygget vil gi en vesentlig forringelse av utsikten fra Ven\u00e5sen 7. Bygget vil ha en h\u00f8yde som gj\u00f8r at vi fra v\u00e5rt hus vil se rett inn p\u00e5 terrasser og stuer og hindre utsyn mot naturen bakenfor, noe som ikke samsvarer med \u00a726.4.7 - \"Byggeh\u00f8yde skal tilpasses til omgivelser og terreng. Ny bebyggelse b\u00f8r ikke gi vesentlig reduksjon av sol og utsiktsforhold for eksisterende boliger\". For boligene i Ven\u00e5sen 8 og Nyb\u00f8veien 7B vil bygget virke sv\u00e6rt ruvende. M\u00f8neh\u00f8yde vil v\u00e6re hhv 7 meter og 10 meter over grunnflaten (hagen) til disse. Det vil ogs\u00e5 p\u00e5virke solforholdene til Ven\u00e5sen 8 i vesentlig grad. Selv om boligen i Ven\u00e5sen 6 ligger h\u00f8yere enn de andre boligene p\u00e5 \u00f8stsiden av veien kan ikke det v\u00e6re et argument for at et nybygg kan tillates det samme. Boligen b\u00f8r senkes i terrenget tilsvarende minimum en meter, samt trekkes bakover p\u00e5 tomten. Dette vil v\u00e6re uproblematisk med tanke p\u00e5 at den \u00f8stlige delen av tomten skr\u00e5ner nedover mot Nyb\u00f8veien. Det vil da visuelt sett bli mer samsvar med de resterende boligene. S\u00f8ker har valgt \u00e5 komme med oppsummert kommentar. 1. Feil angivelse av gnr/bnr p\u00e5 tegninger. Eiere av gnr. 41 og bnr. 54, 487, 783, 414 (de fire f\u00f8rstnevnte er samme person) og 731 har poengtert at det er oppgitt feil bruksnummer p\u00e5 tegningene som var vedlagt nabovarselet. Det er riktig, og det er blitt korrigert ifb. innsending av s\u00f8knaden, slik det fremg\u00e5r av de nye tegningene. 2. Innsigelse mot \u00e5 gi dispensasjon fra plankrav. Eiere av gnr. 41 og bnr. 54, 487, 783, 414 (de fire f\u00f8rstnevnte er samme person), 731 og 810 har i sine merknader kommet med innsigelse mot at det gis dispensasjon fra plankrav. De vurderer at hensyn som trafikksikkerhet og tilkomst, bl\u00e5gr\u00f8nne strukturer, husets plassering, solforhold og terrenginngrep, m\u00e5 vurderes gjennom en grundig planprosess. Videre anf\u00f8rer de at det er et stort utbyggingspotensial, og at det derfor m\u00e5 utarbeides en reguleringsplan av den grunnen. Det er for \u00f8vrig sant at det ble benyttet en upresis formulering i nabovarselet, hvor vi skrev \u00abfullt utbygd omr\u00e5de\u00bb. En mer presis formulering er f.eks. \u00abi det vesentlige utbygd omr\u00e5de\u00bb, eller lignende. Vi mener likevel at formuleringen i varselet ikke er av betydning i s\u00e5 m\u00e5te, og viser til at det er mer presist formulert i s\u00f8knaden som er sendt inn. I det hele tatt \u00f8nsker vi \u00e5 vise til dispensasjonss\u00f8knaden som er vedlagt. Det ser ogs\u00e5 ut til at enkelte av naboene har misoppfattet begrepene \u00abunntak\u00bb og \u00abdispensasjon\u00bb fra plankrav. Som det er redegjort for i b\u00e5de varselet, og n\u00e5 i innsendt s\u00f8knad, s\u00f8kes det dispensasjon og ikke unntak, nettopp pga. at tomtest\u00f8rrelsen overg\u00e5r 1 500 m2 marginalt. Utenom det ville tiltaket falt innunder unntaksbestemmelsen. Avviket p\u00e5 tomtest\u00f8rrelsen, og den planlagte bebyggelsen for \u00f8vrig, er av mindre art, og vil ikke i seg selv gi reelt et behov for en omfattende planprosess. 3. Overvann Eiere av gnr. 41 og bnr. 54, 487, 783, 414 (samme person) har problematisert overvannssituasjonen i omr\u00e5det, og anf\u00f8rer at det m\u00e5 utarbeides en godkjent plan for h\u00e5ndtering av overvann. Saksnummer BYGG-2024/13454 Side 4 av 11 En slik overvannsplan er blitt utarbeidet ifb. anmodning om forh\u00e5ndsuttalelse fra Bergen Vann. Overvannsplanen ble revidert ifb. med endringen fra to eneboliger til en tomannsbolig, og er godkjent av Bergen vann. Konklusjonen er for \u00f8vrig at overvann f\u00f8res til infiltrasjonssandfang med samlet fordr\u00f8yningskapasitet p\u00e5 minimum 4 m3 iht. innsendt plan for overvannsh\u00e5ndtering. 4. Avkj\u00f8rsel fra kommunal Eiere av gnr. 41 og bnr. 54, 487, 783, 414 (de fire f\u00f8rstnevnte er samme person), 731 og 810 har problematisert avkj\u00f8rselen fra kommunal vei, og viser til tidligere vedtak fra Bymilj\u00f8etaten 03.07.21. Det har blitt innhentet en ny positiv uttalelse fra Bymilj\u00f8etaten siden sist, datert 21.03.24. Her fremhever de, som f\u00f8r, at det tidligere har v\u00e6rt utfordringer med sikt. Dette har blitt utbedret og krysset kan etter Bymilj\u00f8etaten sin vurdering t\u00e5le \u00f8kt belastning uten at dette g\u00e5r p\u00e5 bekostning av trafikksikkerheten p\u00e5 stedet. Vi stiller oss bak vurderingen til Bymilj\u00f8etaten, og anf\u00f8rer videre at dette ogs\u00e5 ble tatt opp i forbindelse med den forrige saken. Tematikken er godt belyst, og vi kan ikke se at det er behov for \u00e5 kommentere dette ytterligere. 5. Terrengendringer Eiere av gnr. 41 og bnr. 54, 487, 783, 414 (de fire f\u00f8rstnevnte er samme person), 1093 og 810 har innsigelser mot tiltaksplassering i terrenget, og mener terrenget og tiltaket m\u00e5 senkes. Vi viser til det f\u00f8rste punktet i f\u00f8lgebrevet, \u00abBeskrivelse av tiltaket\u00bb, hvor terrengtilpasningen er redegjort for. Dette er en langt bedre terrengtilpasning enn det som var tilfellet i den tidligere saken som fikk opphevet vedtaket om rammetillatelse, nettopp pga. disse forholdene. Hvis tiltaket skulle blitt senket en halv eller hel etasje ville n\u00f8dvendige terrenginngrep p\u00e5 tomten v\u00e6rt langt mer inngripende enn det som er prosjektert n\u00e5. Utgangspunktet i en byggesak er at plasseringen skal godkjennes med mindre det er sterke grunner som taler mot plasseringen. I den forbindelse viser vi til sivilombudsmannens uttalelser i sak 2012/215: \u00abUtgangspunktet er at tiltakshavers \u00f8nskede plassering og h\u00f8yde p\u00e5 byggverket skal godkjennes. F\u00f8rst n\u00e5r ulempene for omgivelsene ved oms\u00f8kt plassering/h\u00f8yde er kvalifiserte, skal bygningsmyndighetene vurdere alternativ plassering/h\u00f8yde.\u00bb Det fremg\u00e5r ogs\u00e5 av forarbeidene og senere rundskriv at \u00abder ikke tungtveiende hensyn taler imot skal den oms\u00f8kte plasseringen godkjennes.\u00bb Som redegjort for i tidligere saksgang, kan vi ikke se at det finnes tungtveiende grunner som taler mot oms\u00f8kte terrengtilpasning eller plassering. Naboenes anf\u00f8rte ulemper er ikke i tilstrekkelig grad kvalifiserte til \u00e5 tillegges avgj\u00f8rende vekt med hensyn til plassering eller h\u00f8ydeplassering. Tiltaket er n\u00e5 bedre tilpasset enn tidligere. 6. Plan for utbyggingsperioden Eiere av gnr. 41 og bnr. 54, 487, 783, 414 (de fire f\u00f8rstnevnte er samme person) og 731 er bekymret for hvordan utbygger planlegger \u00e5 holde veien \u00e5pen gjennom hele utbyggingsperioden. I denne forbindelse viser vi til at utf\u00f8rende akt\u00f8rer er ansvarlige foretak, med ansvar i henhold til byggesaksforskriften. Dermed forutsetter vi profesjonalitet fra deres side, og legger til grunn at naboene sine interesser ivaretas gjennom hele utbyggingsperioden. Vi kan ikke se at det skal bli et reelt problem, eller hvordan vi ytterligere kan kommentere dette punktet. 7. Bl\u00e5gr\u00f8nne verdier Eiere av gnr. 41 og bnr. 54, 487, 783, 414 (de fire f\u00f8rstnevnte er samme person) og 731 trekker frem behovet for \u00e5 vurdere bl\u00e5gr\u00f8nne verdier. Som redegjort for tidligere i dette f\u00f8lgebrevet, er dette temaet godt belyst i den tidligere saken, og det ble blant annet laget en rapport som kartla naturmangfoldet p\u00e5 eiendommen. Vi kommenterer derfor ikke dette forholdet ytterligere, og legger til grunn at dette er ivaretatt, slik det ble konkludert med den gangen. Se vedlegg F4, og tidligere behandling av tematikken. 8. Visuell tilpasning og reduksjon av sol og utsiktsforhold Eiere av gnr. 41 og bnr. 810 og 1093 har merknader ifb. visuell tilpasning og reduksjon av sol og utsiktsforhold. Dette omhandler blant annet bekymring for reduksjon av utsikt, innsyn, h\u00f8yder og manglende solstudie. Saksnummer BYGG-2024/13454 Side 5 av 11 Ogs\u00e5 disse forholdene er tidligere godt belyst, og etter v\u00e5r vurdering vil tomannsboligen etter forholdene ha lav byggeh\u00f8yde, blant annet ved valg av flatt tak. I den tidligere saken ble det utarbeidet en solanalyse. Tiltaket var den gangen plassert h\u00f8yere i terrenget enn n\u00e5, og bygningsmassen var mer dominerende. Analysen viste at bebyggelsen den gangen ikke ga vesentlig reduksjon av sol- og utsiktsforhold for eksisterende boliger. Vi anf\u00f8rer at det samme gj\u00f8r seg gjeldende i denne saken, til og med i enda st\u00f8rre grad, uten at det vi mener det er n\u00f8dvendig \u00e5 utarbeide en ny solanalyse. Videre \u00f8nsker vi \u00e5 poengtere at tiltaket er mye lavere enn den maksimale grensen som er fastsatt i KDP, som \u00e5pner for en m\u00f8neh\u00f8yde p\u00e5 10 meter. S\u00e5ledes fremst\u00e5r tiltaket som godt tilpasset, og med en h\u00f8yde som ivaretar naboene sine interesser i denne sammenhengen. Generelt m\u00e5 vi kunne si at det vil v\u00e6re p\u00e5regnelig med noe utsiktstap og soltap s\u00e5 lenge en eiendom er godkjent for bebyggelse. I dette konkrete tilfellet vurderer vi imidlertid at det ikke er en vesentlig reduksjon av hverken utsikt eller solforhold. Vi viser ogs\u00e5 til uttalelsen fra sivilombudsmannen som nevnt i pkt. 5 om terrengendringer. V\u00e5r vurdering 1 angivelse av gnr/bnr. Ingen kommentar. 2. Innsigelse mot \u00e5 gi dispensasjon fra plankrav. Det vises til punkt 3.9 Dispensasjon i dette brev for begrunnelse om dispensasjon fra plankrav. 3. Overvann. Ivaretatt gjennom vurdering fra Bergen Vann. 4. Avkj\u00f8rsel fra kommunal vei. Vurdert og godkjent p\u00e5 nytt av Bymilj\u00f8etaten. 5. Terrengendringer. Vi vurderer terrengendring som beskjeden. 6. Plan for utbyggingsperioden. Ingen kommentar. 7. Bl\u00e5gr\u00f8nne verdier. Forhold til bl\u00e5-gr\u00f8nne verdier er avklart. Dette er bekreftet av Bymilj\u00f8etaten i e-post av 01.07.2024. 8. Visuell tilpasning og reduksjon av sol og utsiktsforhold. Avstands- og h\u00f8ydekrav i plan- og bygningslov er ivaretatt. Vi mener at plassering og h\u00f8yder p\u00e5 tiltakene er tilpasset eiendommen og omr\u00e5det og at tiltakene ikke medf\u00f8rer mer ulemper enn det som m\u00e5 forventes i et tett bebygd str\u00f8k. 3.3 Ansvar og tiltaksklasser Ansvar og tiltaksklasser fremg\u00e5r av gjennomf\u00f8ringsplan mottatt 15.05.2024. Vi legger denne til grunn i v\u00e5r behandling av s\u00f8knaden. Videre viser vi til plan- og bygningsloven kapittel 23 og byggesaksforskriften kapittel 5 og 12 for det ansvar som p\u00e5ligger tiltakshaver, ansvarlig s\u00f8ker, ansvarlig prosjekterende, ansvarlig utf\u00f8rende og ansvarlig kontrollerende. Vi gj\u00f8r spesielt oppmerksom p\u00e5 at det er ansvarlig s\u00f8ker sitt ansvar \u00e5 samordne de ansvarlige prosjekterende, ansvarlige utf\u00f8rende og ansvarlige kontrollerende, og \u00e5 p\u00e5se at tiltaket er tilstrekkelig belagt med ansvar og kontroll. Det er ogs\u00e5 ansvarlig s\u00f8ker sitt ansvar at det er samsvar mellom mottatte erkl\u00e6ringer om ansvarsrett og gjennomf\u00f8ringsplanen. Saksnummer BYGG-2024/13454 Side 6 av 11 3.4 Atkomst og avkj\u00f8rsel Bymilj\u00f8etaten har i vedtak datert 21.03.2024 godkjent utvidet bruk av avkj\u00f8rsel til kommunal veg. jf. veglova \u00a7\u00a7 40 til 43. Vilk\u00e5r og krav i vedtaket skal etterkommes, jf. plan og bygningslovens \u00a7 27-4. De skriver i vedtaket sitt: Bymilj\u00f8etaten viser til s\u00f8knad datert 01.02.2024, vedr\u00f8rende utvidet bruk av etablert avkj\u00f8rsel fra kommunal veg; Hops\u00e5sen, til ovennevnte eiendom. Det ble tidligere gitt positivt vedtak til \u00f8kt bruk av avkj\u00f8rsel i sak 2020/58107-2 datert 03.07.2020. Det er g\u00e5tt 3 \u00e5r siden tillatelsen s\u00e5 vedtaket har falt bort. Den aktuelle eiendommen er uregulert. Vedr\u00f8rende avkj\u00f8rselen I tidligere vedtak stod det skrevet f\u00f8lgende om avkj\u00f8rselen fra kommunal veg Hops\u00e5sen: Bymilj\u00f8etaten har tidligere v\u00e6rt tilbakeholden med \u00e5 tillate \u00f8kt bruk av den aktuelle avkj\u00f8rselen, som har utforming som et kryss, grunnet blant annet utfordringer med sikt. Dette har n\u00e5 blitt utbedret og krysset kan etter v\u00e5r vurdering t\u00e5le \u00f8kt belastning uten at dette g\u00e5r p\u00e5 bekostning av trafikksikkerheten p\u00e5 stedet. Bymilj\u00f8etaten st\u00e5r fortsatt ved denne vurderingen. 3.5 Vannforsyning og avl\u00f8p Bergen Vann har gitt forh\u00e5ndsuttalelse datert 10.02.2022 relatert til sak som gjaldt utbygging av 2 eneboliger. Bergen Vann har kommet med uttalelse til reviderte planer i ny s\u00f8knad: Bergen Vann viser til reviderte planer, mottatt den 20. mars 2024. Vi har ingen merknader til de reviderte planene, og viser til vilk\u00e5r stilt i forh\u00e5ndsuttalelse av 10. februar 2022. 3.6 Fjernvarme Innenfor konsesjonsomr\u00e5det for fjernvarme er det tilknytningsplikt for nybygg, hovedombygging og feltutbygging med samlet areal p\u00e5 over 500 m2 BRA, jf. kommuneplanens arealdel punkt 18.1. Eviny informerer i e-post av 01.02.2024 at de ikke kan levere fjernvarme til den eiendommen, da kostnadene med en utbygging frem til adressen, ikke st\u00e5r i forhold til estimert energibehov. 3.7 Visuelle kvaliteter Tiltaket i seg selv er utformet som funkis vertikaldelt tomannsbolig med flatt tak. Tiltaket er tilpasset terrenget slik at endring av terreng blir beskjeden. I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Etter v\u00e5r vurdering er bestemmelsen ivaretatt for oms\u00f8kte tiltak. Saksnummer BYGG-2024/13454 Side 7 av 11 3.8 Andre uttalelser eller vedtak Bymilj\u00f8etaten har gitt uttalelse datert 01.07.2024: Vi i Bymilj\u00f8etaten ba i forrige runde om en naturmangfoldsrapport ang\u00e5ende dette, og det ble utarbeidet av Milj\u00f8faglig Utredning (Notat 2021\u2013N47). Vi har g\u00e5tt igjennom rapporten, og vurderer den som god og dekkende. Konklusjonen i rapporten var at omr\u00e5det har ubetydelig milj\u00f8verdi, med lite indikasjoner om aktiv funksjon som \u00f8kologisk korridor. I etterkant av dette ble det gitt rammetillatelse hvor det er vurdert at forhold til \u00f8kologisk korridor var ivaretatt. Ved senere oppheving av rammetillatelse, kan ikke vi i BME se at forholdet til \u00f8kologisk korridor var en del av grunnlaget for denne opphevelsen. Tiltakene er n\u00e5 endret, og slik vi ser saken er n\u00e5 forholdene til den \u00f8kologiske korridoren forbedret ved at boligene er trukket lengre mot vei, mindre terrenginngrep og \u00f8kt plass til gr\u00f8ntareal i bakkant av omr\u00e5det. I naturmangfoldsrapport ble det anbefalt som avb\u00f8tende tiltak en jevn skr\u00e5ning fremfor en bratt vegg langs den \u00f8stre skr\u00e5ningen som skal planeres slik at dyr fremdeles kan ferdes gjennom omr\u00e5det. Vi viser derfor til tidligere uttaler og utgreiinger fra oss ang\u00e5ende den \u00f8kologiske korridoren (bk360 2021/54832-3, 202110055-11), og vurderer at oms\u00f8kt tiltak n\u00e5 i st\u00f8rre grad ivaretar \u00f8kologisk korridor og f\u00f8lger anbefalinger om avb\u00f8tende tiltak gitt i naturmangfoldsrapport. Vestland Fylkeskommunen har kommet med uttalelse den 04.07.2024: 3.9 Dispensasjon Tiltaket kommer i strid med kommuneplanens arealdel \u00a7 3.1 med hensyn til plankrav: Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Det s\u00f8kes om \u00e5 realisere et tiltak uten at omr\u00e5de reguleres f\u00f8rst. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Saksnummer BYGG-2024/13454 Side 8 av 11 Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: Omr\u00e5det er fra f\u00f8r et vesentlig utbygd omr\u00e5de, og det er ikke n\u00f8dvendig med en overordnet vurdering av hensynene plankravet skal ivareta for et tiltak i denne st\u00f8rrelsen. Det vil tvert imot v\u00e6re uforholdsmessig omfattende. Gjennom b\u00e5de den tidligere og denne nye bygges\u00f8knaden er forhold som infrastruktur, bl\u00e5gr\u00f8nne verdier, og andre betydningsfulle forhold avklart. Det vil trolig ikke avdekkes andre forhold gjennom en reguleringsprosess enn det som er tilfellet gjennom en byggesak. Videre er hensyn til privates medvirkning ivaretatte gjennomer nabovarselet, hvorp\u00e5 vi har mottatt flere merknader. Hensyn til offentliges muligheter til p\u00e5virkning, blir ivaretatt gjennom uttalelser fra Bymilj\u00f8etaten, Bergen Vann, og gjennom h\u00f8ringsinstansene ifb. dispensasjonss\u00f8knaden. Hensynet til medvirkning blir derfor ikke svekket eller tilsidesatt. I denne konkrete saken vurderer vi at tiltaket er av et slikt omfang at det ikke er n\u00f8dvendig med en reguleringsplan for \u00e5 vurdere det. Vi vurderer det som at det ikke kommer i konflikt i vesentlig grad med nabointeresser, og heller ikke i konflikt med gjeldende arealbruk, omr\u00e5dets arkitektoniske s\u00e6rpreg. Bygningsmyndigheten kan ikke se at godkjent tiltak vanskeliggj\u00f8r senere planprosess. Eneste merknad fra h\u00f8ringsinstanser kommer fra Fylkeskommune og det gjelder krys mot fylkesveg Troldhaugvegen. Selv om at det ikke ferdig utbygd omr\u00e5de, potensiale for utbygging vurderes som liten. Vi ser ikke at en plan kunne p\u00e5virke trafikale forhold vesentlig. Eiendom s\u00f8kes bebygd med et tiltak som samsvarer med bygningstypologi i str\u00f8ket. Tiltaket er i tr\u00e5d med fortetting, men i beskjedent omfang. Omr\u00e5de er nesten ferdig utbygd, og vi ser ikke at det er fare for presedensvirkning. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra plankrav vurderes til at muliggj\u00f8res utbygging av eiendom. Ulempene vil v\u00e6re presedensvirkning. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Saksnummer BYGG-2024/13454 Side 9 av 11 Med hilsen Plan- og bygningsetaten Nikola Silic saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til VESTLAND Askedalen 4 6863 LEIKANGER FYLKESKOMMUNE INFRASTRUKTUR OG VEG Jan Erik Andersen Skjoldvegen 91 B 5221 NESTTUN Tarjei Nestegard 5232 PARADIS Ven\u00e5sen 9B Inga-Brith Nyb\u00f8 5232 PARADIS J\u00f8rgensen Ven\u00e5sen 18 Thomas Garmannslund 5232 PARADIS Ven\u00e5sen 8 Sunniva \u00d8iestad 5232 PARADIS Ven\u00e5sen 8 Karoline Tyborg 5232 PARADIS Leversen Ven\u00e5sen 7 Lars Magne Skalle 5232 PARADIS Ven\u00e5sen 7 Saksnummer BYGG-2024/13454 Side 10 av 11 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/13454 Side 11 av 11 "
}