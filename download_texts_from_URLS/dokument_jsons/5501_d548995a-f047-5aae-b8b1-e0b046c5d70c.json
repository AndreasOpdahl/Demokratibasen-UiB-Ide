{
  "dokument_id": "d548995a-f047-5aae-b8b1-e0b046c5d70c",
  "doc_type": "case_attachment",
  "kommune": 5501,
  "tittel": "1956-3 Planbestemmelser",
  "url": "https://innsyn.tromso.kommune.no/application/getMoteDokument?dokid=2001634800",
  "tekst": "Reguleringsbestemmelser til plan 1956 detaljregulering for Fjellheisen \u00f8vre stasjon Dato: 01.09.2023 Dato for siste revisjon: 12.02.24 Dato for kommunestyrets vedtak: Vedtatt endret: 1. Planens hensikt Hensikten med planen er \u00e5: \u2022 legge til rette for bygging av ny fjellstue inkludert stasjon for taubanen \u2022 kanalisere ferdselen p\u00e5 plat\u00e5et for \u00e5 minimere slitasjen p\u00e5 s\u00e5rbar vegetasjon \u2022 sikre mot fallulykker fra plat\u00e5et 2. Fellesbestemmelser for hele planomr\u00e5det 2.1. Dokumentasjonskrav (\u00a7 12-7 nr. 12) S\u00f8knad om rammetillatelse: 2.1.1.Ved s\u00f8knad om rammetillatelse skal det vedlegges uteromsplan for planomr\u00e5det i m\u00e5lestokk 1:200. Planen skal vise bebyggelse og anlegg i sammenheng med atkomstsituasjon, offentlig friomr\u00e5de, offentlig lekeplass, terrengforhold og - behandling, overvannsh\u00e5ndtering, universell utforming mv. 2.1.2.I forbindelse med detaljprosjektering skal det gj\u00f8res fagkyndige vurderinger av fundamentering, strekkfasthet i fjell og av behovet for tiltak/bygningstilpasning. Det skal dokumenteres sikker byggegrunn og at utbyggingen ikke f\u00f8rer til fare for bebyggelsen nedenfor. Dokumentasjonen skal f\u00f8lge s\u00f8knad om rammetillatelse. S\u00f8knad om igangsettingstillatelse: 2.1.3.Ved s\u00f8knad om igangsettingstillatelse skal det legges ved en plan for bygge- og anleggsfasen som beskriver hvordan st\u00f8y h\u00e5ndteres. Planen skal inneholde prognoser som viser: \u2022 lydniv\u00e5 og st\u00f8yutbredelse \u2022 periode for aktivitet \u2022 antall ber\u00f8rte Planen skal ogs\u00e5 vise aktuelle avb\u00f8tende tiltak og en konkret plan for informasjon/kommunikasjon med ber\u00f8rte. 2.1.4.Ved s\u00f8knad om igangsettingstillatelse for opparbeiding av tiltak i offentlig friomr\u00e5de, samt private felles vann- og avl\u00f8psanlegg, skal det legges ved dokumentasjon for at tekniske detaljplaner er godkjent av kommunens ansvarlige fagorgan. 2.1.5.Ved s\u00f8knad om igangsettingstillatelse skal det legges ved en marksikringsplan. Planen skal redegj\u00f8re for hvordan hensynet til vegetasjonen skal ivaretas ved \u00e5 beskrive hvordan stedegne masser (toppsjiktet) ivaretas og lagres, hvordan avretting og terrengtilpasning skal gj\u00f8res i m\u00f8te med eksisterende terreng, plassering av maskiner og annet utstyr, omr\u00e5der for lagringsbrakker og brakkerigg og massetransport med mer. N\u00f8dvendige avb\u00f8tende tiltak for \u00e5 ivareta vegetasjonen, som ikke blir direkte ber\u00f8rt, skal v\u00e6re etablert f\u00f8r bygge- og anleggsarbeider kan igangsettes. 2.1.6.Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge- og anleggsfasen. Planen skal videre redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, massetransport, driftstider, renhold, st\u00f8vdemping og st\u00f8yforhold. S\u00f8knad om midlertidig brukstillatelse og ferdigattest: 2.1.7.Ved s\u00f8knad om midlertidig brukstillatelse og ferdigattest skal det legges ved overtakelsesprotokoll for opparbeidet turveg fra Fjellstua til Storsteinen, lekeplass og etablert rekkverk, som er signert av kommunens ansvarlige fagorgan. 2.1.8.Ved s\u00f8knad om midlertidig brukstillatelse og ferdigattest skal godkjent VA- ferdigmelding vedlegges s\u00f8knaden. 2.2. \u00d8vrige fellesbestemmelser 2.2.1. All revegetering i etterkant av gjennomf\u00f8rt bygge- og anleggsarbeid skal skje ved naturlig prosess. (\u00a7 12-7 nr. 1 og 2) 2.2.2.Bebyggelsen skal utformes i tr\u00e5d med de arkitektoniske prinsippene vist i planens vedlagte illustrasjonsprosjekt, datert 01.09.2023, med hovedvekt p\u00e5 takform, glassfasader og trekonstruksjon. Det skal legges stor vekt p\u00e5 arkitektonisk kvalitet. (\u00a7 12-7 nr. 1, 4) 2.2.3.I uteromsplanen av 01.09.2023 er f\u00f8lgende elementer juridisk bindende (\u00a7 12-7 nr. 1, 4) \u2022 turveg fra Fjellstua til Storsteinen \u2022 eksisterende tr\u00e5kk \u2022 rekkverk for sikring mot fall fra plat\u00e5et Linje for turveg og rekkverk er i uteromsplanen er plassert med en n\u00f8yaktighet p\u00e5 +/- 5 meter. 2.2.4.Byggeh\u00f8yde p\u00e5 tekniske anlegg og tekniske rom for arealform\u00e5let angitte samferdselsanlegg og/eller teknisk infrastrukturtraseer kombinert med andre angitte hovedform\u00e5l (SAA) inng\u00e5r i bygningsvolumet og skal ikke overstige angitt byggeh\u00f8yde p\u00e5 maksimalt kote +433. (\u00a7 12-7 nr. 1). 2.2.5.Opparbeiding av turveg i offentlig friomr\u00e5de kan kun gj\u00f8res i samsvar med tekniske detaljplaner som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen. (\u00a7 12-7 nr. 4) 2.2.6.Tekniske detaljplaner for vann, avl\u00f8p og overvann skal utarbeides i tr\u00e5d med VAO \u2013 rammeplan, datert 30.03.2023 og akseptbrev til VAO-rammeplan datert 14.06.2023. Avvik mellom tekniske detaljplaner og VAO-rammeplan kan utl\u00f8se behov for revisjon av VAO-rammeplan og endring av reguleringsplan. (\u00a7 12-7 nr. 4) 3. Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) EA - Energianlegg, Trafo a) Omr\u00e5det EA er avsatt til nettstasjon/trafo. (\u00a7 12-7 nr. 1) b) Byggegrensen for EA sammenfaller med form\u00e5lsgrensen (\u00a7 12-7 nr. 2) o_LEK - Lekeplass a) Omr\u00e5det er avsatt til offentlig lekeplass tilpasset aldersgruppe opp til 12 \u00e5r. Eksisterende tr\u00e5kk fra Fjellstua til Dalbergstien m\u00e5 tas hensyn til ved opparbeidingen av lekeplassen. (\u00a7 12-7 nr. 1, 2) b) Innenfor omr\u00e5det tillates det \u00e5 tilf\u00f8re rene masser for avretting av arealet. (\u00a7 12-7 nr. 1) c) Byggegrensen for o_LEK sammenfaller med form\u00e5lsgrensen. (\u00a7 12-7 nr. 2) 3.2 Samferdselsanlegg og teknisk infrastruktur (\u00a7 12-5 nr. 2) SAA - Angitte samferdselsanlegg og/eller teknisk infrastrukturtraseer kombinert med andre angitte hovedform\u00e5l: a) Innenfor arealform\u00e5let tillates stasjonsbygg for taubanen og tilh\u00f8rende fjellstue med bevertning og konferansefasiliteter. Innenfor bygningsmassen er det tillatt \u00e5 etablere driftssystemer for vann- og avl\u00f8psrensing. (\u00a7 12-7 nr. 1) b) Det tillates st\u00f8ttemurer og gjerde i tilknytning til n\u00f8dutgang mot nord og vest utenfor byggegrensen, men innenfor arealform\u00e5let. St\u00f8ttemurer tillates med en h\u00f8yde p\u00e5 inntil 3 meter. Gjerdekonstruksjon m\u00e5 tilpasses bebyggelsen visuelt. c) Bruksareal for tomt (BRA-m2) er 3000m2. Tenkte plan skal ikke regnes med i beregningen av bruksarealet. (\u00a7 12-7 nr. 1) d) Maksimal h\u00f8yde p\u00e5 ny fjellstue er satt til kote +433 (regulert h\u00f8ydekurve), og taubanens plattform p\u00e5 kote +422 (+/\u2010 0,5m). Tekniske anlegg og tekniske rom inng\u00e5r i bygningsvolumet og skal ikke overstige regulert h\u00f8ydekurve. Det kan etableres terrasse p\u00e5 taket av fjellstua, men den kan ikke overstige regulert h\u00f8ydekurve. (\u00a7 12-7 nr. 1) e) Byggegrensen for SAA sammenfaller med regulert h\u00f8ydekurve. (\u00a7 12-7 nr. 2) f) Det kan etableres utkraget utsiktspunkt i fremre del av terrassen, p\u00e5 taket av taubanens plattform. (\u00a7 12-7 nr. 1) g) Det kan etableres VA-anlegg og annet teknisk anlegg innenfor omr\u00e5det. (\u00a7 12-7 nr. 1) 3.3 Gr\u00f8nnstruktur (12-5 nr. 3) o_FRI \u2013 Friomr\u00e5de a) Omr\u00e5det er avsatt til offentlig friomr\u00e5de. (\u00a7 12-7 nr. 1) b) Det tillates opparbeiding av en turveg med oppholdsplasser og utsiktspunkt fra Fjellstua til Storsteinen, som vist i uteromsplanen datert 01.09.2023. Eksisterende tr\u00e5kk i uteromsplanen kan gruslegges eller opparbeides som spalta grusstier. (\u00a7 12-7 nr. 1, 4) c) Det tillates etablering av rekkverk med h\u00f8yde p\u00e5 inntil 2 meter, som vist i uteromsplanen datert 01.09.2023. (\u00a7 12-7 nr. 1) d) Byggegrensen for o_FRI sammenfaller med form\u00e5lsgrensen. (\u00a7 12-7 nr. 2) e) Det er tillatt med videre drift og vedlikehold av eksisterende br\u00f8nn til Fjellstua. (\u00a7 12-7 nr. 1) 4. Bestemmelser til hensynssoner (\u00a7\u00a7 12-6, 12-7 nr. 1, 2 og 11-8 tredje ledd bokstav a)) 4.1. Ras- og skredfare (H310_1-2) Innenfor hensynssonene H310_1 og H310_2 er det forbud mot tiltak i sikkerhetsklasse S1, S2 og S3. Utkraget utsiktspunkt i fremre del av terrassen, p\u00e5 taket av taubanens plattform, kan legges inn i H310_1. Det kan kun etableres tiltak innenfor H310_1 og H310_2 dersom tilstrekkelig sikkerhet er dokumentert. Det kan etableres turveg og rekkverk innenfor H310_2. 4.2. H\u00f8yspenningsanlegg (inkl. h\u00f8yspentkabler) (H370_1-2) Det kan etableres turveg og rekkverk innenfor H370_1. 5. Bestemmelser til bestemmelsesomr\u00e5der 5.1 Bestemmelser til #1 Innenfor bestemmelsesomr\u00e5det tillates det etablert anlegg for slukkevann, nedgravd i bakken. (12-7 nr. 2) 6. Rekkef\u00f8lgebestemmelser (\u00a712-7 nr. 10) 6.1 F\u00f8r igangsettingstillatelse a) Det skal ikke gis igangsettingstillatelse for tiltak innenfor felt SAA f\u00f8r \u2022 turveg fra Fjellstua til Storsteinen i o_FRI er opparbeidet \u2022 rekkverk for sikring mot fall fra plat\u00e5et i o_FRI er opparbeidet \u2022 lekeplass i o_LEK er opparbeidet b) Igangsettingstillatelse for tiltak i SAA kan likevel gis dersom det gjennom utbyggingsavtale og garanti foreligge tilstrekkelig sikkerhet for at rekkef\u00f8lgekravene ovenfor vil bli oppfylt. 6.2. F\u00f8r bebyggelse tas i bruk a) Det skal ikke gis midlertidig brukstillatelse eller ferdigattest f\u00f8r det foreligger godkjent VA- ferdigmelding fra gjeldende fagorgan for privat VAO-infrastruktur/private tilkoblinger til offentlig nett. b) Det skal ikke gis midlertidig brukstillatelse eller ferdigattest f\u00f8r offentlig friomr\u00e5de og lekeplass, som skal overtas til kommunal drift og vedlikehold, er godkjent og overtatt. 7. Dokumenter som gis juridisk virkning gjennom henvisning i bestemmelsene Dokumentene under gis juridisk virkning med hjemmel i kart- og planforskriften \u00a7 9 f\u00f8rste ledd bokstav b). - Uteromsplan jf. punkt 2.2.2 (vedlegg 5) - VAO-rammeplan og akseptbrev av 14.06.2023 (vedlegg 9) - Illustrasjonsprosjekt Fjellstua jf. punkt 2.2.1 (vedlegg 13) "
}