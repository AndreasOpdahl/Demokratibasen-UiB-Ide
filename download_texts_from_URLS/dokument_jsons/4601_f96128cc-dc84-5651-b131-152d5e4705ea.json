{
  "dokument_id": "f96128cc-dc84-5651-b131-152d5e4705ea",
  "doc_type": "case_attachment",
  "kommune": 4601,
  "tittel": "Revidert selskapsavtale for Grieghallen IKS - 20.12.2023",
  "url": "https://bergen.kommune.no/politikere-utvalg/api/fil/bk360/9713193/Revidert-selskapsavtale-for-Grieghallen-IKS-20-12-2023",
  "tekst": " Endret 21.6.2013 (\u00a7 6) Endret 27.6.2014 (\u00a7 10) Endret 18.8.2014 (\u00a7 9) Endret 24.5.2019 (\u00a7\u00a7 6, 12) Endret 29.9.2020 (\u00a7 3) Endret 20.12.2023 (\u00a7 5) SELSKAPSAVTALE FOR GRIEGHALLEN IKS \u00a7 1 Foretaksnavn Selskapets foretaksnavn er Grieghallen IKS. \u00a7 2 Forretningskontor Selskapets forretningskontor er i Bergen kommune. \u00a7 3 Eierskap, selskapskapital og ansvar for selskapsforpliktelser Selskapet eies av Vestland fylkeskommune og Bergen kommune slik: Vestland fylkeskommune: 50 % Bergen kommune: 50 % Eierne skyter inn i selskapets kapital slik: Vestland fylkeskommune: kr 500.000,- Bergen kommune: kr 500.000,- Eierne hefter pro rata for selskapets samlede forpliktelser. \u00a7 4 Form\u00e5l Selskapet har ikke et ervervsmessig form\u00e5l. Form\u00e5let er \u00e5 erverve, eie og leie ut Grieghallen, gnr 164, bnr 926 med festerett, Bergen. Selskapet kan delta som aksjon\u00e6r i aksjeselskaper tilknyttet virksomheten i Grieghallen samt \u00e5 inng\u00e5 avtaler med kommuner og fylkeskommuner, selskaper og virksomheter s\u00e5 fremt dette bidrar til \u00e5 oppfylle selskapets form\u00e5l. \u00a7 5 Representantskapet Representantskapet har to medlemmer. Det skal velges minst to varamedlemmer for hvert faste medlem til representantskapet. Representantskapets medlemmer skal ha lik stemmerett, og fordelingen av representanter og stemmevekt er som f\u00f8lger: Vestland fylkeskommune: 1 medlem - 1 stemme Klasse: \u00c5pen Bergen kommune: 1 medlem - 1 stemme Vestland fylkesting og bystyret i Bergen velger sitt medlem og varamedlem. Valgperioden f\u00f8lger kommunevalgperioden. Representantskapet fungerer til nytt representantskap er valgt og konstituert. Representantskapet velger selv leder og nestleder. Representantskapet trer sammen n\u00e5r lederen bestemmer det, og/eller n\u00e5r styret, selskapets revisor, minst en av eierne eller minst ett av medlemmene i representantskapet krever det. Innkalling til m\u00f8te skal skje med minst fire ukers varsel og skal inneholde saksliste. De enkelte deltakere skal med samme frist varsles om innkallingen og sakslisten. Representantskapets leder kan innkalle representantskapet med kortere frist i tilfeller hvor dette er p\u00e5trengende n\u00f8dvendig. Representantskapet er beslutningsdyktig n\u00e5r begge medlemmer er til stede. Om ikke representantskapet for den enkelte sak bestemmer noe annet, har styrets medlemmer og daglig leder rett til \u00e5 v\u00e6re til stede i representantskapets m\u00f8ter og til \u00e5 uttale seg. Styrets leder og daglig leder har plikt til \u00e5 v\u00e6re til stede med mindre det er \u00e5penbart un\u00f8dvendig eller det foreligger gyldig forfall. I sistnevnte tilfelle skal det utpekes en stedfortreder. M\u00f8telederen skal s\u00f8rge for at det f\u00f8res protokoll fra m\u00f8tet. Protokollen underskrives av m\u00f8telederen og representantskapets medlemmer. Styrets medlemmer og daglig leder har rett til \u00e5 f\u00e5 sitt syn p\u00e5 en sak innf\u00f8rt i protokollen. Representantskapet skal gj\u00f8re vedtak i de saker selskapsavtalen bestemmer eller som styret legger fram for det. Representantskapet skal: Velge styrets medlemmer, herunder styrets leder og nestleder. Vedta budsjett, \u00f8konomiplan og godkjenne regnskap Velge revisor Fastsette godtgj\u00f8relse til representantskapets leder, styrets leder, og til begge organers faste medlemmer. \u00a7 6 Styret Styret har tre medlemmer. Styret velges for 4 \u00e5r. Reglene i aksjeloven \u00a7 20-6 om representasjon av begge kj\u00f8nn i styret gjelder tilsvarende. Daglig leder eller representantskapsmedlem kan ikke v\u00e6re medlem av styret. Styret fungerer til nytt styre er valgt og konstituert. Styret trer sammen n\u00e5r lederen bestemmer det. Medlem av styret eller daglig leder kan kreve at styret sammenkalles. Innkalling til m\u00f8te skal skje med minst 5 dager varsel. Klasse: \u00c5pen Styrem\u00f8tet ledes av styreleder, eller i dennes frav\u00e6r, av nestleder. Dersom ingen av disse er til stede, velges en m\u00f8teleder. Styret er beslutningsdyktig n\u00e5r minst halvparten av medlemmene er til stede. Vedtak gj\u00f8res med simpelt flertall. Ved stemmelikhet avgj\u00f8r m\u00f8teleders stemme utfallet av saken. Styret kan nedsette utvalg og delegere myndighet til daglig leder og til utvalg. Styret ut\u00f8ver all myndighet som ikke er tillagt representantskapet. Styret skal p\u00e5se at virksomheten drives i samsvar med selskapets form\u00e5l, selskapsavtale og \u00e5rsbudsjett. Styret har det overordnede ansvar for HMS og intern kontroll i selskapet. Styret skal blant annet: F\u00f8re tilsyn med daglig leders ledelse av selskapet. Utarbeide forslag til \u00f8konomiplan, budsjett og \u00e5rsrapport. Legge fram revidert regnskap. Avgi innstillinger til representantskapet. Treffe vedtak om \u00e5 ta opp l\u00e5n innenfor den l\u00e5nefullmakt som til enhver tid gjelder. Ansette daglig leder og fastsette dennes l\u00f8nn. \u00a7 7 Daglig leder Selskapets daglige leder ansettes av styret og f\u00f8lger de retningslinjer og p\u00e5legg som styret gir. Den daglige ledelse omfatter ikke saker som etter selskapets forhold er av uvanlig art eller er av stor betydning. Daglig leder deltar i styrets m\u00f8ter med tale og forslagsrett, men uten stemmerett. Daglig leder har anvisningsmyndighet innenfor rammen av vedtatte budsjetter. \u00a7 8 Selskapets representasjon Selskapet forpliktes ved underskrift i fellesskap av daglig leder og styreleder, eller i en av de forannevntes frav\u00e6r enten av daglig leder og et styremedlem i fellesskap, eller av styrets leder og et medlem av styret i fellesskap. \u00a7 9 Opptak av l\u00e5n til realisering av selskapets form\u00e5l. Selskapet kan ta opp l\u00e5n til investeringsform\u00e5l og til refinansiering av gjeld. \u00d8vre l\u00e5neramme settes til kr 340 mill.kr. Selskapet kan ikke stille garanti eller pantsette sine eiendeler til sikkerhet for andres \u00f8konomiske forpliktelser. Klasse: \u00c5pen 1 \u00a7 10 Budsjett, \u00f8konomiplan og regnskap \u00c5rsbudsjettet skal settes opp slik at det gir et realistisk bilde av virksomheten og det forventede \u00f8konomiske resultat av driften. Dersom selskapets budsjett forutsetter tilskudd fra deltakerne, er budsjettet ikke endelig f\u00f8r kommune- eller fylkeskommunedeltakernes budsjetter er behandlet etter kommuneloven\u00a7 45 nr 4, for s\u00e5 vidt ang\u00e5r tilskuddet. \u00d8konomiplanen skal legges til grunn ved selskapets budsjettarbeid og \u00f8vrig planleggingsarbeid. \u00d8konomiplanen skal omfatte de fire neste budsjett\u00e5r og gi en realistisk oversikt over sannsynlige inntekter, forventede utgifter og prioriterte oppgaver, herunder investeringsplaner og finansiering av disse i denne perioden. I \u00f8konomiplanen skal det inng\u00e5 en oversikt over selskapets samlede gjeldsbyrde, og over utgifter til renter og avdrag i planperioden. For \u00f8vrig vises det til forskrift om \u00e5rsbudsjett, \u00e5rsregnskap og \u00e5rsberetning for interkommunale selskaper samt forskrift om l\u00e5n og l\u00e5nevilk\u00e5r m.v. for interkommunale selskaper. \u00a7 11 Utdeling, utredelse og avvikling Det skal ikke foretas utdelinger fra selskapet til deltakerne. En deltaker kan med 2 \u00e5rs skriftlig varsel si opp sitt deltakerforhold i selskapet og kreve seg utl\u00f8st av dette. Den uttredende deltaker fortsetter \u00e5 hefte overfor kreditorene for sin andel av selskapsforpliktelsene p\u00e5 uttredelsestidspunktet inntil den uttredende deltaker m\u00e5 anses for \u00e5 v\u00e6re fritatt av kreditor. Representantskapet, eller den \u00f8vrige deltaker, kan bringe sp\u00f8rsm\u00e5let om uttreden inn for departementet innen \u00e9n m\u00e5ned etter at selskapet har mottatt melding om uttreden. I representantskapet har den som \u00f8nsker tre ut, ikke stemmerett i sp\u00f8rsm\u00e5let om \u00e5 forelegge sp\u00f8rsm\u00e5let for departementet. For \u00f8vrig gjelder lov om interkommunale selskaper\u00a7 30. Oppl\u00f8sning eller avvikling av selskapet skjer i henhold til reglene i lov om interkommunale selskaper\u00a7 32-37. Ved uttredelse og avvikling av selskapet skal utl\u00f8sningssum og likvidasjonsutbytte ikke utdeles til deltakerne, men tilfalle kulturform\u00e5l. \u00a7 12 Endring av selskapsavtalen. Endringer av selskapsavtalen gj\u00f8res av representantskapet og krever enstemmighet. Endringer av\u00a7\u00a7 1, 2, 3, 4, 5, 6 og 9 krever i tillegg vedtak i fylkesting og bystyre. \u00a7 13 Tvister Tvister om forst\u00e5elsen av denne selskapsavtalen avgj\u00f8res med bindende virkning ved voldgift etter tvistem\u00e5lslovens regler. Klasse: \u00c5pen "
}