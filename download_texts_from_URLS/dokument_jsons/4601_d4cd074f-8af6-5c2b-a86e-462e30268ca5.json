{
  "dokument_id": "d4cd074f-8af6-5c2b-a86e-462e30268ca5",
  "doc_type": "case_attachment",
  "kommune": 4601,
  "tittel": "Representantforslag fra Charlotte Spurkeland, Eivind K. N\u00e6vdal-Bolstad og Hilde Onarheim (H) om etablering av demenslandsby i Bergen ",
  "url": "https://bergen.kommune.no/politikere-utvalg/api/fil/bk360/7252851/Representantforslag-fra-Charlotte-Spurkeland-Eivind-K-Naevdal-Bolstad-og-Hilde-Onarheim-H-om-etablering-av-demenslandsby-i-Bergen-",
  "tekst": " Utvalg for helse og sosial Saksframstilling V\u00e5r referanse: 2022/198708-6 Saksbehandler: Elise St\u00f8ver Representantforslag fra Charlotte Spurkeland, Eivind K. N\u00e6vdal-Bolstad og Hilde Onarheim (H) om etablering av demenslandsby i Bergen Hva saken gjelder: Bystyrerepresentantene Charlotte Spurkeland, Eivind K. N\u00e6vdal-Bolstad og Hilde Onarheim (H) har overlevert et representantforslag etter kapittel 7 i reglement for Bergen bystyre. Forslaget ble overlevert ordf\u00f8reren i bystyrets m\u00f8te 14. desember 2022. Forslaget lyder slik: Demens er en folkesykdom der over 70 000 nordmenn i dag lever med sykdommen, der Alzheimers er den vanligste formen. De aller fleste av oss kjenner noen eller har noen i familien som er blitt rammet av demens. I tr\u00e5d med at vi ogs\u00e5 blir flere eldre fremover, blir det derfor stadig viktigere \u00e5 gi god informasjon, verdighet, mulighet for deltakelse og gode tjenester i \u00e5rene som kommer. Demenslandsbyer er helseinstitusjoner hvor personer med demens bor sammen med likesinnede og kan bevege seg rundt p\u00e5 egen h\u00e5nd. Demenslandsbyen De Hoegeweyk i den nederlandske byen Weesp utenfor Amsterdam trekkes ofte frem som modell. De Hoegeweyk er laget slik at menneskene som bor der i st\u00f8rst mulig grad kan leve normalt og aktivt slik de har gjort tidligere, samtidig som de f\u00e5r et d\u00f8gnkontinuerlig omsorgstilbud. Flere kommuner i Norge oppretter n\u00e5 egne demenslandsbyer som spesialiserer p\u00e5 \u00e5 skape et kvalitetstilbud for personer med demens. En av disse kommunene er B\u00e6rum, som gjennom prosjektet med Carpe Diem har bygget en demenslandsby med 158 plasser fordelt p\u00e5 17 bokollektiv med plass til \u00e5tte personer i hvert fellesskap. Her er det ogs\u00e5 tilrettelagt et eget kollektiv for yngre personer med demens, som ellers ville risikert \u00e5 bli plassert sammen med helt andre aldersgrupper. Carpe Diem i B\u00e6rum ble ogs\u00e5 h\u00e5ret til \u00c5rets helsbygg 2020 . Ved utredningen av representantforslaget bes det om at det legges frem informasjon om de ulike initiativene som kommunen kjenner til om \u00f8nsker om \u00e5 etablere en demenslandby i Bergen. Forslag til vedtak: Bystyret ber byr\u00e5det \u00e5 jobbe for etablering av en demenslandsby i Bergen. https://hogeweyk.dementiavillage.com/ https://www.baerum.kommune.no/tjenester/helse-og-omsorg/sykehjem-og- omsorgsboliger/sykehjem-bo-og-behandlingssenter/carpediem/ 1 Forretningsutvalget behandlet saken i m\u00f8tet 20.12.2022 sak 386/22 og fattet f\u00f8lgende vedtak: 1) Representantforslag fra Charlotte Spurkeland, Eivind K. N\u00e6vdal-Bolstad og Hilde Onarheim (H) om etablering av demenslandsby i Bergen oversendes byr\u00e5det for videre utredning. 2) Byr\u00e5det bes om \u00e5 vurdere forslaget og oversende byr\u00e5dets vurdering i notats form til Bystyrets kontor slik at bystyret kan behandle saken senest i m\u00f8te innen 31. mai 2023. 3) Utvalg for helse og sosial avgir innstilling i saken. Bystyrets kontor mottok 8. mars 2023 notat med svar fra byr\u00e5det. Notatet f\u00f8lger som vedlegg. Forslagsstillers forslag til vedtak: Bystyret ber byr\u00e5det \u00e5 jobbe for etablering av en demenslandsby i Bergen. Dato: 30. mars 2023 Trine Pettersen Gr\u00f8nbech - Bystyredirekt\u00f8r Elise St\u00f8ver - R\u00e5dgiver Dokumentet er godkjent elektronisk. Vedlegg: Notat fra byr\u00e5det, 8. mars 2023 2 "
}