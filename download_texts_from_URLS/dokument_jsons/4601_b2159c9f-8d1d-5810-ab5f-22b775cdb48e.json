{
  "dokument_id": "b2159c9f-8d1d-5810-ab5f-22b775cdb48e",
  "doc_type": "case_minutes",
  "kommune": 4601,
  "tittel": "Saksprotokoll UHSO, 14052025, Sak 47/25, Statusmelding 2024 for allmennlegetjenesten, Bergen legevakt, Milj\u00f8rettet helsevern, Frisklivssentralen, Smittevernkontoret, Senter for migrasjonshelse og Fengselshelsetjenesten",
  "url": "https://bergen.kommune.no/politikere-utvalg/api/fil/bk360/12703984/Innstilling-vedtak-Statusmelding-2024-for-allmennlegetjenesten-Bergen-legevakt-Miljorettet-helsevern-Frisklivssentralen-Smittevernkontoret-Senter-for-migrasjonshelse-og-Fengselshelsetjenesten",
  "tekst": "Statusmelding 2024 for allmennlegetjenesten, Bergen legevakt, Milj\u00f8rettet helsevern, Frisklivssentralen, Smittevernkontoret, Senter for migrasjonshelse og Fengselshelsetjenesten Utvalg for helse og sosial behandlet saken i m\u00f8tet 14.05.2025 sak 47/25 og avga f\u00f8lgende innstilling: Bystyret tar \u00abStatusrapport for allmennlegetjenesten, Bergen legevakt, Milj\u00f8rettet helsevern, Smittevernkontoret, Frisklivssentralen, Senter for migrasjonshelse og Fengselshelsetjenesten 2024\u00bb til orientering. Merknad: Bystyret ber byr\u00e5det jobbe opp mot nasjonale myndigheter for \u00e5 sikre tilstrekkelig statlig finansiering av fengselshelsetjenesten slik at innsatte f\u00e5r likeverdige og gode helsetjenester som resten av befolkningen \u2013 uten at det g\u00e5r p\u00e5 bekostning av andre kommunale tilbud. Utvalg for helse og sosials behandling F\u00f8lgende representanter tok ordet: Karl Strydom Eidesund (H), Fauzia Hussain-Wiik (A), Per J\u00f8rgensen (FrP), Christine Henriksen \u00d8degaard (MDG), Torstein Dahle ( R), Elin Brandt \u00c5dlandsvik (INP), Per Erik G\u00e5skjenn (Krf), Frode H\u00e5kon Helleb\u00f8 (BL), Bj\u00f8rn Frode Schjelderup (H), Forslag fremsatt i utvalget: Per J\u00f8rgensen (Frp) fremsatte p\u00e5 vegne av eldrer\u00e5det f\u00f8lgende tilleggsforslag: Bystyret viser til eldrer\u00e5dets vedtak om Frisklivssentralen: \u00abEldrer\u00e5det understrekar at Frisklivssentralen representerer eit viktig og tidleg steg i omsorgstrappa. Tidlege f\u00f8rebyggjande tiltak her vil kunna spara kommunen for store midlar seinare i omsorgstrappa. Bystyret ber byr\u00e5det vurdera saka p\u00e5 nytt, og d\u00e5 med sikte p\u00e5 reetablering. Merknader fremsatt i utvalget: Christine Henriksen \u00d8degaard fremsatte p\u00e5 vegne av MDG, A og SV f\u00f8lgende merknader: 1. Bystyret ber byr\u00e5det sikre forutsigbare rammevilk\u00e5r og \u00f8konomisk st\u00f8tte for \u00e5 s\u00f8rge for tilstrekkelig rekruttering og stabilitet i fastlegeordningen. 2. Bystyret ber byr\u00e5det s\u00f8rge for tilstrekkelig bemanning og ressurser for \u00e5 m\u00f8te kravene til responstid og kvalitet i legevaktstjenestene. 3. Bystyret ber byr\u00e5det jobbe opp mot nasjonale myndigheter for \u00e5 sikre tilstrekkelig statlig finansiering av fengselshelsetjenesten slik at innsatte f\u00e5r likeverdige og gode helsetjenester som resten av befolkningen \u2013 uten at det g\u00e5r p\u00e5 bekostning av andre kommunale tilbud. 4. Det m\u00e5 sikres tverrfaglig samarbeid og kunnskapsdeling mellom de forskjellige tjenestene og fastlegeordningen \u2013 for \u00e5 sikre helhetlige og effektive helsetjenester. Torstein Dahle (R) fremsatte p\u00e5 vegne av R f\u00f8lgende merknad: Det gir en for snever forst\u00e5else av Frisklivssentralens virksomhet i 2024 \u00e5 omtale det som \u00abhelsefremmende og forebyggende arbeid\u00bb. Tilbudet har hatt viktige oppgaver overfor syke mennesker, og den nasjonale veilederen for frisklivssentraler omtaler oppgavene slik: \"En helsefremmende og forebyggende kommunal helsetjeneste for personer med sykdom eller \u00f8kt risiko for sykdom, som trenger st\u00f8tte til \u00e5 endre levevaner og mestre helseutfordringer. Tilbudet brukes for \u00e5 begrense utvikling av sykdom og som behandlings- og/eller rehabiliteringsforl\u00f8p.\u00bb I alt vesentlig er det ikke snakk om prim\u00e6rforebygging for friske mennesker, men at personer som har sykdom, f\u00e5r hjelp til hva de kan gj\u00f8re selv for \u00e5 holde sykdom i sjakk og f\u00e5 bedre funksjon, dvs. en slags sekund\u00e6rforebygging. Treningsgruppene, som for s\u00e5 vidt er for hvem som helst, har i praksis mest v\u00e6rt for eldre, mange med ulike helseproblemer. 80-90% har hatt meget god effekt p\u00e5 styrke, balanse, funksjon i dagliglivet, samt psykisk og sosialt. Votering: Innstillingen ble tiltr\u00e5dt enstemmig Tilleggsforslag fra eldrer\u00e5det fremsatt av Per J\u00f8rgensen (FrP) fikk 8 stemmer og var falt (A, SV, MDG, R og Krf) Merknad 1, 2 og 4 fra A, SV og MDG fremsatt av Christine Henriksen \u00d8degaard (MDG) fikk 8 stemmer og var falt (A, SV, MDG, R og Krf) Merknad 3 fra A, SV og MDG fremsatt av Christine Henriksen \u00d8degaard (MDG) ble tiltr\u00e5dt med 13 stemmer (A, Frp, SV, MDG, BL, INP, R, KRF og Pp) Merknad fra R fremsatt av Torstein Dahle (R) fikk 8 stemmer og var falt (A, SV, MDG, R og Krf) 2 "
}