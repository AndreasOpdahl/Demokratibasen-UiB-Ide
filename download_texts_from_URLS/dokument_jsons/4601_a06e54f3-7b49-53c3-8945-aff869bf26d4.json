{
  "dokument_id": "a06e54f3-7b49-53c3-8945-aff869bf26d4",
  "doc_type": "case_attachment",
  "kommune": 4601,
  "tittel": "H\u00f8ringsbrev - Invitasjon til \u00e5 gi innspill til stortingsmelding om akuttmedisinske tjenester",
  "url": "https://bergen.kommune.no/politikere-utvalg/api/fil/bk360/9437618/Horingsbrev-Invitasjon-til-a-gi-innspill-til-stortingsmelding-om-akuttmedisinske-tjenester",
  "tekst": " Statsr\u00e5den Deres ref V\u00e5r ref Dato 23/4454- 21. november 2023 Invitasjon til \u00e5 gi innspill til stortingsmelding om akuttmedisinske tjenester Regjeringen har startet arbeidet med stortingsmelding om akuttmedisinske tjenester og jeg inviterer med dette til \u00e5 gi skriftlige innspill til meldingsarbeidet. Stortingsmeldingen om akuttmedisinske tjenester vil omfatte alle leddene i akuttkjeden utenfor sykehus, dvs. medisinsk n\u00f8dmeldetjeneste, ambulansetjeneste og kommunenes \u00f8yeblikkelige hjelp-tjenester og annen d\u00f8gnkontinuerlig beredskap, herunder hjemme- sykepleien. Akuttmottak i sykehus (for somatikk, psykisk helsevern og rusbehandling) vil ogs\u00e5 inng\u00e5 slik at de akuttmedisinske tjenestene framst\u00e5r som en helhetlig og koordinert kjede. Andre n\u00f8detater, frivillige organisasjoner og befolkningens kunnskap om f\u00f8rstehjelp spiller en viktig rolle i akuttberedskapen og vil ogs\u00e5 omtales. Et sentralt tema i meldingen vil v\u00e6re hvordan vi sikrer beredskap og et godt akuttmedisinsk tilbud i hele landet \u2013 blant annet gjennom nye samarbeids- og arbeidsformer, bruk av teknologi, personell og kompetanse. Meldingen vil rette blikket fremover. De kommende demografiske endringene gj\u00f8r det aktuelt \u00e5 se n\u00e6rmere p\u00e5 akt\u00f8renes rolle, oppgaver og kompetansebehov i m\u00f8te med en \u00f8kende andel eldre. Stortingsmelding om akuttmedisinske tjenester m\u00e5 ses i sammenheng med arbeidet for \u00e5 styrke det allmennmedisinske omr\u00e5det, hvor blant annet ekspertutvalget for allmennlege- tjenesten har flere forslag tilknyttet legevakt. Stortingsmelding om akuttmedisinske tjenester m\u00e5 ogs\u00e5 ses i sammenheng med Nasjonalt helse- og samhandlingsplan, Bo trygt hjemme- reformen, Folkehelsemeldingen og stortingsmeldingen om helseberedskap. Jeg \u00f8nsker n\u00e5 innspill fra dere som kjenner utfordringene i de akuttmedisinske tjenestene og som har gode forslag til hvordan b\u00e5de utfordringene vi har i dag og de som ligger foran oss Postadresse: Postboks 8011 Dep 0030 Oslo Kontoradresse: Teatergt. 9 Telefon* 22 24 90 90 Org no.: 983 887 406 kan m\u00f8tes. Innspill fra dere er viktige i arbeidet med stortingsmeldingen om akuttmedisinske tjenester. Jeg h\u00e5per derfor at dere har anledning til \u00e5 gi skriftlige innspill til meldingsarbeidet innen 20.02.2024. Jeg ber spesielt om innspill knyttet til f\u00f8lgende: 1 Hva er de viktigste utfordringene vi b\u00f8r omtale i meldingen? 2 Hvilke tiltak er aktuelle, herunder spesielt hvordan nye samarbeids- og arbeidsformer og teknologisk utvikling kan bidra til et faglig godt og b\u00e6rekraftig akuttmedisinsk tilbud i hele landet? 3 Er det p\u00e5g\u00e5ende arbeid eller gode eksempler som departementet b\u00f8r v\u00e6re kjent med? Det bes om at denne invitasjonen distribueres til aktuelle parter i deres organisasjoner. Innspill til meldingen sendes digitalt. Invitasjon til \u00e5 gi innspill til stortingsmelding om akuttmedisinske tjenester - regjeringen.no Innspillene vil publiseres p\u00e5 regjeringen.no fortl\u00f8pende. Med hilsen Ingvild Kjerkol Side 2 "
}