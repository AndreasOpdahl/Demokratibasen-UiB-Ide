{
  "dokument_id": "5eecfd99-7051-5664-988c-909b73c95c8f",
  "doc_type": "case_attachment",
  "kommune": 5501,
  "tittel": "Vedlegg 3 - Forskrift om begrensning av forurensning - Kapittel 23A.",
  "url": "https://innsyn.tromso.kommune.no/application/getMoteDokument?dokid=2001732264",
  "tekst": "Forskrift om begrensning av forurensning (forurensningsforskriften) Del 6. Forurensning til vassdrag og det marine milj\u00f8 fra skipsfart og andre aktiviteter Kapittel 23A. Utforming og drift av idrettsbaner der det brukes plastholdig l\u00f8st fyllmateriale Fastsatt med hjemmel i lov 13. mars 1981 nr. 6 om vern mot forurensninger og om avfall (forurensningsloven) \u00a7 9 f\u00f8rste ledd nr. 3 og \u00a7 33 f\u00f8rste ledd, jf. delegeringsvedtak 8. juli 1983 nr. 1245 og delegeringsvedtak 11. juni 1993 nr. 785 og lov 11. juni 1976 nr. 79 om kontroll med produkter og forbrukertjenester (produktkontrolloven) \u00a7 4 f\u00f8rste ledd bokstav a, jf. forskrift 5. august 1977 nr. 2 om gjennomf\u00f8ring av lov om kontroll med produkter og forbrukertjenester, jf. delegeringsvedtak 7. september 1990 nr. 730. 0 Tilf\u00f8yd ved forskrift 7 april 2021 nr. 1096 (i kraft 1 juli 2021). \u00a7 23A-1. Form\u00e5l Form\u00e5let med dette kapitlet er \u00e5 hindre utslipp og spredning av plastholdig l\u00f8st fyllmateriale som brukes p\u00e5 baner der det ut\u00f8ves idretts- eller fritidsaktiviteter. 0 Tilf\u00f8yd ved forskrift 7 april 2021 nr. 1096 (i kraft 1 juli 2021). \u00a7 23A-2. Virkeomr\u00e5de Dette kapitlet gjelder for idrettsbaner der det brukes plastholdig l\u00f8st fyllmateriale. Dette kapitlet gjelder ikke for Svalbard. 0 Tilf\u00f8yd ved forskrift 7 april 2021 nr. 1096 (i kraft 1 juli 2021). \u00a7 23A-3. Definisjoner Med plastholdig l\u00f8st fyllmateriale menes faste partikler i kornet eller revet form, som ikke l\u00f8ses opp i vann, som inneholder syntetisk materiale med innhold av polymerer. Med idrettsbaner menes utend\u00f8rs og innend\u00f8rs baner der det ut\u00f8ves idretts- eller fritidsaktiviteter. Med den ansvarlige menes den som er ansvarlig etter forurensingsloven \u00a7 7, herunder den som eier og den som er ansvarlig for drift og vedlikehold av idrettsbane. Med ombruk menes enhver operasjon hvor produkter eller komponenter, som ikke er avfall, brukes igjen til samme form\u00e5l som de var utformet til. 0 Tilf\u00f8yd ved forskrift 7 april 2021 nr. 1096 (i kraft 1 juli 2021). \u00a7 23A-4. Krav til idrettsbaner Utend\u00f8rs idrettsbaner der plastholdig l\u00f8st fyllmateriale brukes skal ha a. en fysisk barriere rundt idrettsbanen som hindrer at plastholdig l\u00f8st fyllmateriale spres utenfor banen. Minst 20 centimeter av barrierens h\u00f8yde, m\u00e5lt fra bakken, skal v\u00e6re tett, b. l\u00f8sninger for h\u00e5ndtering av drensvann og overvann som sikrer oppsamling av l\u00f8st plastholdig fyllmateriale slik at dette ikke spres utenfor banen, og c. tiltak som hindrer at plastholdig l\u00f8st fyllmateriale spres utenfor banen via brukere av banen eller via anleggsmaskiner og annet utstyr som brukes ved vedlikehold og sn\u00f8rydding av banen. Innend\u00f8rs idrettsbaner der plastholdig l\u00f8st fyllmateriale brukes skal ha a. l\u00f8sninger for \u00e5 hindre at plastholdig l\u00f8st fyllmateriale havner i avl\u00f8psvannet, og b. tiltak som hindrer at plastholdig l\u00f8st fyllmateriale spres utenfor banen via brukere av banen. Den ansvarlige for idrettsbanen skal s\u00f8rge for at kravene i denne bestemmelsen oppfylles. 0 Tilf\u00f8yd ved forskrift 7 april 2021 nr. 1096 (i kraft 1 juli 2021). \u00a7 23A-5. Informasjonsplikt Den ansvarlige for idrettsbaner der plastholdig l\u00f8st fyllmateriale brukes skal s\u00f8rge for \u00e5 informere brukerne av idrettsbanen om spredning av plastholdig l\u00f8st fyllmateriale og tiltak for \u00e5 redusere risikoen for slik spredning. 0 Tilf\u00f8yd ved forskrift 7 april 2021 nr. 1096 (i kraft 1 juli 2021). \u00a7 23A-6. Rydding og deponering av sn\u00f8 Den ansvarlige for idrettsbaner der plastholdig l\u00f8st fyllmateriale brukes, skal s\u00f8rge for at sn\u00f8 som ryddes av idrettsbanen, deponeres p\u00e5 eget omr\u00e5de for sn\u00f8deponering p\u00e5 eller utenfor banen. Den ansvarlige skal s\u00f8rge for n\u00f8dvendige tiltak for \u00e5 sikre at plastholdig l\u00f8st fyllmateriale forblir innenfor idrettsbanen eller sn\u00f8deponiet frem til det h\u00e5ndteres i tr\u00e5d med \u00a7 23A-7 annet ledd. 0 Tilf\u00f8yd ved forskrift 7 april 2021 nr. 1096 (i kraft 1 juli 2021). \u00a7 23A-7. H\u00e5ndtering av plastholdig l\u00f8st fyllmateriale Den ansvarlige for idrettsbaner der plastholdig l\u00f8st fyllmateriale brukes skal s\u00f8rge for n\u00f8dvendige tiltak for \u00e5 hindre at plastholdig l\u00f8st fyllmateriale som oppbevares p\u00e5 eller utenfor banen spres til omgivelsene utenfor banen. Den ansvarlige for idrettsbaner der plastholdig l\u00f8st fyllmateriale brukes skal s\u00f8rge for at oppsamlet plastholdig l\u00f8st fyllmateriale ombrukes p\u00e5 den samme idrettsbanen eller leveres til lovlig avfallsanlegg. Oppsamlet fyllmateriale kan kun ombrukes p\u00e5 den samme idrettsbanen hvis fyllmaterialet er egnet for ombruk. 0 Tilf\u00f8yd ved forskrift 7 april 2021 nr. 1096 (i kraft 1 juli 2021). \u00a7 23A-8. Kunnskaps- og dokumentasjonsplikt Den ansvarlige for idrettsbaner der l\u00f8s plastholdig fyllmateriale brukes, skal s\u00f8rge for \u00e5 ha kunnskap om og dokumentasjon p\u00e5 a. hvor mye plastholdig l\u00f8st fyllmateriale som \u00e5rlig er fylt p\u00e5 idrettsbanen og hva fyllmaterialet best\u00e5r av, b. hvor mye plastholdig l\u00f8st fyllmateriale som \u00e5rlig er fjernet fra banen og hvordan dette fyllmaterialet er h\u00e5ndtert, c. hvilke tiltak som er gjennomf\u00f8rt p\u00e5 idrettsbanen for \u00e5 sikre oppfyllelse av kravene i denne forskriften, og d. hvilke vurderinger og tiltak som er gjennomf\u00f8rt for \u00e5 overholde substitusjonsplikten i \u00a7 23A-9. Dokumentasjonen skal tas vare p\u00e5 i minst 5 \u00e5r og v\u00e6re tilgjengelig ved kontroll eller p\u00e5 foresp\u00f8rsel fra forurensningsmyndigheten. 0 Tilf\u00f8yd ved forskrift 7 april 2021 nr. 1096 (i kraft 1 juli 2021). \u00a7 23A-9. Substitusjonsplikt Den ansvarlige for idrettsbaner der plastholdig l\u00f8st fyllmateriale brukes, skal vurdere om det finnes alternativ som medf\u00f8rer mindre risiko for milj\u00f8forstyrrelse, herunder spredning av plastholdig l\u00f8st fyllmateriale til omgivelsene. Den ansvarlige skal i s\u00e5 fall velge dette alternativet hvis det kan skje uten urimelig kostnad eller ulempe. 0 Tilf\u00f8yd ved forskrift 7 april 2021 nr. 1096 (i kraft 1 juli 2021). \u00a7 23A-10. Tilsyn Forhold som gjelder unntak, tilsyn, klage, straff mv. er regulert i forurensningsforskriften kapittel 41. Statsforvalteren f\u00f8rer tilsyn med og kan gj\u00f8re unntak fra bestemmelsene i dette kapittelet. 0 Tilf\u00f8yd ved forskrift 7 april 2021 nr. 1096 (i kraft 1 juli 2021). \u00a7 23A-11. Ikrafttredelse Kapitlet trer i kraft 1. juli 2021. \u00a7 23A-12. Overgangsbestemmelser For idrettsbaner som er anlagt f\u00f8r dette kapitlets ikrafttredelse gjelder bestemmelsene i \u00a7 23A-4 f\u00f8rste ledd bokstav a og \u00a7 23A-9 f\u00f8rst n\u00e5r banen skal rehabiliteres, herunder n\u00e5r kunstgressmatter eller andre baneunderlag skal skiftes ut. Det samme gjelder for planlagte idrettsbaner som det er gitt byggetillatelse til etter plan- og bygningsloven \u00a7 21-4 jf. \u00a7 20-1 f\u00f8rste ledd bokstav a f\u00f8r dette kapitlets ikrafttredelse. 0 Tilf\u00f8yd ved forskrift 7 april 2021 nr. 1096 (i kraft 1 juli 2021). "
}