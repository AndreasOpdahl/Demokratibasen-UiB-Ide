{
  "dokument_id": "64507d34-28d6-576f-9a9f-1b031b0a7877",
  "doc_type": "case_attachment",
  "kommune": 4601,
  "tittel": "Fagnotat datert 10.02.2023",
  "url": "https://bergen.kommune.no/politikere-utvalg/api/fil/bk360/9228599/Fagnotat-datert-10-02-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2022/28421-7 (Arbeidssted) Saksbehandler: Trond H\u00e5kon Stadheim Dato: 10.02.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 49/1/0/0 Vestre Vallavegen, nybygg boligblokk BB1. Klage p\u00e5 avslag om endring Hvem klager? Tiltakshaver Vallast\u00f8len AS ved brev datert 18.11.2022. Tiltaket Endret plassering av avfallsl\u00f8sning. Det ble gitt avslag i vedtak datert 01.11.2022, da det ikke var Vedtaket grunnlag for \u00e5 gi dispensasjon fra reguleringsplan og p\u00e5 bakgrunn av tekniske krav etter pbl. \u00a7 29-5. Eiendommen er i KPA2018 avsatt til bebyggelse og anlegg, \u00f8vrig byggesone. Eiendommen inng\u00e5r i reguleringsplan Fana. Gnr. 49, Planstatus bnr. 1 og 61 m.fl. Vestre Valla, plan 16100000, og er her avsatt til blokkbebyggelse, lekeplass, renovasjonsanlegg, gate med fortau, kj\u00f8revei og annen veigrunn. Det er anf\u00f8rt at det er lagt til grunn feil faktum og at vedtaket ikke er Klagegrunner tilstrekkelig opplyst. Det er blant annet anf\u00f8rt at tiltaket ikke krever dispensasjon, og at vilk\u00e5rene uansett m\u00e5 anses som oppfylt. Det m\u00e5 s\u00f8kes dispensasjon fra arealform\u00e5l BB2, og vilk\u00e5rene for \u00e5 Behov for ytterligere innvilge slik dispensasjon m\u00e5 v\u00e6re oppfylt for at det kan gis tillatelse. saksbehandling ved Det m\u00e5 vurderes om tiltaket innehar gode visuelle kvaliteter, jf. pbl. \u00a7 eventuell omgj\u00f8ring 29-2. Anbefalt vedtak Avslag datert 01.11.2022 opprettholdes, klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken har en lengre historikk. Det har tidligere v\u00e6rt gitt rammetillatelse for oppf\u00f8ring av boligblokk med tilh\u00f8rende utomhusanlegg i vedtak datert 15.04.2021, sak 202021158 Fana gnr 49 bnr 1 m.fl. Vestre Vallavegen. Nybygg bolig. Det ble i dette vedtaket samtidig gitt avslag p\u00e5 annen plassering av renovasjonsl\u00f8sning, enn det som f\u00f8lger av reguleringsplanen. Rammetillatelsen har tidligere v\u00e6rt gjenstand for klagesaksbehandling, da nabo p\u00e5klaget dette vedtaket. Utvalg for milj\u00f8 og byutvikling behandlet denne klagen i m\u00f8te 07.10.2021 i sak 333/21, og opprettholdt vedtaket. Rammetillatelsen ble stadfestet av Statsforvalteren i Vestland i vedtak datert 03.01.2022, sak 2021/14698. Det er gitt igangsettingstillatelse for deler av arbeidet, som omhandler hus A, B og D. Det har i ettertid v\u00e6rt s\u00f8kt om endring av rammetillatelsen den 03.05.2022, gjeldende renovasjonsl\u00f8sning, som ble avsl\u00e5tt i vedtak datert 03.06.2022 i sak BYGG-2022/17442. Dette vedtaket ble ikke p\u00e5klaget. Det ble deretter s\u00f8kt om endring p\u00e5 nytt den 31.08.2022. Denne s\u00f8knaden ble avsl\u00e5tt i vedtak datert 01.11.2022. Avslaget ble p\u00e5klaget av tiltakshaver i brev datert 18.11.2022, og det er klage p\u00e5 avslag om endring av 01.11.2022 som her er til behandling. 1.2. Opplysninger av vesentlig betydning for behandling av klagen Det er opplyst om at det er foretatt nabovarsling, og at det i den forbindelse har kommet inn merknader fra eierne av gnr. 49, bnr. 59 (Tanita Sletten og Kenneth Fosse) og bnr. 364 (Siren og Steinar Sletten). Merknadene omhandler st\u00f8y og lukt fra renovasjonsanlegget, avstand fra brukerne i boligblokkene og avstand til nabogrensen. BIR har kommet med en uttalelse til renovasjonsteknisk plan, datert 24.08.2022, hvor de har stilt seg positive til l\u00f8sningen p\u00e5 vilk\u00e5r. 2. Om klagen Det er i klagen anf\u00f8rt at det ikke er mulig \u00e5 plassere renovasjonsl\u00f8sningen slik det f\u00f8lger av reguleringsplanen, som f\u00f8lge av stigningsforholdet i veien. Det m\u00e5 dermed lokaliseres et annet sted. Det er videre anf\u00f8rt at renovasjonsl\u00f8sningen ogs\u00e5 kan plasseres utenfor omr\u00e5det avsatt til f_Rea, etter reguleringsplanen \u00a7 1.4. Endringen utl\u00f8ser dermed ikke krav om dispensasjon. Vedtaket m\u00e5 dermed anses som en nullitet, og kan ses bort fra. Tiltakshaver kan plassere avfallsl\u00f8sning andre steder etter godkjenning fra BIR. Subsidi\u00e6rt er det anf\u00f8rt at vedtaket er ugyldig, da det bygger p\u00e5 feil faktum. Det er i den forbindelse anf\u00f8rt at det ikke er tatt hensyn til at den l\u00f8sningen som f\u00f8lger av planen medf\u00f8rer konsekvenser for fotgjengere, \u00f8kt stigningsforhold som ikke kan aksepteres av BIR, vil hindre annen trafikk. Ny plassering vil p\u00e5 sin side ikke hindre trafikk, f\u00f8re til kortere gangvei for brukerne og v\u00e6re mer tilgjengelig. Det er videre vist til at tegningsgrunnlaget er tilstrekkelig for \u00e5 vurdere skj\u00e6ringer og mur. Tiltaket vil heller ikke medf\u00f8re mindre luft mellom utbyggingen og tilliggende eneboliger. Saksnummer KLAGE-2022/28421 Side 2 av 8 Det er avslutningsvis anf\u00f8rt at det foreligger brudd p\u00e5 opplysningsplikten etter fvl. \u00a7 17. Det vises for \u00f8vrig til klagen i sin helhet. 3. Vurdering av klagen 3.1 Behov for dispensasjon Det er i klagen anf\u00f8rt at det tiltaket ikke krever dispensasjon fra bestemmelser i reguleringsplan eller regulert byggegrense. Det f\u00f8lger av reguleringsplanen pkt. 1.5 at det \u00abskal etableres nedgravd avfallsl\u00f8sning i f_Rea1 og f_Rea2. Det skal utarbeides en renovasjonsteknisk avfallsplan f\u00f8r s\u00f8knad om tiltak.\u00bb Det fremg\u00e5r videre av pkt. 1.6 at illustrasjonsplan datert 05.03.2015 er retningsgivende for byggetiltakenes plassering. I denne illustrasjonsplanen er det likevel ikke konkret angitt plassering av teknisk anlegg, herunder nedgravd avfallsl\u00f8sning. Utgangspunktet er alts\u00e5 at nedgravd avfallsl\u00f8sning skal etableres innenfor omr\u00e5de i reguleringsplan avsatt til f_Rea1 og f_Rea2. Det er n\u00e5 s\u00f8kt om \u00e5 etablere renovasjonsl\u00f8sning utenfor dette avsatte arealet, p\u00e5 andre siden av veien, innenfor felt BB2. Illustrasjonsplan Plankart Situasjonsplan Det er i klagen anf\u00f8rt at det i pkt. 1.4 er \u00e5pnet opp for at \u00abAvfallsstasjoner og avfallsl\u00f8sninger og andre tekniske installasjoner som nettstasjon, pumpestasjon og liknende tillates plassert ogs\u00e5 utenfor byggeomr\u00e5der.\u00bb I planbeskrivelsen fremg\u00e5r det f\u00f8lgende om avfallsh\u00e5ndtering: \u00abDer er avsatt eget omr\u00e5de for avfallssortering i planen, f_Rea1 og f_Rea2. Ved f_Rea1 er det satt av areal til at bosst\u00f8mmingsbil kan kj\u00f8re inn til siden av veien for \u00e5 t\u00f8mme boss. Ved f_Rea2 er det satt av snuhammer med tilstrekkelig areal for snumulighet for bosst\u00f8mmingsbil.\u00bb Da det i plansaken er konkret tatt stilling til lokalisering av nedgravd avfallsl\u00f8sning, og hvor den skal plasseres, s\u00e5 inneb\u00e6rer dette at nedgrav avfallsl\u00f8sning skal plasseres innenfor dette arealet. Det er ikke dermed sagt at dette er eneste avfallsl\u00f8sning, andre avfallsl\u00f8sninger som er n\u00f8dvendige kan etableres utenfor byggeomr\u00e5der. Pkt. 1.5 er likevel en skal-bestemmelse, som sier at nedgravd avfallsl\u00f8sning skal etableres innenfor f_Rea1. Saksnummer KLAGE-2022/28421 Side 3 av 8 I denne saken er det ogs\u00e5 tale om endret plassering, og da innenfor byggeomr\u00e5de BB2. Den oms\u00f8kte plasseringen er s\u00e5ledes i strid med pkt.1.4 som sier at \u00abAvfallsstasjoner og avfallsl\u00f8sninger (...) tillates plassert ogs\u00e5 utenfor byggeomr\u00e5der.\u00bb (V\u00e5r utheving.) Det er ikke anledning til \u00e5 etablere avfallsl\u00f8sning innenfor areal avsatt til byggeomr\u00e5de, i denne saken BB2, uten at det er s\u00f8kt om slik dispensasjon og en slik s\u00f8knad er innvilget. Endret plassering av avfallsl\u00f8sning krever dermed dispensasjon fra bestemmelsene i reguleringsplan gjeldende pkt. 1.5 og pkt. 1.4. I Sivilombudet sin uttalelse i sak 2018/807 fremg\u00e5r det at byggegrensen etter plan- og bygningsloven \u00a7 29-4 kan fravikes, da den \u00abgenerelle ordlyden inneb\u00e6rer, slik ombudsmannen ser det, at \u00abbestemt i plan\u00bb ikke bare retter seg mot byggegrense, men skal forst\u00e5s bredere. Er for eksempel tiltaket inntegnet i nabogrensen i plankartet, vil dette ha betydning. Inntegningen er da et sterkt moment for at kommunen i planen har tatt konkret stilling til hvor byggverket skal ligge, alts\u00e5 at plasseringen er \u00abbestemt i plan\u00bb. I s\u00e5 fall vil avstandskravet i \u00a7 29-4 annet ledd kunne anses fraveket i planen.\u00bb I denne saken er det konkret angitt byggegrense mot naboer og mot vei. Denne kan fravike fra avstandskravet etter pbl. 29-4, og det kan v\u00e6re b\u00e5de st\u00f8rre og kortere avstand enn det som f\u00f8lger av pbl. \u00a7 29-4. Utgangspunktet vil dermed v\u00e6re den fastsatte byggegrensen i plan, som er avgj\u00f8rende i vurderingen om det skal gis dispensasjon. Det vises her til at man i forbindelse med planen har konkret tatt stilling til hva minsteavstand til naboer m.m. skal v\u00e6re, for \u00e5 vareta de ulike interessene. Tiltaket kommer i strid med byggegrense i plan, og er dermed avhengig av dispensasjon fra denne. Klagen kan ikke f\u00f8re frem p\u00e5 dette punkt, tiltaket krever dispensasjon fra reguleringsplanens bestemmelser i pkt. 1.4 og 1.5, samt regulert byggegrense. 3.2 Dispensasjon Det er i klagen anf\u00f8rt at det ikke er mulig \u00e5 etablere nedgravd avfallsanlegg innenfor f_Rea1, p\u00e5 grunn av krav fra BIR, alternativet vil dette medf\u00f8re \u00f8kt stigningsforhold for veien videre innover planomr\u00e5det. For at det skal kunne gis dispensasjon, m\u00e5 ikke form\u00e5let bak bestemmelsen det blir dispensert fra eller lovens form\u00e5lsbestemmelse eller statlige eller regionale interesser bli satt vesentlig til side. I tillegg m\u00e5 fordelene v\u00e6re klart st\u00f8rre enn ulempene, jf. pbl. \u00a7 19-2. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. Det skal ikke v\u00e6re kurant \u00e5 fravike arealplaner, da dette er fattet av kommunens h\u00f8yeste organ, etter en omfattende beslutningsprosess, se Ot.prp.nr.32 (2007-2008) s. 242. Som det fremg\u00e5r ovenfor, s\u00e5 krever tiltaket dispensasjon fra regulert byggegrense og fra bestemmelsene i reguleringsplanen pkt. 1.4 og 1.5. Form\u00e5let bak bestemmelsen gjeldende plassering av avfallsl\u00f8sning er at denne etableres i tilknytning til de enkelte byggefeltene, med tanke p\u00e5 avstand og bruk, men ogs\u00e5 n\u00e5r det gjelder trafikk. Det er i planen tatt konkret stilling til plasseringen, for \u00e5 ivareta de ulike interessene som gj\u00f8r seg gjeldende. Saksnummer KLAGE-2022/28421 Side 4 av 8 Videre skal regulert byggegrense ivareta siktforholdene. Der hvor det n\u00e5 er s\u00f8kt plassert renovasjonsanlegg, er i en sving. Dette, samt etablering av blokkbebyggelse innenfor byggefelt BB2 med tilkomst, kan medf\u00f8re uoversiktlig trafikksituasjon. Videre skal byggegrensene ogs\u00e5 ivareta hensyn til naboer som kan bli ber\u00f8rt. Det er i klagen anf\u00f8rt at tiltaket vil ivareta hensyn til luft, da det er tale om nedgravd l\u00f8sning. Fagetaten vil likevel presisere at det er tale om en avstand p\u00e5 2,5 meter fra nabogrensen, og kunne f\u00f8re til mer trafikk og innsyn mot nabobebyggelsen og fremst\u00e5 som sjenerende. Selv om det er utfordrende for tiltakshaver \u00e5 etablere nedgravd avfallsl\u00f8sningen innenfor omr\u00e5det f_Rea1, s\u00e5 m\u00e5 det antas at det i forbindelse med vedtakelse av plan er foretatt en slik avveiing av de ulike hensynene, hvor man har kommet frem til den beste l\u00f8sningen Dette gjelder blant annet gjeldende trafikale forhold, t\u00f8mming og naboer sine interesser. Fagetaten vil videre presisere at l\u00f8sningen som fremg\u00e5r av s\u00f8knaden, trolig vil generere \u00f8kt trafikk \u00f8stover, fra boligene i felt BB1. Slik planen er lagt opp i utgangspunktet, vil boligene lengre inn i feltet kunne ta med seg s\u00f8ppel p\u00e5 vei ut mot hovedveien. Det er videre tale om tre ulike dispensasjoner, som knytter seg til annen plassering av avfallsl\u00f8sningen, og skisserte l\u00f8sning vil kunne inneb\u00e6re nye utfordringer og ulemper for andre naboer. Fremfor \u00e5 innvilge de oms\u00f8kte dispensasjonene, vil det alternativt kunne v\u00e6re mer hensiktsmessig \u00e5 endre planen. Ved planendring vil man kunne foreta de ulike avveiingene p\u00e5 overordnet niv\u00e5, og i st\u00f8rre grad kunne ivareta de ulike hensynene som gj\u00f8r seg gjeldende og f\u00e5 disse belyst. Etter fagetaten sin vurdering, vil oms\u00f8kte dispensasjoner sette form\u00e5let bak bestemmelsen gjeldende byggegrense og pkt. 1.5 i plan vesentlig til side. N\u00e5r det gjelder fordeler opp mot ulemper, s\u00e5 er det i klagen anf\u00f8rt at tiltaket slik det er oms\u00f8kt vil inneb\u00e6re mindre gangavstand, som ogs\u00e5 vil v\u00e6re mer tilgjengelig for ulike brukere. Det er videre krevende \u00e5 etablere nedgravd avfallsl\u00f8sning, slik den fremg\u00e5r av plan. Fagetaten vil i den forbindelse vise til at tiltakets plassering ikke er i samsvar med de preaksepterte ytelsene etter byggteknisk forskrift (TEK17) \u00a7 12-12. Den preaksepterte ytelsen inneb\u00e6rer at avstanden fra inngangsparti til felles avfallsl\u00f8sning skal v\u00e6re maksimum 100 meter. Det vises i den forbindelse til pkt. 3.4 nedenfor om tekniske krav. Dette vil kunne v\u00e6re et moment i vurderingen om det er grunnlag for \u00e5 gi dispensasjon, fra den l\u00f8sningen som f\u00f8lger av planen. Hvorvidt gangavstanden blir kortere eller ikke n\u00e5r en sammenligner regulert plassering og det som n\u00e5 er oms\u00f8kt plassering, m\u00e5 dette ogs\u00e5 til en viss grad ses i sammenheng med eventuelle tiltak innenfor felt BB1. For eksempel om det kunne v\u00e6rt etablert en mer direkte forbindelse mellom bebyggelsen i felt BB1 og arealet f_Rea1. Videre m\u00e5 gangveien ogs\u00e5 ses i sammenheng med n\u00e5r man skal kaste s\u00f8ppel, som ofte er i forbindelse med utf\u00f8relse av andre \u00e6rend. I slike tilfeller vil skisserte l\u00f8sning som oms\u00f8kt medf\u00f8rt lengre gangavstand, alternativt at man kj\u00f8rer innover mot de andre boligfeltene. Det vises her til at hovedveien ligger nedenfor omr\u00e5det i reguleringsplanen. Fagetaten kan ikke se at det er lagt til grunn feil faktum i vurderingen, n\u00e5r det gjelder gangvei. Saksnummer KLAGE-2022/28421 Side 5 av 8 Videre kommer tiltaket ogs\u00e5 i strid med byggegrenser, noe som m\u00e5 ses i sammenheng med den trafikale situasjonen for \u00f8vrig. At det teknisk sett vil v\u00e6re lettere \u00e5 etablere nedgravd avfallsl\u00f8sning her, veier i seg selv ikke opp for ulemper det kan medf\u00f8re i forbindelse med den trafikale situasjonen og ovenfor naboer. I tillegg vil dette som nevnt ovenfor ogs\u00e5 kunne ha en innvirkning p\u00e5 utnyttelsesgrad innenfor felt BB2. Fordelene ved \u00e5 innvilge dispensasjon er dermed ikke klart st\u00f8rre enn ulempene. Det vises for \u00f8vrig til begrunnelsen som fremg\u00e5r i vedtaket av 01.11.2022. Fagetaten vil avslutningsvis bemerke at det ikke er vurdert dispensasjon fra reguleringsplanens pkt. 1.4, selv om dette er n\u00f8dvendig for at det kan gis tillatelse, jf. det ovenfor om behov for dispensasjon. Det er ikke s\u00f8kt om dispensasjon fra denne bestemmelsen, og det kan f\u00f8lgelig ikke innvilges dispensasjon fra bestemmelsen, jf. Sivilombudet sin uttalelse i sak 2018/4012. Fagetaten vil likevel p\u00e5peke n\u00e5r det gjelder felt BB2 og forholdet til pkt. 1.4, s\u00e5 er det her lagt til grunn at det ikke skal etableres avfallsl\u00f8sninger her. Det er her lagt til grunn at det utelukkende skal v\u00e6re tale om blokkbebyggelse p\u00e5 dette arealet. Etablering av avfallsl\u00f8sning her, kan ha innvirkning for utbyggingspotensialet. Tiltaket vil for \u00f8vrig tilsynelatende komme i strid med illustrasjonsplanen som skal v\u00e6re f\u00f8rende i forbindelse med tiltak innenfor felt BB2, i den forstand at det skal etableres kj\u00f8revei til parkeringsanlegg. Det kan dermed oppst\u00e5 trafikale utfordringer, n\u00e5r felt BB2 skal opparbeides. Dette m\u00e5 tas i betraktning, ogs\u00e5 i forbindelse med oms\u00f8kte dispensasjon fra regulert byggegrense. Det vises her til illustrasjonsplan som skal v\u00e6re f\u00f8rende, samt situasjonsplan i forbindelse med s\u00f8knaden som er vist nedenfor. Illustrasjonsplan Situasjonsplan 3.3 Visuelle kvaliteter Etter pbl. \u00a7 29-2 skal ethvert tiltak prosjekteres og utf\u00f8res slik at det etter kommunen sitt skj\u00f8nn innehar gode visuelle kvaliteter, b\u00e5de i seg selv og dets funksjon, men ogs\u00e5 i forbindelse med dets bygde og naturlige omgivelser og plassering. Selv om et tiltak isolert sett innehar visuelle kvaliteter, m\u00e5 dette ogs\u00e5 vurderes i forbindelse med omr\u00e5dets karakter, se Ot.prp.nr. 45 (2007-2008) s. 342. Saksnummer KLAGE-2022/28421 Side 6 av 8 Det f\u00f8lger av rundskriv H-01/10 kap. 14.1 at: \u00abMed dette menes at bygningen gjennom sin form gir uttrykk for sin funksjon, og at andre visuelle kvaliteter skal ivaretas i prosjektering og utf\u00f8relse, slik som samspill mellom volum og h\u00f8yde, fasadeuttrykk med videre. Kravet til god kvalitet skal ogs\u00e5 tolkes relativt i forhold til tiltakets st\u00f8rrelse og synlighet. Det vil s\u00e5ledes inneb\u00e6re at en st\u00f8rre boligblokk eller et st\u00f8rre kontorbygg vil m\u00e5tte underkastes et strengere regime enn en enebolig eller kiosk. Det stilles videre krav om at tiltaket skal ha gode visuelle kvaliteter i forhold til de bygde og naturlige omgivelser det skal plasseres i. Dette er et selvstendig krav. Selv om et tiltak i seg selv har gode kvaliteter, er det ikke sikkert det kan plasseres i alle typer omgivelser. Det kreves ikke at det skal v\u00e6re likt sine bygde omgivelser, ogs\u00e5 kontraster kan v\u00e6re positive, men avvikene m\u00e5 framst\u00e5 som faglig begrunnede valg framfor tilfeldig utforming.\u00bb Det er ikke konkludert med at tiltaket ikke innehar gode visuelle kvaliteter, da det har v\u00e6rt vurdert dithen at det ikke foreligger tilstrekkelig grunnlag for \u00e5 vurdere dette n\u00e6rmere. Dette m\u00e5 alts\u00e5 ses i sammenheng med skjermingen, og hvordan den faktisk er utformet. I vurderingen av de visuelle kvalitetene, s\u00e5 vil dette v\u00e6re et sentralt moment. Det vises her til vedtaket, der det er vist til at: \u00abMottatte illustrasjoner er lite detaljerte og vi kan ikke se om \u00abgr\u00f8nn mur\u00bb er fjellskj\u00e6ring, tilfylte masser eller mur. Det er positivt at naboer p\u00e5 nedsiden som ikke vil se selve avfallsl\u00f8sningen, men om det er valgt en l\u00f8sning og plassering som oppfyller krav til visuelle kvaliteter for omr\u00e5det, er vanskelig \u00e5 f\u00e5 inntrykk av fra mottatt illustrasjon.\u00bb 3.4 Tekniske krav Det f\u00f8lger av pbl. \u00a7 29-5 at ethvert tiltak skal prosjekteres og utf\u00f8res slik at det oppfyller krav til sikkerhet, helse, milj\u00f8, energi og b\u00e6rekraftighet, og slik at vern av liv og materielle verdier ivaretas. Videre f\u00f8lger det av andre ledd at bygning med oppholdsrom skal prosjekteres og utf\u00f8res slik at krav til planl\u00f8sning m.m. blir oppfylt, herunder i samsvar med byggtekniske krav. Det f\u00f8lger av byggteknisk forskrift (TEK17) \u00a7 12-12 f\u00f8rste ledd at: \u00abDet skal tilrettelegges for kildesortering av avfall. Avfallsbr\u00f8nner, avfallssug eller annet avfallssystem skal prosjekteres og utf\u00f8res slik at det ikke oppst\u00e5r sjenerende st\u00f8y, lukt eller annen ulempe.\u00bb Det f\u00f8lger videre av andre ledd at: \u00abFelles avfallssystem for boligbygninger med krav om tilgjengelig boenhet og for byggverk med krav om universell utforming, skal v\u00e6re lett tilgjengelig, ha trinnfri atkomst og ha innkasth\u00f8yde p\u00e5 maksimum 1,2 m.\u00bb I veilederen til andre ledd fremg\u00e5r det av de preaksepterte ytelsene at: \u00abAvstanden fra en inngang for arbeidsbygning og byggverk for publikum, eller fra boenhetens inngangsd\u00f8r til et felles avfallssystem, kan v\u00e6re maksimum 100 meter.\u00bb Saksnummer KLAGE-2022/28421 Side 7 av 8 I denne saken er det tale om st\u00f8rre avstand. Dersom de preaksepterte ytelsene skal fravikes, m\u00e5 det foreligge en redegj\u00f8relse for at alternativet er likeverdig med preakseptert ytelse. De alternative ytelsene m\u00e5 alts\u00e5 samlet sett gi minst samme kvalitet og sikkerhet som de preaksepterte ytelsene. Det vises her til TEK17 \u00a7 2-2 andre ledd, med veiledning. Det vises i den forbindelse til vurderingen ovenfor, gjeldende dispensasjon og til vurderingen som fremg\u00e5r av vedtaket datert 01.11.2022. Etter fagetaten sitt syn, fremst\u00e5r ikke den oms\u00f8kte l\u00f8sningen som like god eller bedre. 3.5 Manglende befaring Det er i klagen anf\u00f8rt at det er flere forhold knyttet til vurderingen, som kunne v\u00e6rt avklart i forbindelse med en befaring. Forvaltningen har en plikt til \u00e5 s\u00f8rge for at saken er tilstrekkelig opplyst, f\u00f8r det fattes vedtak i saken, jf. fvl. \u00a7 17. Det foreligger likevel ikke en plikt til \u00e5 gjennomf\u00f8re befaring, jf. Sivilombudet sin uttalelse i sak 2008/985, der det blir uttalt: \u00abSp\u00f8rsm\u00e5let om befaring er p\u00e5krevd ved behandling av en byggesak, er ikke s\u00e6rskilt regulert i loven, men m\u00e5 avgj\u00f8res p\u00e5 bakgrunn av forvaltningens alminnelige plikt til \u00e5 s\u00f8rge for at saken er tilstrekkelig opplyst f\u00f8r vedtak treffes jf. forvaltningsloven \u00a7 17\u00bb. Slik fagetaten ser det, har det ikke v\u00e6rt n\u00f8dvendig med befaring i denne saken for \u00e5 s\u00f8rge for at saken er tilstrekkelig opplyst, jf. fvl. \u00a7 17. Det vises i den forbindelse til at det foreligger gode kart og bilder av eiendommen og omr\u00e5det, og det har v\u00e6rt korrespondanse om avfallsh\u00e5ndteringen. Det er videre tale om dispensasjon fra reguleringsplan, hvor tiltaket er oms\u00f8kt plassert p\u00e5 annet areal som heller ikke fremst\u00e5r som bedre egnet. Dette er noe som ogs\u00e5 m\u00e5 ses i sammenheng med planarbeidet, hvor det konkret er tatt stilling til lokalisering av nedgravd avfallsl\u00f8sning. Etter en gjennomgang av saken, kan ikke fagetaten se at det hefter feil ved rettsanvendelsen eller saksbehandlingen, som kan ha hatt innvirkning p\u00e5 resultatet, jf. prinsippet i fvl. \u00a7 41. Det vises her til vurderingene av klagen ovenfor. 4. Konklusjon Avslag datert 01.11.2022 opprettholdes, klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage p\u00e5 avslag, datert 18.11.2022 5. Avslag datert 01.11.2022 6. Uttalelse fra BIR, datert 24.08.2022 7. Redegj\u00f8relse renovasjonsteknisk l\u00f8sning 8. Renovasjonsteknisk plan 9. Nabomerknader og tilsvar 10. S\u00f8knad 11. Tegninger Saksnummer KLAGE-2022/28421 Side 8 av 8 "
}