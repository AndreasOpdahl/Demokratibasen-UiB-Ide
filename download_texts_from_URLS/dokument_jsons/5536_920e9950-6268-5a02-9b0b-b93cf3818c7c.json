{
  "dokument_id": "920e9950-6268-5a02-9b0b-b93cf3818c7c",
  "doc_type": "case_attachment",
  "kommune": 5536,
  "tittel": "S\u00f8knad Lokalitet Lyngen kommune Strandbergan ferdig(Vedlegg, 2MB)",
  "url": "https://innsyn.lyngen.kommune.no/wfdocument.aspx?journalpostid=2013050394&dokid=99951&versjon=1&variant=A&",
  "tekst": " Lyngen Kommune Strandveien 24 9060 Lyngseidet Att: Kommunestyret Troms\u00f8 25.04.2024 Endring av s\u00f8knad datert 26.10.2023 Vi har g\u00e5tt igjennom v\u00e5r s\u00f8knad fra 26.10.2023 lokalitet Holmen i Ullsfjord, samt h\u00f8ringssvar p\u00e5 tidligere s\u00f8knad. Med bakgrunn i dette velger Sjurelv Fiskeoppdrett AS \u00e5 trekke innsendt s\u00f8knad, men samtidig \u00e5 s\u00f8ke om oppdrettslokalitet p\u00e5 Strandbergan, nord for Lyngseidet i n\u00e6rheten av Seljevik og Kviteberg. Denne lokaliteten har vi studert med tilpasset programvare for \u00e5 se p\u00e5 topografi, noe som inneb\u00e6rer blant annet str\u00f8mforhold, havdybde, bunnterreng og andre v\u00e6rforhold. Dette for \u00e5 sikre best gunstig plassering med hensyn til fisken, milj\u00f8 og fort\u00f8yninger. Lokasjonen vil heller ikke ha problemstillingen med anadrom elver. Rottenvikelv er eneste forholdsvis store elv i n\u00e6rheten, men if\u00f8lge lokal kjennskap og NVE\u2019s vurdering g\u00e5r det ikke opp anadrom fisk i denne elven. Ved utarbeidelse av lokaliteten har vi tatt hensyn til b\u00e5ttrafikk og bebyggelse, samtidig som vi har ivaretatt hensynene til produksjon. V\u00e5r vurdering er at lokaliteten vil bli meget b\u00e6rekraftig, hvor vi skal produsere laks i pakt med omgivelsene. S\u00f8knad om lokalitet og midlertidig dispensasjon fra kystsoneplan Sjurelv Fiskeoppdrett AS s\u00f8ker med dette dispensasjon til \u00e5 etablere ny havbrukslokalitet Strandbergan i Lyngen kommune. Areal Sjurelv Fiskeoppdrett AS s\u00f8ker om f\u00f8lgende areal: \u2022 Plassering Strandbergan, nord for Lyngseidet. \u2022 8 burs r ammefort\u00f8yning med 90 x 90 meters bur o 180 x 360 meter overflateomr\u00e5de o Tilh\u00f8rende fl\u00e5te, 30 x 15 meter Sjurelv Fiskeoppdrett AS Organisasjonsnummer: Fjordvegen 255 NO-921 601 123 MVA 9107 Kval\u00f8ya Figur 1: Bilde av ramme og koordinatpunkter Figur 2: Utvidet bilde, plassering anlegg Bildet av rammen, viser ytterpunktene p\u00e5 b\u00f8yene som vil v\u00e6re synlig p\u00e5 overflaten. Fort\u00f8yningene som g\u00e5r ut fra rammen, vil g\u00e5 dypt og vil ikke v\u00e6re til hinder for b\u00e5t trafikk og ferdsel rundt anlegget. 2 Sjurelv Fiskeoppdrett AS Sjurelv Fiskeoppdrett AS ble etablert i 1984 p\u00e5 Sjurelva, Kval\u00f8ya i Troms\u00f8. Daglig leder Terje H Hansen er eneste eier og har arbeidet i selskapet siden oppstart. Selskapet har i dag kun matfiskproduksjon i sj\u00f8 med totalt 11 ansatte. Selskapet drifter med landbase p\u00e5 Sjurelva og har to lokaliteter i Kaldfjord og en lokalitet p\u00e5 Vengs\u00f8y. De siste 4 \u00e5r har selskapet ekspandert vesentlig gjennom kj\u00f8p av produksjonstillatelse (MTB-maksimal tillatt biomasse) hos staten. Selskapet kj\u00f8pte i 2020 for 24 MNOK, og i 2022 for 156 MNOK. Dette har medf\u00f8rt at selskapet i dag har en produksjonstillatelse (MTB) p\u00e5 3100 tonn, noe som medf\u00f8rer en \u00e5rlig produksjon p\u00e5 4500-5000 tonn laks. Selskapet har \u00f8konomiske muligheter og et \u00f8nske om \u00e5 \u00f8ke produksjon vesentlig fremover. For \u00e5 f\u00e5 en god utnyttelse av dagens produksjonstak (MTB-tak), er selskapet avhengig av \u00e5 f\u00e5 ny lokalitet. Samtidig er det n\u00f8dvendig med nye lokaliteter i forbindelse med fremtidig kj\u00f8p av MTB. Sjurelv Fiskeoppdrett -B\u00e6rekraft for oss Sjurelv Fiskeoppdrett AS har i dag en god og b\u00e6rekraftig filosofi p\u00e5 sin produksjon ved lokaliteter i Troms\u00f8 kommune. Selskapet \u00f8nsker \u00e5 videref\u00f8re denne filosofien ved en eventuell lokalitet i Lyngen kommune. Filosofien er \u00e5 skape minst mulig fotavtrykk og drive i pakt med milj\u00f8et. Selskapet kontrollerer bunnmilj\u00f8et under og rundt merdanlegget. Siste rapporter under v\u00e5re lokaliteter har beste karakter 1- meget god. Grunnlaget for gode bunnforhold er god drift. Vi benytter oss av b\u00e6rekraftig f\u00f4r og utf\u00f4ring kontrolleres med kamera. P\u00e5 denne m\u00e5ten har vi god kontroll over f\u00f4ringsmengden. De siste 5 \u00e5rene har vi hatt f\u00f4rfaktor pr kg laks p\u00e5 0,98 kg f\u00f4r til 1,09 kg f\u00f4r. Interne dokumenterte rutiner er utarbeidet av selskapets personell med lang erfaring og kvalitetsutstyr, dette er med p\u00e5 \u00e5 bidra til forebygging av r\u00f8mning og sykdom. Selskapet har en rekke tiltak for forebygging av sykdom. Herunder god avstand mellom lokaliteter, vaske- og desinfeksjonsrutiner, bruk av samme leverand\u00f8r som vil kunne redusere smittefarer m.m. Dette er en grunnleggende n\u00f8kkelfaktorer for \u00e5 etterleve v\u00e5r filosofi. Ringvirkninger Dersom Sjurelv Fiskeoppdrett AS f\u00e5r lokalitet i Lyngen kommune, vil det medf\u00f8re investeringer i Lyngen kommune og ringvirkninger for kommunen. Sjurelv Fiskeoppdrett AS m\u00e5 ansette personell med lokal forankring. Selskapet m\u00e5 etablere og vedlikeholde ett anlegg, hvor det er \u00f8nskelig \u00e5 bruke underleverand\u00f8rer tilh\u00f8rende kommunen. Sjurelv Fiskeoppdrett 3 AS sine fremtidsplaner er ekspansjon. I lakseoppdrettsn\u00e6ringen er dette i hovedsak mulig gjennom kj\u00f8p av maksimal tillatt biomasse hos staten. Lyngen kommune vil f\u00e5 inntekter fra havbruksfondet, basert p\u00e5 produksjon i kommunen og dersom akt\u00f8rene som drifter i kommunen kj\u00f8per vekst. I den forbindelse vil det f\u00e5 positive \u00f8konomiske ringvirkninger for Lyngen kommune dersom Sjurelv Fiskeoppdrett AS f\u00e5r etablere seg i kommunen. Tilbake i 2015 tok Troms\u00f8 kommune initiativ til en ringvirkningsanalyse p\u00e5 Sjurelv Fiskeoppdrett AS. Den skapte Sjurelv Fiskeoppdrett AS totalt 64 \u00e5rsverk i tilknyttet sin drift. Siden 2015 har selskapet vokst fra 1890 tonn MTB til 3100MTB, og omsetningen er \u00f8kt fra 70MNOK til antatt 300 MNOK i 2024. Begrunnelse for s\u00f8knad Sjurelv Fiskeoppdrett AS har behov for nye lokaliteter for \u00e5 utnytte dagens produksjonstak og v\u00e6re rigget til fremtidig MTB kj\u00f8p. Som forholdsvis liten akt\u00f8r f\u00e5r ikke selskapet utnyttet dette f\u00f8r ny lokalitet er etablert, og derfor er en dispensasjon n\u00f8dvendig. Selskapet mener ogs\u00e5 det er en fordel \u00e5 etablere seg i en ny kommune.Ett anlegg p\u00e5 Strandbergan vil samsvare med selskapets filosofi om \u00e5 skape minst mulig fotavtrykk og drive i pakt med milj\u00f8et. Anlegget \u00f8nskes i fremtiden \u00e5 v\u00e6re tilkoblet landsstr\u00f8m, og selskapet vil fokusere p\u00e5 st\u00f8yreduserende og energieffektiviserende tiltak p\u00e5 lokaliteten, for minimal p\u00e5virkning p\u00e5 omgivelsene. P\u00e5 denne bakgrunn s\u00f8kes det om midlertidig dispensasjon fra gjeldende kystsoneplan, som vil muliggj\u00f8re innsendelse av ordin\u00e6r akvakulturs\u00f8knad p\u00e5 ny havbrukslokalitet Strandbergan. Ytterligere opplysninger gis av undertegnede. Med vennlig hilsen for Sjurelv Fiskeoppdrett AS Terje Harder Hansen Daglig leder Mobiltelefonnummer +47 908 79 993 e-postadresse terjeharderh@gmail.com 4 "
}