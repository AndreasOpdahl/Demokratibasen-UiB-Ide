{
  "dokument_id": "0b6470e2-27aa-5ee5-a379-7f3a34b46bbd",
  "doc_type": "case_attachment",
  "kommune": 5501,
  "tittel": "Vedlegg 12 -  Avvisning av s\u00f8knad om opprettelse av elgvald 020524",
  "url": "https://innsyn.tromso.kommune.no/application/getMoteDokument?dokid=2001783543",
  "tekst": "Tore Pedersen Forh\u00e5pningen 31 9011 TROMS\u00d8 Deres ref.: V\u00e5r ref.: Saksbehandler: Dato: 24/08571-3 Bo Eide 02.05.2024 +47 48299524 SVAR - s\u00f8knad om elgvald.msg Troms\u00f8 kommune har mottatt deres s\u00f8knad om godkjenning av elgvaldet Oldervik Sams, med underskriftsliste fra en rekke grunneiere i Oldervikomr\u00e5det. Etter hjorteviltforskriftens \u00a7 10 skal en s\u00f8knad inneholde f\u00f8lgende: a) opplysning om hvilken art s\u00f8knaden gjelder for, b) kart som tydelig viser grensene for valdet, c) oversikt over de eiendommene (g\u00e5rds- og bruksnummer) valdet omfatter, og den enkelte eiendoms st\u00f8rrelse innenfor valdets grenser, d) oversikt over tellende areal som s\u00f8kes godkjent, e) underskrift fra den eller de som lovlig representerer hver enkelt eiendom, og f) valdansvarlig representants navn, postadresse, telefonnummer, e-postadresse og underskrift Om pkt e. st\u00e5r det s\u00e6rskilt i veileder til forskriften, s15: .... For grunneiersammenslutninger og s\u00e5 videre, er det tilstrekkelig med underskrift fra lovlig valgt representant. Bestemmelser om hvem som representerer sammenslutningen kan f\u00f8lge av vedtekter eller annet relevant regelverk. Videre st\u00e5r det: \u00abS\u00f8ker skal kunne dokumentere at rettighetsforholdene i valdet er i orden\u00bb Troms\u00f8 kommune er kjent med at det ved dom i Lagmannsretten 09.12.22, ble opprettet Oldervik Utmarkslag, med tilh\u00f8rende vedtekter. (Vedlegg 1) Eiendommene som inng\u00e5r i den leverte s\u00f8knad er alle listet som medlemmer i utmarkslaget. Vedtektenes \u00a715 gir ikke grunneiere anledning til \u00e5 melde seg ut av laget. Kommunen er av den klare oppfatning at det er utmarkslaget som disponerer jaktrettighetene til eiendommene i s\u00f8knaden, og ikke den enkelte grunneier. Pkt e) i s\u00f8knaden er derfor ikke oppfyllt. Kommunen kan av den grunn ikke behandle en s\u00f8knad fra enkelteiendommer tilsluttet utmarkslaget, det vil v\u00e6re en kjent saksbehandlingsfeil. En s\u00f8knad m\u00e5 etter hjorteviltforskriftens \u00a710, komme fra den som faktisk har jaktrettighetene, alts\u00e5 utmarkslaget. Det er kjent at det p\u00e5g\u00e5r et arbeid med etablering av styre osv, og kommunen ser frem til en s\u00f8knad fra etablert utmarkslag ved valdansvarlig om godkjenning av vald som omfatter hele utmarkslaget. Med vennlig hilsen Ernst Kloosterman Bo Eide Enhetsleder Klima og milj\u00f8r\u00e5dgiver Seksjon for byutvikling, Klima, milj\u00f8 og landbruk Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Side 2 av 2 Dokumentet er elektronisk godkjent. "
}