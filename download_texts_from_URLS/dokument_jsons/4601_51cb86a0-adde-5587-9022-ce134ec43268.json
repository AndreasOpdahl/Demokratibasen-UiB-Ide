{
  "dokument_id": "51cb86a0-adde-5587-9022-ce134ec43268",
  "doc_type": "case_attachment",
  "kommune": 4601,
  "tittel": "Supplerende kommentarer til tilsvar til fagnotat - del 2",
  "url": "https://bergen.kommune.no/politikere-utvalg/api/fil/bk360/9669995/Supplerende-kommentarer-til-tilsvar-til-fagnotat-del-2",
  "tekst": "Supplerende kommentarer til Tilsvar datert 19 november 2023 til fagnotat av 24 oktober 2023 Klage 2023/16356-4 Bergen 9 januar 2024 For god ordens skyld var Supplerende opplysninger sendt i 8 ds feildatert til 2023 (av sammenhengen fremg\u00e5r at det er sendt i 2024) ******************************************************* At tiltakshaver og melder hadde ansvar for \u00e5 s\u00f8ke bruksendring i 1999 er ikke korrekt. Fagetatens utlegging av reglene er uriktig og i beste fall en misoppfattelse. Regelanvendelsen som fagetaten p\u00e5beroper, er ikke anvendelig i dette tilfelle. N\u00e5r reglene skal leses og ansvar skal fordeles m\u00e5 utgangspunktet tas i at kommunen har ansvar for loggf\u00f8ring av status p\u00e5 eiendommene i kommunen. Dette f\u00f8lger direkte av Plan og bygningslov gjeldende i 1999 \u00a7 10-1: \u00ab\u00a7 10-1.Kommunens oppgaver og samarbeidsplikt1 Kommunen skal utf\u00f8re de gj\u00f8rem\u00e5l som er lagt til den i denne lov, forskrift og vedtekt, 2 og f\u00f8re tilsyn med at plan- og bygningslovgivningen holdes i kommunen. Plan- og bygningsmyndighetene skal s\u00f8ke samarbeid med andre offentlige myndigheter som har interesse i saker etter plan- og bygningsloven og innhente uttalelse i sp\u00f8rsm\u00e5l som h\u00f8rer under vedkommende myndighets saksomr\u00e5de. Paragrafen er opphevet av lov 27 juni 2008 nr. 71 (i kraft 1 juli 2009 iflg. res. 12 juni 2009 nr. 638), men se dens \u00a7 34-2 om overgangsbestemmelser, samt forskrift 15 juni 2009 nr. 669 om samvirke mellom bestemmelsene i gammel og ny plan- og bygningslov. 0 Endret ved lov 11 juni 1993 nr. 85 (ikr. 1 jan 1994 iflg. res 10 sep 1993 nr. 849). 1 Jfr. lov 25 sep 1992 nr. 107. 2 Se \u00a7 3 og \u00a7 4\u00bb FOR 22 01 1997 nr 34 \u00a7 9 pkt 5 om Forh\u00e5ndskonferanse, som var gjeldende i 1999 og omfattet melding etter pbl \u00a7 86 A, siteres: Kommunen skal gi informasjon om rammeforutsetninger og krav knyttet til arealplaner, infrastruktur, aktuelle lover og forskrifter, dokumentasjonskrav, koordinering med aktuelle myndigheter som skal avgi uttalelse etter pbl \u00a795 nr 2, praksis, saksbehandlingsopplegg, mulighet for trinnvis behandling, kontroll, ansvarsregler, krav til ansvarlige, og annet av betydning for saksbehandlingen. Dette kodifiserer den konkrete veiledningsplikt kommunen har etter Forvaltningslovens \u00a7 11. Et minimumskrav er derfor at Tiltakshaver/melder mottar informasjon om rett status p\u00e5 eiendommen fra kommunen. Kommunen/Byggesakssjefen er \u00e5penbart n\u00e6rmest til \u00e5 ha oversikt over eiendommens status; og s\u00e6rlig om den avviker fra registreringen i Grunnboken/ eiendomsregisteret som er basert p\u00e5 opplysninger fra kommunens oppm\u00e5lingsavdeling. Oppm\u00e5lingsavdelingen har hentet opplysningen fra byggesakssjefens arkiv. Ansvaret for \u00e5 opplyse at bruksendring var n\u00f8dvendig i 1999, n\u00e5r melder meldte om tilbygg til boligform\u00e5l, ligger \u00e5penbart innenfor konkretiseringen av kommunens plikt som angitt over. I brev fra kommunen/vedtak om retur av melding datert 17 april 1999 er tiltakets art oppgitt til \u00abBOLIGBYGG\u00bb. I dette vedtak skulle kommunen varslet om at s\u00f8knad om bruksendring var p\u00e5krevd for et tilbygg til boligform\u00e5l. Dette utelates og tas heller ikke tas opp i brev/vedtak av 25 juni 1999. Tvert imot opplyser kommunen til tiltakshaver at byggesakssjefen uttrykkelig bekrefter at meldingen ikke inneholder forhold som vil stride mot bestemmelser i pbl. Derfor kan dette ansvar ikke overf\u00f8res til tiltakshaver under henvisning til forskriften \u00a720 - Meldingssaker. Bestemmelsen siteres: For slike tiltak har tiltakshaver selv ansvaret for at tiltaket f\u00f8lger krav gitt i eller i medhold av plan- og bygningsloven. Lovens kap. XVI om saksbehandling, ansvar og kontroll gjelder ikke. Dog gjelder pbl \u00a7 93a om forh\u00e5ndskonferanse. Kommunen skal f\u00f8re tilsyn med tiltakene, jfr pbl \u00a7 10-1 Tiltakshavers har ansvar for at selve tiltaket/byggingen er i overensstemmelse med pbl. Fagavdelingen har derfor kommet i skade for \u00e5 misforst\u00e5 regeloppbyggingen. Regelen om tiltakshavers ansvar etter forskriften \u00a720, m\u00e5 forst\u00e5es og tolkes i overensstemmelse med kommunens prim\u00e6ransvar for rammebetingelsene etter pbl \u00a710- 1. Vi viser til siste punktum i bestemmelse siste siterte bestemmelse: \u00abKommunen skal f\u00f8re tilsyn med tiltakene. Jfr pbl \u00a710-1\u00bb Hadde kommunen presisert rammeforutsetningen om at s\u00f8knad om bruksendring ihht pbl \u00a7 10- 1 var n\u00f8dvendig, ville tiltakshaver sendt slik s\u00f8knad. Denne s\u00f8knad ville, som fremhevet i v\u00e5rt tilsvar til fagnotatet, v\u00e6rt innvilget i 1999. Subsidi\u00e6rt gj\u00f8res gjeldende at, selv om tiltakshaver tillegges ansvaret for manglende s\u00f8knad om bruksendring, endrer ikke dette det faktum at vedtaket om ferdigsattest for p\u00e5bygget til bolig er gyldig. Den angivelige feilen som best\u00e5r i manglende vedtak om bruksendring gir ikke i seg selv kommunen grunnlag for omgj\u00f8ring til skade, jf forvaltningsloven \u00a7 41. Sp\u00f8rsm\u00e5let om hvem som har ansvar for manglende vedtak om bruksendring er derfor uten betydning for vedtaket om ferdigattest i 1999. Saken fremst\u00e5r som klar basert p\u00e5 rett faktum og riktig rettsanvendelse. Kommunens ferdigattest p\u00e5 boligbygg er et gyldig enkeltvedtak som ikke kan endres til skade for tiltakshaver. Dersom fagetaten kommenterer v\u00e5rt tilsvar til fagnotatet eller v\u00e5re supplerende opplysninger og kommentarer, bes disse oversendt oss i kopi s\u00e5 snart som mulig. Grethe T Strandborg Per Magne Strandborg "
}