{
  "dokument_id": "b6bd9314-bcf0-566f-be95-51caf75dcabb",
  "doc_type": "case_attachment",
  "kommune": 4601,
  "tittel": "Ungdomsr\u00e5dets innspill og forslag til \u00f8konomi- og handlingsplan 2025 (UHSO)",
  "url": "https://bergen.kommune.no/politikere-utvalg/api/fil/bk360/11610306/Ungdomsradets-innspill-og-forslag-til-okonomi-og-handlingsplan-2025-UHSO-",
  "tekst": " Ungdomsr\u00e5det Til Intern korrespondanse Bystyrets kontor v/Elise St\u00f8ver V\u00e5r referanse: 2024/04049-35 Bystyrets kontor v/Anne Marit Myrstad Eriksen Saksbehandler: Birgitte Teglgaard J\u00f8rgensen Dato: 27. november 2024 Fra Ungdomsr\u00e5det Ungdomsr\u00e5dets innspill og forslag til \u00f8konomi- og handlingsplan 2025 (UHSO) Ungdomsr\u00e5det behandlet i m\u00f8te 20.11.2025 sak 120/24 - Ungdomsr\u00e5det behandling av byr\u00e5dets forslag til handlings- og \u00f8konomiplan for 2025-2028 / budsjett 2025, og vedtok f\u00f8lgene: Ungdomsr\u00e5det innspill og alternative forslag til kutt i driftsbudsjettet Tjenesteomr\u00e5de 05A \u2013 Forebyggende helsearbeid Ung Arena Ungdomsr\u00e5det mener at byr\u00e5dets forslag om \u00e5 samle all drift av Ung Arena p\u00e5 Nesttun vil f\u00f8re til et vesentlig d\u00e5rligere tilbud for ungdom i nordre del av Bergen. Ung Arena er, som byr\u00e5det selv p\u00e5peker, et viktig lavterskeltilbud som gir ungdom enkel tilgang til hjelp og st\u00f8tte. Dersom dette tilbudet kun er tilgjengelig p\u00e5 Nesttun, mister det funksjonen som et reelt lavterskeltilbud for ungdom bosatt i nordre deler av byen. For disse vil avstanden og tilgjengeligheten gj\u00f8re terskelen altfor h\u00f8y. Byr\u00e5det fremhever ofte utfordringer med rus, kriminalitet og psykiske helseproblemer blant barn og unge i hele Bergen. \u00c5 fjerne Ung Arena fra \u00c5sane, en bydel med en stor ungdomsbefolkning og klare behov for slike tjenester, st\u00e5r i direkte motstrid til disse utfordringene og bydelens behov. Ungdomsr\u00e5det har tidligere understreket betydningen av tjenester som er tilgjengelige, tilpasset ungdommens behov og tilstrekkelig bemannet. Vi vil derfor fremme et forslag om \u00f8kte midler til Ung Arena Bergen, slik at driften i \u00c5sane kan opprettholdes og videref\u00f8res p\u00e5 en forsvarlig m\u00e5te Forslag i 2 punkt: 1. Det budsjetteres med 3 millioner ekstra til Ung Arena Bergen \u00e5rlig. 2. Midlene \u00f8remerkes opprettholdelse av et Ung Arena tilbud i \u00c5sane. Ungdomsr\u00e5det innspill og forslag til Strukturtiltak Strukturtiltak 17. Reklamefinansiering f.eks kollektivtrafikk Ungdomsr\u00e5det er kritiske til dette forslaget. Kj\u00f8pepress blant ungdom l\u00f8ftes av flere frem som en \u00e5rsak til \u00f8kt ungdomskriminalitet. Samtidig l\u00f8ftes reklame frem som en \u00e5rsak til d\u00e5rlig selvbilde og psykisk uhelse blant barn og unge. I tillegg vil reklame v\u00e6re en visuell fors\u00f8pling av v\u00e5rt felles byrom. Vi er imot \u00e5 utnytte en potensiell inntektsportal i bytte mot unges psykiske helse. I tillegg har det lenge v\u00e6rt en prinsippsak at Bergen sitt byrom holdes fri for reklame, og vi ser ikke hvorfor man skal snu holdninger helt n\u00e5. Alternativt forslag til vedtak: Bergen bystyret avviser byr\u00e5dets forslag om prinsippsak om reklame i offentlige rom. Med hilsen Ungdomsr\u00e5det Eowyn Tomine Saus - leder Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. "
}