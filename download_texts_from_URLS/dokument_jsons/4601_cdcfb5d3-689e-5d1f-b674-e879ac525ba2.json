{
  "dokument_id": "cdcfb5d3-689e-5d1f-b674-e879ac525ba2",
  "doc_type": "case_presentation",
  "kommune": 4601,
  "tittel": "Oppnevning av styremedlemmer til AdO Arena Drift AS",
  "url": "https://bergen.kommune.no/politikere-utvalg/api/fil/bk360/10510678/Framstilling-Oppnevning-av-styremedlemmer-til-AdO-Arena-Drift-AS",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-93 Oppnevning av styremedlemmer til AdO arena AS Hva saken gjelder: Det skal oppnevnes styremedlemmer til AdO arena AS. Kommunens eiermyndighet i aksjeselskaper ut\u00f8ves formelt gjennom generalforsamlingen. Byr\u00e5det oppnevner forslag til kandidater. Av kommunens eierskapsmelding kap. III \u00abKrav til et godt eierskap\u00bb - prinsipp 5 f\u00f8lger: \u00abStyresammensetningen skal kjennetegnes av kompetanse, kapasitet og mangfold ut fra det enkelte selskaps form\u00e5l og egenart\u00bb. Videre fremg\u00e5r av prinsipp 8 at \u00abBystyremedlemmer, byr\u00e5der og politiske r\u00e5dgivere skal ikke velges inn i styrene i aksjeselskap og kommunale foretak av habilitetshensyn.\u00bb De foresl\u00e5tte kandidatene har ikke slike verv. Kravet til kj\u00f8nnsbalanse i styrer i aksjeselskaper f\u00f8lger av kommuneloven \u00a7 21-1 om Representasjon av begge kj\u00f8nn i styret som lyder: \u00abReglene i aksjeloven \u00a7 20-6 om representasjon av begge kj\u00f8nn i styret gjelder p\u00e5 tilsvarende m\u00e5te for aksjeselskaper der kommuner og fylkeskommuner til sammen eier minst 2/3 av aksjene\u00bb. Oppnevning til styret i AdO Arena drift AS Selskapets form\u00e5l er \u00e5 betjene en tjenesteleveringsavtale med Bergen kommune i tilknytning til anlegg for sv\u00f8mming og stup og annen n\u00e6rbeslektet virksomhet i tr\u00e5d med de \u00e5rlige oppdragsavtaler mellom Bergen kommune og selskapet. Selskapet er uten eget \u00f8konomisk form\u00e5l. Selskapets styre skal ha 3 medlemmer inklusive ansattes representant. F\u00f8lgende st\u00e5r p\u00e5 valg: Bjart Nygaard og Elin Austevoll. F\u00f8lgende representanter foresl\u00e5s gjenoppnevnt til styret i AdO Arena drift AS: Bjart Nygaard har v\u00e6rt styreleder siden 2013, og gjenvelges for en ny periode p\u00e5 2 \u00e5r. Han er utdannet arkitekt fra London, og var administrerende direkt\u00f8r i GC Rieber Eiendom i perioden 1982 \u2013 2014. Han har en rekke styreverv i tillegg til vervet i AdO arena AS, blant annet som styreleder i GC Rieber Fondene, Florvaag Bruk Holding, Bergen Arkitekth\u00f8gskole og B\u00f8mlo Storsenter AS, samt styremedlem i GC Rieber AS. Han arbeider ogs\u00e5 med flere konsulentoppdrag, blant annet utvikling og bygging av seniorboliger. 1 Elin Austevoll har v\u00e6rt styremedlem siden 2013, og gjenvelges for en ny periode p\u00e5 2 \u00e5r. Hun har lang ledererfaring fra det private n\u00e6ringsliv, og har i dag ansvar for portef\u00f8lje- og konseptutvikling i Equinors globale havvindsatsing. Hun har en bachelorgrad i \u00f8konomi fra Stanford University og en mastergrad i internasjonal business fra Norges Handelsh\u00f8yskole (NHH) og har nylig fullf\u00f8rt Project Executive-programmet ved UC Berkeleys Haas School of Business i San Francisco. Austevoll har tidligere v\u00e6rt direkt\u00f8r for Equinors globale eiendomsavdeling, og har gjennom det tung erfaring innenfor eiendomsdrift. Austevoll er ogs\u00e5 en av Norges fremste eksperter innenfor sv\u00f8mming. Hun var selv ut\u00f8ver p\u00e5 internasjonalt niv\u00e5, og satte nordisk rekord p\u00e5 100 m bryst i OL i Atlanta i 1996. Hun har v\u00e6rt trener p\u00e5 landslag- og klubbniv\u00e5 i Norge, har grunnlagt og drevet Os sv\u00f8mmeklubb, og blir bedt om \u00e5 bidra med sin ekspertise til ulike evalueringer og strategiprosjekter for Olympiatoppen og Norges Idrettsforbund. Byr\u00e5dsleders vurdering og anbefaling/konklusjon: Byr\u00e5dsleder anbefaler at byr\u00e5det oppnevner de foresl\u00e5tte kandidater. Styresammensetningene vurderes \u00e5 oppfylle krav til at sittende medlemmer av bystyret og byr\u00e5det ikke skal ha styreverv i selskaper eid av kommunen, samt aksjelovens krav til representasjon av begge kj\u00f8nn i styrer. Videre vurderes ogs\u00e5 krav til kompetanse, kapasitet og mangfold ut fra selskapets form\u00e5l og egenart, slik det er nedfelt i kommunens eierskapsmelding \u00e5 v\u00e6re ivaretatt. Vedtakskompetanse Byr\u00e5dets fullmakter vedtatt av bystyret 16.12.2020 i sak 378/20 \u00a7 5-3 Valg av styremedlemmer i selskaper \u2013 herunder aksjeselskaper: \u00abByr\u00e5det ivaretar funksjonen som generalforsamling i kommunens heleide aksjeselskaper. Byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Byr\u00e5det ivaretar kommunens interesser i andre rettssubjekt organisert som AS, IKS, gjensidige selskaper og pensjonskasser. Byr\u00e5det utpeker dessuten representanter til styrende organer i andre rettssubjekter som ikke er organisert som aksjeselskaper, s\u00e5 fremt det ikke er fastsatt at bystyret selv har denne myndigheten.\u00bb Det vises ogs\u00e5 til \u00a7 6 i Byr\u00e5dets fullmakter som kollegium: OPPNEVNING TIL STYRER, R\u00c5D OG UTVALG Byr\u00e5det selv oppnevner kommunens representanter i alle styrer, r\u00e5d og utvalg som legges innenfor byr\u00e5dets ansvarsomr\u00e5de. Byr\u00e5dsleder innstiller til byr\u00e5det \u00e5 fatte f\u00f8lgende vedtak: Til styret i AdO Arena drift AS foresl\u00e5s: Som medlem og styreleder: Bjart Nygaard Som medlem: Elin Austevoll Dato: 4. juni 2024 Christine B. Meyer Byr\u00e5dsleder Dokumentet er godkjent elektronisk. 2 "
}