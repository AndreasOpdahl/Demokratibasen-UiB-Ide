{
  "dokument_id": "5f36feb5-df1f-5292-8b6e-578fd43c0931",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 354/24, Representantforslag fra Ann Kristin Helland Ramstr\u00f8m (SV) om mobil byromsm\u00f8blering p\u00e5 Festplassen Bergen bystyre 31.1.24.",
  "url": "https://bergen.kommune.no/politikere-utvalg/api/fil/bk360/11271144/Innstilling-vedtak-Representantforslag-fra-Ann-Kristin-Helland-Ramstrom-SV-om-mobil-byromsmoblering-pa-Festplassen-Bergen-bystyre-31-1-24-",
  "tekst": "Representantforslag fra Ann Kristin Helland Ramstr\u00f8m (SV) om mobil byromsm\u00f8blering p\u00e5 Festplassen Bergen bystyre 31.1.24. Bergen bystyre behandlet saken i m\u00f8tet 02.10.2024 sak 354/24 og fattet f\u00f8lgende vedtak: Forslaget avvises med bakgrunn i byr\u00e5dets svar. Bergen bystyres behandling F\u00f8lgende representant tok ordet: Ann Kristin Ramstr\u00f8m (SV). Forslag fremsatt i bystyret: Ann Kristin Ramstr\u00f8m (SV) fremsatte p\u00e5 vegne av SV f\u00f8lgende alternative forslag i to punkt: 1. Bystyret ber byr\u00e5det innarbeide midler til midlertidig byromsm\u00f8blering i budsjettet for 2025. 2. Midlertidig og mobil byromsm\u00f8blering til Festplassen skal ogs\u00e5 kunne benyttes og flyttes til andre byrom etter behov. Votering: Alternativt forslag fra SV punkt 1 og 2, fremsatt av Ann Kristin Helland Ramstr\u00f8m (SV) fikk 14 stemmer (SV, MDG, R) og var dermed falt. Innstillingen ble vedtatt med 53 stemmer (H, A, FrP, BL, V, INP, KrF, Sp, PP). Bergen bystyre behandlet saken i m\u00f8tet 04.09.2024 sak 304/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 19.06.2024 sak 250/24: Saken ble ikke behandlet p\u00e5 grunn av overskredet tid. Utvalg for milj\u00f8 og byutvikling behandlet saken i m\u00f8tet 06.06.2024 sak 158/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: Bystyret ber byr\u00e5det om \u00e5 be Bymilj\u00f8etaten \u00e5 sette opp benker, bord og annen byromsm\u00f8blering p\u00e5 Festplassen i tidsrommet 1.4 - 1.10 i 2024 som et pr\u00f8veprosjekt. M\u00f8blene skal kunne flyttes ut av omr\u00e5det n\u00e5r Festplassen brukes til arrangement. Ordningen skal evalueres f\u00f8r 2025. "
}