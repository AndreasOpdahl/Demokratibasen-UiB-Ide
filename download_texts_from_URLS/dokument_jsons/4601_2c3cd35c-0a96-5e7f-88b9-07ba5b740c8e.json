{
  "dokument_id": "2c3cd35c-0a96-5e7f-88b9-07ba5b740c8e",
  "doc_type": "case_attachment",
  "kommune": 4601,
  "tittel": "Ekstra informasjon- og dr\u00f8ftingsm\u00f8te om helsestasjonsstruktur og Familiens hus 30.04.2025 BBSM",
  "url": "https://bergen.kommune.no/politikere-utvalg/api/fil/bk360/12579825/Ekstra-informasjon-og-droftingsmote-om-helsestasjonsstruktur-og-Familiens-hus-30-04-2025-BBSM",
  "tekst": " M\u00f8tereferat V\u00e5r referanse: 2025/00757-6 Saksbehandler: Ann Carina Raknes Dato: 30. april 2025 Tid: Sted: 30.04.2024, kl.08.30 - 09.15 Bergen r\u00e5dhus og p\u00e5 Teams Til stede: Fra arbeidstakerorganisasjonene: NFF - \u00c5se Tillier Fagforbundet - Kim Andre Weidemann Samfunnsviterne - Ragnhild Gjerde NSF \u2013 Bente Leversen NPF \u2013 Linda Fjell DELTA \u2013 Gro Irene Nordtveit Fra arbeidsgiver: Bel\u00e9n Birkenes - kommunaldirekt\u00f8r Hege Verpe - R\u00e5dgiver S\u00f8lve S\u00e6tre - Seksjonssjef Ann Carina Raknes \u2013 HR r\u00e5dgiver Ekstra informasjon- og dr\u00f8ftingsm\u00f8te om helsestasjonsstruktur og Familiens hus 30.04.2025 BBSM Kommunaldirekt\u00f8ren \u00f8nsker innspill fra organisasjonene i forkant av byr\u00e5dsm\u00f8te der saken vedtas. Innspill fra organisasjonene blir formidlet til byr\u00e5det i forkant av m\u00f8tet. Presentasjon ved r\u00e5dgiver Hege Verpe fra seksjon for strategi og utredning, barn, familie og mangfold. Dr\u00f8ftelse: Delta: N\u00e5r dere sier at det vil bli en besparelse p\u00e5 0,5 merkantil stilling, vil det si at det vil bli noen overtallige? Svar: M\u00e5 se alle merkantile stillinger i sammenheng, det vil v\u00e6re litt tidlig \u00e5 ta stilling til dette allerede n\u00e5, p\u00e5 sikt er det forventet en besparelse. Delta: N\u00e5r dere ser p\u00e5 lokaler vil dere ogs\u00e5 se n\u00e6rmere p\u00e5 dette med tilgjengelighet og parkering? Svar: Ja, absolutt. Dette gjelder ikke bare den nye helsestasjonen, vi arbeider med \u00e5 forbedre tilgjengeligheten ved \u00e5 f\u00e5 flere parkeringsplasser hos Familiens hus i M\u00f8llendal. NSF (Norsk Sykepleierforbund): Veldig mye bra i denne saken. I forrige plan (Byens barn, Bergens framtid) var det starten p\u00e5 tanken om Familiens hus, s\u00e5 ble det noe uro n\u00e5r det ble opprettet. Et kompromiss var opprettholdelse av noen satellitthelsestasjoner. I Familiens hus er hensikten \u00e5 samle fagmilj\u00f8ene. Satellitthelsestasjoner er opprettholdt fordi brukerne \u00f8nsker n\u00e6rhet til helsestasjonene. I en organisering med Familiens hus, s\u00e5 kan det v\u00e6re utfordrende \u00e5 opprettholde det faglige tilbudet p\u00e5 mindre helsestasjoner utenfor Familiens hus. Hvis det er viktig for brukerne, s\u00e5 st\u00f8tter vi at det er en satellitthelsestasjon i hvert byomr\u00e5de, og at disse er av en viss st\u00f8rrelse, som for eksempel det som foresl\u00e5s i Loddefjord. Det er positivt om disse ligger i tilknytning til knutepunkt for kollektivtransport. Vi st\u00f8tter at det utredes og opprettes et Familiens hus i Fana og Ytrebygda. Kommunehuset p\u00e5 Nesttun er ikke egnet, og vi tror Lagunen er mer sentral plassering, spesielt for ungdomstilbudene v\u00e5re. N\u00e5r det gjelder fritt helsestasjonsvalg, kommer det ikke helt frem hva som ligger i det. Noe urolig for at det vil skape uforutsigbarhet i forhold til bemanning. De er bemannet ut ifra dagens behov. Det kan v\u00e6re en risiko for at barn/familier som man vil sende bekymringsmelding om til barnevernet, kan bytte mellom helsestasjoner og dermed miste kontinuitet i oppf\u00f8lgingen. Her er det viktig med grundig risikovurdering. Svar: Dette m\u00e5 vi ta med oss. Det er derfor byr\u00e5det kun vedtar en utredning av fritt stasjonsvalg, og ikke tar en umiddelbar beslutning, slik at man kan gjennomf\u00f8re en god risikovurdering og ivareta viktige hensyn. Aktuelt ogs\u00e5 i forhold til personvern og hvor mye som kan deles mellom helsestasjonene. NFF (Norsk Fysioterapiforbund): I forhold til fritt valg av helsestasjon, er det tenkt at det skal driftes etter ett \u00ab\u00f8vre tak\u00bb med tanke p\u00e5 antall innbyggere som kan kobles til en helsestasjon? Er det styrende eller vil ansatte bli flyttet etter brukernes behov? Svar: Vi har ikke g\u00e5tt inn i detaljene og m\u00e5 se n\u00e6rmere p\u00e5 det, men en mulighet kan v\u00e6re at foreldre vil m\u00e5tte s\u00f8ke om overf\u00f8ring, samtidig m\u00e5 vi kunne styre etter kapasitet. F\u00f8dselstall vil v\u00e6re viktig for planleggingen. Det m\u00e5 utredes videre. NPF (Norsk psykologforening): N\u00e5r det gjelder flytting av Laksev\u00e5g og Haugatun, vil det bli eget kontor til lege og psykolog? Hvordan vil det v\u00e6re i forhold til lokaler? Svar: Det m\u00e5 vurderes videre. NPF: Psykologene trenger egne kontor, som er lydtette, for \u00e5 v\u00e6re egnet til det arbeidet de skal utf\u00f8re, p\u00e5 samme m\u00e5te som for legene. N\u00e5r det gjelder forslaget om fritt helsestasjonsvalg, er resonnementet at enn vil velge seg vekk fra sentrum? Svar: Vi tar med innspill om at kontorene m\u00e5 v\u00e6re lydtette. N\u00e5r det gjelder Familiens hus i M\u00f8llendal tilsier prognoser at det vil ha noe mindre ekstra kapasitet. Vi har ogs\u00e5 hatt brukerunders\u00f8kelse, som viser at det er flere brukere som \u00f8nsker seg andre helsestasjoner p\u00e5 grunn av geografi. NPF: Kan det v\u00e6re lurt \u00e5 ha en pr\u00f8veperiode og med p\u00e5f\u00f8lgende evaluering? Svar: Godt innspill. NSF: Det at man lager en satellitthelsestasjon som er st\u00f8rre en Familiens hus reagerer vi p\u00e5 (Loddefjord). Familiens hus m\u00e5 fylles opp med brukere og \u00absatellittene\u00bb burde v\u00e6re alternativene. Det er s\u00e5rbart n\u00e5r det er sykdom p\u00e5 satellitthelsestasjonene. For eksempel der hvor det er bemanning med 2 ansatte og en av de er syk, kan det ikke gjennomf\u00f8res vaksinering. Svar: Det har vi forst\u00e5else for, det faglige r\u00e5det er tydelig. For brukere er det f\u00f8rst og fremst kvalitet p\u00e5 tjenestene som er viktig. NFF: I dag har fysioterapeutene sine lokaler hos Familiens hus, men er p\u00e5 bes\u00f8k p\u00e5 helsestasjonsatellittene. Vil disse satellittene konkurrerer med Familiens hus? Det er ikke tenkt \u00e5 ha fysiotilbud i Loddefjord utenom deltakelse p\u00e5 gruppekonsultasjoner med helsesykepleier. Det begrenser seg i forhold til utstyr, da m\u00e5 de likevel inn i Familiens hus dersom de trenger videre hjelp. Svar: Stemmer, bydelshelsestasjonene skal bare ha 0-5 \u00e5r, det vil si kontroller etter at barnet er f\u00f8dt. Ekstra oppf\u00f8lging hos andre tjenester som for eksempel fysioterapi vil skje p\u00e5 Familiens hus. NSF: Det m\u00e5 ogs\u00e5 sees p\u00e5 hva som blir tilbudt de forskjellige stedene. Vi m\u00e5 se p\u00e5 hvilke behov barna har. Delta: IKT Systemene er like uansett hvordan det struktureres? Svar: Ja det vil det v\u00e6re, og det skal v\u00e6re tilgjengelighet p\u00e5 tvers. Helsestasjoner er underlagt den samme taushetsplikten og underlagt den samme lederen for barn og familietjenester i Etaten. NPF: Hva er hensikten med disse to helsestasjonene i Arna, g\u00e5r det an \u00e5 organisere p\u00e5 en annen m\u00e5te, for \u00e5 sikre godt fagmilj\u00f8 og at det er tilgjengelig for brukerne? Vi er gode p\u00e5 tilpasning, og kan vi finne l\u00f8sning som ivaretar ansatte bedre. Svar: Det er slik det er organisert i dag, at helsesykepleier er p\u00e5 lokasjonen en gang per uke og har resten av arbeidstiden sin p\u00e5 en st\u00f8rre helsestasjon. NSF: N\u00e5r det gjelder denne muligheten til \u00e5 ta opp saker f\u00f8r behandling i byr\u00e5det, setter vi stor pris p\u00e5! Vi synes det er viktig og riktig at organisasjonene f\u00e5r en medvirkning f\u00f8r det blir tatt politiske avgj\u00f8relser. BBSM - Seksjon for organisasjon - HR og HMS (Arbeidssted) Bel\u00e8n Birkenes - Kommunaldirekt\u00f8r Ann Carina Raknes - Seniorr\u00e5dgiver HR Dokumentet er godkjent elektronisk. "
}