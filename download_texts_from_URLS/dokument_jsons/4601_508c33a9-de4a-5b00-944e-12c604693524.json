{
  "dokument_id": "508c33a9-de4a-5b00-944e-12c604693524",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 25.03.2025",
  "url": "https://bergen.kommune.no/politikere-utvalg/api/fil/bk360/12342576/Framstilling-Horingssaker-til-forretningsutvalget-25-03-2025",
  "tekst": " Forretningsutvalget Saksframstilling V\u00e5r referanse: 2025/41575-24 Saksbehandler: Anette Hatlemark Drabl\u00f8s H\u00f8ringssaker til forretningsutvalget 25.03.2025 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8yring - Strategisk n\u00e6ringsplan for Samnanger 2. H\u00f8ring - forslag til skjerpede regler mot risikoadferd i trafikken - mer effektiv inndragning av motorvogn ved s\u00e6rlig graverende trafikklovbrudd og innstramminger i reglene for bruk av mobiltelefon i bil 3. Invitasjon til h\u00f8yring - Temaplan for bevaring av privatarkiv i Vestland 2025 4. H\u00f8ring - Forslag til endringer i lov og forskrift om ordning med brukerrom for inntak av narkotika Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). I alle h\u00f8ringssaker er det viktig \u00e5 involvere medvirkningsr\u00e5dene dersom tema er relevante for disse brukergruppene. 1. H\u00f8yring - Strategisk n\u00e6ringsplan for Samnanger Forslag til strategisk n\u00e6ringsplan for Samnanger kommune er sendt p\u00e5 h\u00f8ring. Strategisk n\u00e6ringsplan er et viktig styringsdokument for utviklingen av n\u00e6ringslivet i Samnanger kommune. Form\u00e5let med n\u00e6ringsplanen er \u00e5 legge til rette for \u00e5 \u00f8ke verdiskapningen og arbeidsplasser, og \u00e5 gi langsiktige rammer for n\u00e6ringsutvikling i kommunen. Planen tar stilling til m\u00e5l og strategier for n\u00e6ringslivet i Samnanger, og vil danne grunnlag for framtidige tiltak og prioriteringer innen n\u00e6ringsutvikling. 1 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 13. april 2025 2. H\u00f8ring - forslag til skjerpede regler mot risikoadferd i trafikken - mer effektiv inndragning av motorvogn ved s\u00e6rlig graverende trafikklovbrudd og innstramminger i reglene for bruk av mobiltelefon i bil Samferdselsdepartementet har, i samr\u00e5d med Justis- og beredskapsdepartementet, sendt p\u00e5 h\u00f8ring rapport med forslag til endringer i vegtrafikkloven om mer effektiv inndragning av motorvogn ved s\u00e6rlig graverende trafikklovbrudd og innstramminger i reglene for bruk av mobiltelefon i bil. S\u00e6rlig graverende trafikklovbrudd, som kj\u00f8ring i meget h\u00f8y hastighet eller rusp\u00e5virket kj\u00f8ring, inneb\u00e6rer stor risiko for liv og helse for andre trafikanter og alle som oppholder seg langs veien. Effektiv forebygging av trafikkulykker ved bekjempelse av trafikkriminalitet er avgj\u00f8rende i arbeidet for nullvisjonen. I en rekke studier av d\u00f8dsulykker i trafikken er rus og fart fremhevet som de mest sentrale \u00e5rsaksfaktorene, i tillegg til uoppmerksomhet. Forslagene er utarbeidet av en arbeidsgruppe nedsatt av Samferdselsdepartementet og Justis- og beredskapsdepartementet, og f\u00f8lger opp tiltak varslet i Nasjonal transportplan (Meld St 14 2023-2024). Denne h\u00f8ringen gjelder to av tre temaer som arbeidsgruppen har utredet. Det vises til forretningsutvalgets m\u00f8te den 11.3.25 (sak 85/25) der h\u00f8ring av f\u00f8rste tema; \u00abH\u00f8ring - forslag til skjerpede regler mot risikoadferd i trafikken - forbud mot varsling av trafikkontroller\u00bb, ble behandlet. Denne h\u00f8ringen ble ansett for \u00e5 v\u00e6re prinsipiell, men ble delegert til byr\u00e5det p\u00e5 grunn av kort h\u00f8ringsfrist. I denne h\u00f8ringen foresl\u00e5s blant annet mer omfattende sanksjonsmuligheter for \u00e5 redusere omfang av \u00abvillmannskj\u00f8ring\u00bb - blant annet ved \u00e5 utvide muligheten til \u00e5 inndra kj\u00f8ret\u00f8y. Videre foresl\u00e5s innstramminger i reglene for bruk av mobiltelefon i bil, blant annet ved at f\u00f8rer forbys enhver holding eller ber\u00f8ring av mobiltelefon som ikke er fastmontert. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyre avgir h\u00f8ringssvar p\u00e5 vegne av Bergen kommune. H\u00f8ringsfristen er 8. mai 2025. 3. Invitasjon til h\u00f8ring - Temaplan for bevaring av privatarkiv i Vestland 2025 Fylkesutvalget i Vestland fylkeskommune har gjort vedtak om \u00e5 sende temaplan for bevaring av privatarkiv i Vestland ut p\u00e5 h\u00f8ring. Temaplan for privatarkiv i Vestland 2025 er en overordna og strategisk plan for privatarkivarbeidet i Vestland. Planen er forankret i \u00abKultur bygger samfunn. Regional plan for kultur 2023\u20132035\u00bb. Temaplanen l\u00f8fter fram en visjon om \u00abet folkearkiv i Vestland\u00bb og setter som m\u00e5l \u00ab\u00e5 demokratisere arkiva\u00bb. Den viser veg og retning for de neste fire \u00e5rene for alle som arbeider med vern av privatarkiv i Vestland. Planen skal sikre at privatarkiver bidrar til en samlet samfunnsdokumentasjon. Fylkestinget skal endelig vedta temaplanen i juni 2025. 2 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 16. april 2025. 4. H\u00f8ring - Forslag til endringer i lov og forskrift om ordning med brukerrom for inntak av narkotika Helse- og omsorgsdepartementet har sendt p\u00e5 h\u00f8ring forslag til endringer i lov om ordning med brukerrom for inntak av narkotika (brukerromsloven) og tilh\u00f8rende forskrift. Form\u00e5let med endringene er at det skal bli enklere for kommunene \u00e5 etablere brukerromordninger og at flere personer med alvorlige rusmiddelproblem skal f\u00e5 tilgang til brukerrom. Forslagene inng\u00e5r som en del av forebyggings- og behandlingsreformen for rusfeltet, jf. Meld. St. 5 (2024\u20132025) Trygghet, fellesskap og verdighet \u2014 Forebyggings- og behandlingsreformen for rusfeltet Del I \u2013 en ny politikk for forebygging, skadereduksjon og behandling. Kostnadene ved brukerromordninger som oppfyller alle krav i det gjeldende regelverket, kan v\u00e6re en barriere for at flere kommuner tilbyr brukerromordning, sj\u00f8lv om behovet kan v\u00e6re til stede. Det er etablert to brukerromordninger i Norge. F\u00e6rre absolutte krav kan bidra til at flere kommuner velger \u00e5 etablere brukerromordninger og til at kommuner som Oslo og Bergen kan etablere flere brukerrom, eventuelt med differensierte tilbud til ulike m\u00e5lgrupper. Forslagene gjelder i hovedsak: \u2022 Vilk\u00e5rene for \u00e5 bli registrert som bruker endres fra \u00ablangvarig narkotikaavhengighet og en helseskadelig injeksjonspraksis\u00bb til \u00abhelseskadelig og risikofylt bruk av narkotika\u00bb. \u2022 Hvilke stoff man kan bruke i brukerrom endres fra \u00abnarkotiske stoffer som injiseres\u00bb til \u00abnarkotiske stoffer\u00bb, dvs. alle stoff p\u00e5 narkotikalisten. \u2022 Kravet om at kommunen selv m\u00e5 drive brukerrom oppheves, slik at kommunen kan inng\u00e5 avtale med private om driften. \u2022 Det innf\u00f8res hjemmel for \u00e5 gj\u00f8re unntak fra noen av kravene til brukerromordninger (detaljerte krav til innholdet, lokalene og bemanningen) \u2022 Kommunene f\u00e5r anledning til \u00e5 tilby rusmiddelanalyse til de registrerte brukerne i brukerrom. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. Helse- og omsorgsdepartementet har fastsatt to ulike h\u00f8ringsfrister for denne h\u00f8ringen; 5. mai for endringer i forskriften, med unntak av \u00a7 1, og 16. juni for forslag til lovendringene og forslaget til endringer i forskriften \u00a7 1. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8yring - Strategisk n\u00e6ringsplan for Samnanger\u00bb p\u00e5 vegne av Bergen kommune. 3 2. Utvalg for milj\u00f8 og byutvikling innstiller til bystyret som avgir eventuelt h\u00f8ringssvar til \u00abH\u00f8ring - forslag til skjerpede regler mot risikoadferd i trafikken - mer effektiv inndragning av motorvogn ved s\u00e6rlig graverende trafikklovbrudd og innstramminger i reglene for bruk av mobiltelefon i bil\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abInvitasjon til h\u00f8ring - Temaplan for bevaring av privatarkiv i Vestland 2025\u00bb p\u00e5 vegne av Bergen kommune. 4. Utvalg for helse og sosial innstiller til bystyret som avgir h\u00f8ringssvar til \u00abH\u00f8ring - Forslag til endringer i lov og forskrift om ordning med brukerrom for inntak av narkotika\u00bb p\u00e5vegne av Bergen kommune. Dato: 20. mars 2025 \u00d8ivind Hauge St\u00f8le - Seksjonssjef Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringssaker 4 "
}