{
  "dokument_id": "f213d667-2727-5a18-ac85-f1161c804087",
  "doc_type": "case_presentation",
  "kommune": 4601,
  "tittel": "Fastsettelse av frister ved stortings- og sametingsvalget 2025",
  "url": "https://bergen.kommune.no/politikere-utvalg/api/fil/bk360/10892857/Framstilling-Fastsettelse-av-frister-ved-stortings-og-sametingsvalget-2025",
  "tekst": " Valgstyret Saksframstilling V\u00e5r referanse: 2024/118992-1 Saksbehandler: Ida Rambech Fastsettelse av frister ved stortings- og sametingsvalget 2025 Hva saken gjelder: Valgloven og valgforskriften har faste frister for gjennomf\u00f8ringen av valg. I tillegg skal valgstyret selv beslutte enkelte frister i valggjennomf\u00f8ringen. Frist for \u00e5 kreve manntalleksemplarer eller uttrekk fra manntallet \u2013 forslag: 30. mai 2025 Valgforskriften \u00a7 1-6 (1) fastsetter at alle som stiller liste ved valget har rett til ett gratis eksemplar av manntallet. Det er et krav at de bestiller dette innen den frist valgstyret setter, jfr. valgforskriften \u00a7 1-6 (3). Etter forskriftens 2. ledd kan partiene og gruppene som stiller liste ogs\u00e5 be om flere manntallseksemplarer og oppgaver over bestemte grupper velgere (for eksempel f\u00f8rstegangsvelgere), dersom de selv betaler for det. Partier og grupper som stiller liste ved valget skal kunne f\u00e5 manntallseksemplarer i elektronisk format, ikke bare p\u00e5 papir. Bystyredirekt\u00f8ren foresl\u00e5r at fristen for \u00e5 kreve et manntallseksemplar, eller uttrekk av manntallet, settes til 30. mai 2025. Frist for \u00e5 kreve stemmesedler \u2013 fastsettes av Vestland Fylkeskommune Etter valgforskriften \u00a7 3-7 kan tillitsvalgt for den enkelte valgliste for egen regning bestille det antall stemmesedler vedkommende \u00f8nsker av valgstyret. Krav om stemmesedler m\u00e5 fremsettes innen den frist valgstyret setter. Ved stortingsvalg bestiller partiene stemmesedler fra fylkeskommunen. Valgstyret i Bergen kommune skal derfor ikke fastsette denne fristen ved stortings- og sametingsvalget 2025. Vestland Fylkeskommune vil sende informasjon om bestillingsfrist til partiene. Frist for \u00e5 s\u00f8ke om ambulerende stemmegivning \u2013 4. september 2025 I tidligere valglov skulle valgstyret ogs\u00e5 fastsette frist for \u00e5 s\u00f8ke om ambulerende stemmegivning. Iht. \u00a7 7-2 (4) i ny valglov er fristen n\u00e5 satt til kl. 12 torsdag f\u00f8r valgdagen, og valgstyret kan ikke lenger selv fastsette denne fristen. 1 Forslag til vedtak: 1. Frist for \u00e5 kreve et eksemplar av manntallet, eller uttrekk av manntallet, settes til 30. mai 2025. 2. Informasjon om bestilling av stemmesedler og frist for ambulerende stemmegivning tas til orientering. Dato: 25. februar 2025 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. 2 "
}