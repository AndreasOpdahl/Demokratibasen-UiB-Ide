{
  "dokument_id": "bfd9a0eb-4de8-52aa-89c6-ebe35bb663f2",
  "doc_type": "case_attachment",
  "kommune": 4601,
  "tittel": "Svar p\u00e5 representantforslag fra Katrine N\u00f8dtvedt og Christine Henriksen \u00d8degaard (MDG) om utvidelse av Nyg\u00e5rdsparken",
  "url": "https://bergen.kommune.no/politikere-utvalg/api/fil/bk360/10333176/Svar-pa-representantforslag-fra-Katrine-Nodtvedt-og-Christine-Henriksen-Odegaard-MDG-om-utvidelse-av-Nygardsparken",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/17437-10 Saksbehandler: Andr\u00e9 Listhaug Fra Dato: 8. mai 2024 Byr\u00e5d for byutvikling Svar p\u00e5 representantforslag fra Katrine N\u00f8dtvedt og Christine Henriksen \u00d8degaard (MDG) om utvidelse av Nyg\u00e5rdsparken Forretningsutvalget har i m\u00f8te 6. februar 2024 i sak 51/24 fattet f\u00f8lgende vedtak: 1. Representantforslag fra Katrine N\u00f8dtvedt (MDG) og Christine Henriksen \u00d8degaard (MDG) om utvidelse av Nyg\u00e5rdsparken, oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 19.06.24. 3. Utvalg for milj\u00f8 og byutvikling avgir innstilling i saken. Representantene Katrine N\u00f8dtvedt og Christine Henriksen \u00d8degaard (MDG) har fremmet f\u00f8lgende representantforslag: Utenfor H\u00f8yteknologisenteret, mellom Florida bybanestopp og Nyg\u00e5rdsparken, ligger en asfaltert plass som i dag benyttes til parkering i regi av Bergen parkering. Dette er i strid med gjeldende arealform\u00e5l, som er angitt til gr\u00f8nnstruktur i KPA 2018. Parkeringsplassen er tidligere omtalt i Bergens Tidende 30. august 2023. Gode gr\u00f8ntomr\u00e5der er viktig for livskvaliteten til innbyggerne, samtidig som omr\u00e5der med tr\u00e6r, planter, gress og busker er med p\u00e5 \u00e5 ta vare p\u00e5 insekter, fugler og dyreliv. Et enkelt bytre tilbyr \u00f8kosystemtjenester i millionklassen. Samtidig er det et m\u00e5l \u00e5 redusere personbiltrafikken av hensyn til klima, redusere plastforurensing fra bildekk, \u00f8ke trafikksikkerhet og redusere st\u00f8y. Derfor er det uheldig at et omr\u00e5de som er regulert til offentlig gr\u00f8ntomr\u00e5de i dagens KPA, i praksis benyttes til parkeringsplasser av kommunens eget parkeringsselskap. Fremover skal det bygges ut nye boliger p\u00e5 Marineholmen, og etter hvert Dokken. Med flere innbyggere vil bruken av den allerede popul\u00e6re Nyg\u00e5rdsparken \u00f8ke. En av de viktigste l\u00e6rdommene fra korona var dessuten at bergensere trenger mer offentlig parkareal. Derfor b\u00f8r bystyret benytte anledningen til \u00e5 transformere plassen ved Florida til en utvidet del av Nyg\u00e5rdsparken, i tr\u00e5d med omr\u00e5dets arealform\u00e5l. Forslag til vedtak: Bystyret ber byr\u00e5det ruste opp arealet p\u00e5 tomten med bruksnummer 164, g\u00e5rdsnummer 332 til park, i tr\u00e5d med omr\u00e5dets arealform\u00e5l i KPA 2018. Byr\u00e5dets vurdering av representantforslaget: Byr\u00e5det viser til at arealet forslagsstillerne \u00f8nsker \u00e5 transformere fra parkeringsplass til park inng\u00e5r i planomr\u00e5det for detaljplan Marineholmen. Detaljplanen for Marineholmen ble 2. gangs behandlet av bystyre 06.03.24, arealplan-ID 65320000. Dersom representantforslaget vedtas, vil det kreve en reguleringsendring av planen. Byr\u00e5d for byutvikling Christine Kahrs erkl\u00e6rte seg inhabil i behandlingen av plansaken, p\u00e5 grunn av tidligere styreverv hos ABO Plan & Arkitektur AS og GC Rieber. Det legges til grunn at byr\u00e5d Kahrs er inhabil i denne sammenheng ogs\u00e5. Representantforslaget besvares derfor av settebyr\u00e5d Marte Joan Monstad. I forbindelse med behandlingen av reguleringsplanen i bystyret fremsatte Katrine N\u00f8dtvedt (MDG) f\u00f8lgende alternative forslag til punkt 1: \u00abBergenhus, gnr. 164, bnr. 353 mfl., Marineholmen (arealplan-ID 65320000) vist p\u00e5 plankart datert 05.10.23, med f\u00f8lgende endring: Felt o_PP2 reguleres ikke til parkeringsform\u00e5l, men beholder arealform\u00e5l som angitt i KPA 2018 (gr\u00f8ntstruktur). Bestemmelsene oppdateres i henhold til dette.\u00bb Alternativt forslag til punkt 1 fra MDG, fremsatt av Katrine Berg N\u00f8dtvedt (MDG), fikk 14 stemmer (SV, MDG, R) og var dermed falt. Representantforslaget ble overlevert i bystyrets m\u00f8te 31.01.24, litt over 1 m\u00e5ned f\u00f8r ovennevnte planbehandling. Tematikken i representantforslaget og alternativt forslag til vedtak for detaljreguleringen av Marineholmen er identiske; \u00e5 omgj\u00f8re parkeringsplass nordvest for bybaneholdeplass p\u00e5 Florida til park. Byr\u00e5det viser ogs\u00e5 til settebyr\u00e5d Marte Joan Monstads svar i tilleggsnotat til reguleringssaken i forbindelse med behandlingen i UMBY sak 46/24, datert 14.02.24. Her fremkommer det at: \u00abOmr\u00e5det er i dag nytta til parkering. Talet p\u00e5 plassar blir vesentleg redusert fr\u00e5 om lag 36 til 16. I tillegg blir delar av dagens parkeringsplass regulert til park og parkering for bysyklar. Det har gjennom planprosessen kome fram eit \u00f8nskje om \u00e5 regulere nokre parkeringsplassar p\u00e5 bakkeplan ved hovudvegsystemet. Arealet har i lang tid vore nytta til parkering, sidan 1980-1990-talet. KPA gir berre f\u00f8ringar for framtidig arealbruk etter den er vedtatt. Ettersom arealet i lang tid har vore nytta til parkering og det ikkje har vore natur p\u00e5 arealet kan ikkje byr\u00e5den sj\u00e5 at planforslaget er i strid med Naturstrategien. Byr\u00e5den ser det \u00f2g som positivt og i tr\u00e5d med Naturstrategien at delar av omr\u00e5det som i dag blir nytta til parkering blir regulert til gr\u00f8nt f\u00f8rem\u00e5l i form av park.\u00bb Etter byr\u00e5dets mening har representantforslaget allerede blitt behandlet og svart ut i forbindelse med bystyrets vedtakelse av detaljreguleringsplan for Marineholmen. Byr\u00e5det frar\u00e5der \u00e5 fravike eller starte en endringsprosess av en s\u00e5 nylig vedtatt plan. Byr\u00e5det vil likevel tilf\u00f8ye at det aktuelle parkeringsarealet p\u00e5 gnr. 164/332 administreres av Bergen parkering etter avtale med Bergen kommune. Arealet omfatter ogs\u00e5 gnr. 1644/47. Denne eiendommen er ikke nevnt i representantforslaget, men det er naturlig \u00e5 se dette i sammenheng. Det foreligger en samlet leieavtale mellom Bergen kommune og Bergen parkering for leie av bakenforliggende kaiarealer og utend\u00f8rs arealer for parkeringsvirksomhet. Arealet p\u00e5 gnr. 164 bnr. 332 og bnr. 1447 er ikke eksplisitt nevnt i avtalen, men det er innforst\u00e5tt mellom partene at dette arealet ogs\u00e5 inng\u00e5r i denne avtalen. Det f\u00f8lger av avtalen at arealer som omfattes av avtalen kan endres i leieperioden. Gjeldende leieavtale er tidsavgrenset og gjelder fra 01.01.24 til 31.12.2027 med opsjon p\u00e5 ytterligere ett \u00e5r. Avtalen kan ikke sies opp av partene i leieperioden, med mindre det foreligger vesentlig mislighold eller vesentlige endringer i arealenes bruk, eller Bergen kommune har behov for selv \u00e5 benytte arealet til annet form\u00e5l. Slike endringer m\u00e5 varsles senest seks m\u00e5neder f\u00f8r iverksettelse med tilsvarende oppsigelsestid for arealet eller avtalen i sin helhet. Arealet kan ikke frigj\u00f8res tidligst f\u00f8r ett \u00e5r etter at dette er varslet Bergen parkering som leietaker, med mindre partene blir enige om kortere varslings- og oppsigelsesfrist. Byr\u00e5det anbefaler p\u00e5 denne bakgrunn at representantforslaget ikke vedtas. Christine B. Meyer - Byr\u00e5dsleder Marte Joan Monstad - Settebyr\u00e5d for byutvikling Dokumentet er godkjent elektronisk. "
}