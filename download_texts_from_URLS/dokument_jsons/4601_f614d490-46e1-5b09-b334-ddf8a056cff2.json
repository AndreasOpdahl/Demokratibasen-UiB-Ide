{
  "dokument_id": "f614d490-46e1-5b09-b334-ddf8a056cff2",
  "doc_type": "case_minutes",
  "kommune": 4601,
  "tittel": "Saksprotokoll , 11092024, Sak 149/24, Stedsanalyse Dokken og Dokkens n\u00e6romr\u00e5der",
  "url": "https://bergen.kommune.no/politikere-utvalg/api/fil/bk360/11174915/Innstilling-vedtak-Stedsanalyse-Dokken-og-Dokkens-naeromrader",
  "tekst": "Stedsanalyse Dokken og Dokkens n\u00e6romr\u00e5der Eldrer\u00e5det behandlet saken i m\u00f8tet 11.09.2024 sak 149/24 og fattet f\u00f8lgende vedtak: F\u00f8lgende brev sendes til LEVA urban design Eldrer\u00e5det har f\u00f8lgende innspill til det videre arbeidet: Bergen kommune har et etterslep p\u00e5 bygging av sykehjem/omsorgsboliger. Dekningsgraden p\u00e5 sykehjemsplasser vil g\u00e5 ned i den n\u00e6rmeste tiden og kommunen er p\u00e5 aktiv jakt etter nye tomter til disse form\u00e5lene. Eldrer\u00e5det tror at mange eldre vil \u00f8nske \u00e5 fortsette \u00e5 bo sentrumsn\u00e6rt og mener at man her har en sv\u00e6rt god mulighet til \u00e5 sette av tomter til dette. For \u00e5 gj\u00f8re omr\u00e5det attraktivt for eldre m\u00e5 det v\u00e6re gode muligheter til \u00e5 komme ut p\u00e5 korte turer. Det vil si at det m\u00e5 v\u00e6re gr\u00f8ntomr\u00e5der/aktivitetsomr\u00e5der med benker (med armlener og ryggst\u00f8tte), slik at det er mulig \u00e5 sette seg ned i l\u00f8pet av turen. Helst p\u00e5 et sted der man kan v\u00e6re en del av aktiviteten i omr\u00e5det. Det er ogs\u00e5 positivt om uteomr\u00e5der er litt oppdelt i soner, slik at man kan velge om man \u00f8nsker \u00e5 oppholde seg p\u00e5 et sted med aktiviteter eller ett roligere sted. For at det skal oppleves som trygt \u00e5 g\u00e5 ute, ogs\u00e5 n\u00e5r det er m\u00f8rkt, b\u00f8r det v\u00e6re god gatebelysning. Det b\u00f8r heller ikke v\u00e6re for tett beplantning slik at omr\u00e5der oppleves som m\u00f8rke og tette. Eldrer\u00e5dets behandling Petter Hiis-Bergh informerte. "
}