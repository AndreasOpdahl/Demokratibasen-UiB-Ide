{
  "dokument_id": "ace82215-a9b0-5649-a956-a82ad01da716",
  "doc_type": "case_minutes",
  "kommune": 4601,
  "tittel": "Saksprotokoll UBSI, 15102024, Sak 93/24, S\u00f8knader om kommunalt tilskudd til private barnehager 2024",
  "url": "https://bergen.kommune.no/politikere-utvalg/api/fil/bk360/11348400/Innstilling-vedtak-Soknader-om-kommunalt-tilskudd-til-private-barnehager-2024",
  "tekst": "S\u00f8knader om kommunalt tilskudd til private barnehager 2024 Utvalg for barnehage, skole og idrett behandlet saken i m\u00f8tet 15.10.2024 sak 93/24 og avga f\u00f8lgende innstilling: 1. Eventus Eventyrdalen barnehage gis kommunalt tilskudd for et godkjent leke- og oppholdsareal p\u00e5 totalt 380m2. Det stilles som vilk\u00e5r at utvidelsen er gjennomf\u00f8rt innen 2 \u00e5r fra vedtaket ble fattet og at utvidelsen blir godkjent etter n\u00f8dvendige godkjenninger. 2. Eventus N\u00f8stebukten Maritime barnehage gis kommunalt tilskudd til et godkjent leke- og oppholdsareal p\u00e5 totalt 368m2. Det stilles som vilk\u00e5r at ferdigstillelse av tiltaket er gjennomf\u00f8rt innen 31. mai 2027 og at barnehagen f\u00e5r n\u00f8dvendige godkjenninger. 3. S\u00f8knaden fra KFUK-KFUM \u00c5pen barnehage om kommunalt tilskudd foresl\u00e5s ikke innvilget. 4. Norlandia Brennhaugen barnehage sin s\u00f8knad om utvidet frist innvilges og ny frist settes til 30. november 2026. Det stilles som vilk\u00e5r at tiltaket er gjennomf\u00f8rt innen ny frist og at barnehagen f\u00e5r n\u00f8dvendige godkjenninger. 5. L\u00f8vstakken barnehage sin s\u00f8knad om utvidet frist innvilges og at ny frist settes til 30.desember 2025. Det stilles som vilk\u00e5r at tiltaket er gjennomf\u00f8rt innen ny frist og at barnehagen f\u00e5r n\u00f8dvendige godkjenninger. Merknad 1 Bystyret viser til gjeldende barnehagebruksplan (2022-35) og ber byr\u00e5det arbeide for \u00e5 \u00f8ke andelen kommunale barnehageplasser for \u00e5 sikre kommunen et st\u00f8rre handlingsrom til \u00e5 utforme og dimensjonere barnehagestrukturen p\u00e5 kort og lang sikt. Merknad 2 Bystyret ber byr\u00e5det intensivere arbeidet med \u00e5 gi alle familier tilbud om barnehageplass i eget n\u00e6rmilj\u00f8 og innenfor tilh\u00f8rende skolekrets. Utvalg for barnehage, skole og idretts behandling Joel Ysteb\u00f8 (KrF) ba om habilitetsvurdering til saken. Bakgrunnen er at hans fars fetter driver/eier barnehagekjeden Eventus. Ysteb\u00f8 har m\u00f8tt ham i diverse sammenhenger, f.eks. i forbindelse med l\u00f8kkefotball, men har ikke noe n\u00e6r dialog med ham i hverdagen utover det. Det foreligger ikke automatisk inhabilitet pga. slektskap siden dette i sidelinje strekker seg \u00abs\u00e5 n\u00e6r som s\u00f8sken\u00bb, jf. forvaltningslovens \u00a7 6 annet ledd. Vurdering er foretatt etter forvaltningsloven \u00a7 6 annet ledd. Sak 93/24 gjelder direkte s\u00f8knad fra blant annet barnehagekjeden Eventus med innstiling om at to av kjedens barnehager innvilges kommunale tilskudd til et godkjent leke- og oppholdsareal. Dette vil som en f\u00f8lge av dette f\u00e5 \u00f8konomiske konsekvenser for eier som alts\u00e5 er Ysteb\u00f8 sin fars fetter. Selv om det er en forholdvis fjern famili\u00e6r tilknytning mener bystyredirekt\u00f8ren at det etter en totalvurdering har de beste grunner for seg \u00e5 anse Ysteb\u00f8 inhabil i denne saken. Det er da s\u00e6rlig lagt til grunn at saken direkte gjelder selskapet som tilh\u00f8rer Ysteb\u00f8 sin fars fetter, med de \u00f8konomiske konsekvenser dette inneb\u00e6rer, sett sammen med de hensyn som ligger til grunn for inhabilitetsreglene; sikre korrekte avgj\u00f8relser, beskytte beslutningstakerne mot at det s\u00e5s tvil om deres troverdighet, men ogs\u00e5 sikre at allmennheten skal ha tillit til at det skjer en forsvarlig saksbehandling i forvaltningen. I tillegg vises det til det alminnelige forsvarlighetsprinsippet i forvaltningen. Dette trekker i retning av \u00e5 kjenne noen inhabil ved tvil, s\u00e6rlig ved omr\u00e5der hvor det potensielt kan bli sterk politisk uenighet og debatt. Utvalg for barnehage, skole og idrett vil etter en samlet vurdering, s\u00e6rlig tatt i betraktning at det kan v\u00e6re tvil om Ysteb\u00f8 sin deltakelse ved behandling av saken kan v\u00e6re \u00abegnet til \u00e5 svekke tilliten\u00bb til hans upartiskhet, og kjente ham inhabil til \u00e5 behandle sak 93/24. Torill Belt Fagermoen (KrF) m\u00f8tte. F\u00f8lgende representanter tok ordet: Linn Kristin Eng\u00f8 (A), Knut Vindenes (H), Mikkel Gr\u00fcner (SV), Marte Stadheim Teigen (R), Thor Haakon Bakke (MDG), Vasan Singaravel (H), Asgeir Eide-Olsen (BL), Janne Gro Nyheim Rasmussen (H), Camilla N\u00f8ttveit (H). Forslag fremsatt i utvalget: Linn Kristin Eng\u00f8 (A) fremsatte p\u00e5 vegne av A, MDG, R og KrF, f\u00f8lgende alternative forslag til innstillingens punkt 3: S\u00f8knaden fra KFUK-KFUM \u00c5pen barnehage om kommunalt tilskudd innvilges. Marte Stadheim Teigen (R) fremsatte p\u00e5 vegne av R, f\u00f8lgende alternative forslag til innstillingens punkt 2: Eventus N\u00f8stebukten Maritime barnehage gis ikke kommunalt tilskudd. Bergen kommune g\u00e5r i dialog med utbygger for \u00e5 etablere kommunal barnehage p\u00e5 tomten. Merknader fremsatt i utvalget: Linn Kristin Eng\u00f8 (A) fremsatte p\u00e5 vegne av A, SV, MDG og R, f\u00f8lgende merknad: Bystyret viser til gjeldende barnehagebruksplan (2022-35) og ber byr\u00e5det arbeide for \u00e5 \u00f8ke andelen kommunale barnehageplasser for \u00e5 sikre kommunen et st\u00f8rre handlingsrom til \u00e5 utforme og dimensjonere barnehagestrukturen p\u00e5 kort og lang sikt. Linn Kristin Eng\u00f8 (A) fremsatte p\u00e5 vegne av A, SV, MDG, R og KrF, f\u00f8lgende merknad: Bystyret ber byr\u00e5det intensivere arbeidet med \u00e5 gi alle familier tilbud om barnehageplass i eget n\u00e6rmilj\u00f8 og innenfor tilh\u00f8rende skolekrets. Votering: Innstillingen punkt 1, 4 og 5 ble tiltr\u00e5dt enstemmig. Alternativt forslag til innstillingens punkt 2 fra R, fremsatt av Marte Stadheim Teigen (R) fikk 4 stemmer (SV, MDG, R). Innstillingen punkt 2 ble tiltr\u00e5dt med 11 stemmer (H, A, FrP, BL, KrF). Alternativt forslag til innstillingens punkt 3 fra A, MDG, R, og KrF, fremsatt av Linn Kristin Eng\u00f8 (A) fikk 7 stemmer (A, MDG, R, KrF). Innstillingen punkt 3 ble tiltr\u00e5dt med 8 stemmer (H, SV, FrP, BL). Merknad fra A, SV, MDG og R, fremsatt av Linn Kristin Eng\u00f8 (A) ble tiltr\u00e5dt 8 med stemmer (A, SV, MDG, R). 2 Merknad fra A, SV, MDG, R, og KrF, fremsatt av Linn Kristin Eng\u00f8 (A) ble tiltr\u00e5dt med 9 stemmer (A, SV, MDG, R, KrF). Byr\u00e5det behandlet saken i m\u00f8tet 26.09.2024 sak 289/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknader er byr\u00e5dets og utvalgets innstilling likelydende. 3 "
}