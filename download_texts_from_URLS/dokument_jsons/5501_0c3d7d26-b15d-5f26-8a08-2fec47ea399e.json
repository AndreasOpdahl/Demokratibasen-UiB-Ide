{
  "dokument_id": "0c3d7d26-b15d-5f26-8a08-2fec47ea399e",
  "doc_type": "case_presentation",
  "kommune": 5501,
  "tittel": "Orienteringssak - Reduksjon i administrative kostnader",
  "url": "https://innsyn.tromso.kommune.no/application/getMoteDokument?dokid=2001990096",
  "tekst": "Arkivsaksnr. 25/03168-1 Saksbehandler Magnus Wider\u00f8e Saksgang M\u00f8tedato Formannskapet 04.03.2025 Orienteringssak - Reduksjon i administrative kostnader Kommunedirekt\u00f8rens innstilling til vedtak: Saken tas til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder I sak 175/24 vedtok kommunestyret budsjett for 2025 og handlingsprogram for 2025-2028. Denne saken f\u00f8lger opp vedtaket og sp\u00f8rsm\u00e5l stilt under behandlingen av HAP 2025-2028 og gir tilbakemelding for hvordan administrasjonen skal l\u00f8se innsparingskravet \u00abkutt i administrasjon\u00bb p\u00e5 50 millioner samt realismen i dette. 30 millioner er fordelt p\u00e5 ramme \u00ab9100 \u2013 Organisasjon, ledelse og styring, mens resterende er fordelt p\u00e5 avdelingene. I svar p\u00e5 sp\u00f8rsm\u00e5l fra h\u00f8yres representant vedr\u00f8rende realisme i tiltaket sa Kommunedirekt\u00f8ren (13.12.24) at: \u00ab[...]Kommunedirekt\u00f8ren mener imidlertid at det ikke vil v\u00e6re realistisk \u00e5 oppn\u00e5 effekt i denne st\u00f8rrelsesorden i 2025\u00bb I denne saken underbygges dette og administrasjonen vurderer fremdeles at det ikke er realisme i \u00e5 oppn\u00e5 hel\u00e5rseffekt av \u00abkutt i administrasjon\u00bb. Saksutredning Organisering og oppgaver Ramme 9100 \u2013 \u00aborganisasjon, ledelse og styring\u00bb best\u00e5r av kommunedirekt\u00f8r, kommuneadvokaten, seksjon for: samfunnssikkerhet og beredskap; HR; Politisk sekretariat; \u00d8konomi, styring og b\u00e6rekraft; IT, digitalisering og arkiv og kommunikasjon. Under vises organisasjonskartet pr. 01.01.2025 for disse omr\u00e5dene. 2 Oppgaver som l\u00f8ses innenfor ramme \u00ab9100 organisasjon, ledelse og styring\u00bb Stabenes viktigste oppgave er \u00e5 bidra til helhetlig organisasjonsutvikling, blant annet innen \u00f8konomistyring, offentlige anskaffelser, virksomhetsstyring, rekruttering, sykefrav\u00e6r og HMS, ledelse, kommunikasjon, digitalisering, IT-drift og arkiv. Stabene har ogs\u00e5 ansvar for tverrsektorielle planer og strategier. I tillegg bidrar stabene med driftsst\u00f8tte for \u00e5 bidra til mest mulig effektiv drift, og tilby gode administrative tjenester til kommunens mange ansatte og tjenesteomr\u00e5der. Stabene jobber internt i egen organisasjon, med samhandling mellom politikk og administrasjon, og ogs\u00e5 utad mot sentrale samarbeidspartnere innen blant annet n\u00e6ringsliv, bransjeorganisasjoner, dialog med markedet, kommunikasjon, valg, innbyggermedvirkning med mer. Under vises et utdrag av noen av oppgavene som l\u00f8ses i dag. \u2022 Tilrettelegging for strategisk planlegging og styring av kommunen \u2022 Budsjett og \u00f8konomistyring \u2022 Tertial \u2013 og \u00f8konomirapporter, \u00e5rsavslutning og avleggelse av \u00e5rsregnskap og \u00e5rsmelding \u2022 Avviksh\u00e5ndtering \u2022 Kontroll og r\u00e5dgivning i etterlevelse av lover og regler \u2022 Strategiske og operative oppgaver knyttet til anskaffelser \u2022 Gjennomf\u00f8ring av offentlige anskaffelser i henhold til anskaffelsesregelverket \u2022 Oppf\u00f8lging av kontrakter \u2022 Kompetansehevende tiltak og oppl\u00e6ring i regelverket for offentlige anskaffelser for alle bestillere \u2022 R\u00e5dgivning og veiledning i mindre anskaffelser som utf\u00f8res av organisasjonen \u2022 Ivareta klima- og milj\u00f8 krav i anskaffelser - lovkrav om 30% vekting av tildelingskriterium i anskaffelser \u2022 Etterlevelse av seri\u00f8sitetsbestemmelsene for anbud i risikoutsatte bransjer \u2022 Ivaretakelse av lokalt n\u00e6ringsliv i anbud \u2022 Sentrale inntekter, herunder skatt og -rammetilskudd, eiendomsskatt, gebyrer og avgifter, innfordring \u2022 Ivareta arbeidsgiveransvar \u2022 S\u00f8rge for god involvering og medvirkning gjennom tillitsvalgtapparatet \u2022 Utvikle systemer for HMS og vernetjeneste \u2022 Ulike lovp\u00e5lagte oppgaver utf\u00f8rt av Bedriftshelsetjenesten \u2022 Ivareta l\u00f8nn og sykel\u00f8nnsoppgaver \u2022 Utvikle og drifte kommunens l\u00e6rlingeordning \u2022 Ledelsesutvikling \u2022 Utvikle, r\u00e5dgi og gjennomf\u00f8re l\u00f8nnsforhandlinger og s\u00e6rforhandlinger \u2022 Utvikle og skape systematikk i arbeidet med n\u00e6rv\u00e6r og sykefrav\u00e6r \u2022 R\u00e5d, veiledning, gjennomf\u00f8ring og kontraktsoppf\u00f8lging av anskaffelser \u2022 Veilede, oppdatere og vedlikeholde systemer som ivaretar funksjoner innenfor stabens ansvarsomr\u00e5der. \u2022 Prosessledelse og veiledning til ledere i gjennomf\u00f8ring av ulike prosesser, herunder kommunal planlegging, omstilling, endringsledelse, budsjett og \u00f8konomistyring. \u2022 Bist\u00e5 foretak og selskaper ihht. tjenesteavtaler \u2022 Ansvar for \u00e5 ivareta et godt partssamarbeid p\u00e5 overordnet niv\u00e5 \u2022 Veiledning og oppl\u00e6ring i personalsaker, juridiske vurderinger, arbeidsrett, sykefrav\u00e6rsoppf\u00f8lging, rekruttering og lederst\u00f8tte. \u2022 Bedriftshelsetjeneste 3 \u2022 Planlegging og gjennomf\u00f8ring av valg \u2022 Tilrettelegging for politiske m\u00f8ter. \u2022 Administrativ st\u00f8tte mot politisk ledelse \u2022 Tilrettelegge og gjennomf\u00f8re i underkant av 200 vigsler per \u00e5r. \u2022 Legge til rette for og drive frem digitalisering i Troms\u00f8 kommune \u2022 Forvaltning av digitale tjenester som brukes i Troms\u00f8 kommune \u2022 IT drift av kommunal infrastruktur, fagsystemer og lokal IT utstyr, herunder: Operativ IT- sikkerhet, brukerst\u00f8tte, plattformdrift, nettverksdrift og utvikling og integrasjoner mellom systemer \u2022 Prosjektst\u00f8tte digitaliseringsprosjekter \u2022 Sortere og h\u00e5ndtere post og innsynskrav. \u2022 Utvikling og faglig r\u00e5dgivning knyttet til arkiv \u2022 Kommunikasjon ut mot innbyggere og andre interessenter, herunder produksjon av forvaltning av kommunens kommunikasjonskanaler, grafisk profil, stillingsutlysninger og rekrutteringskampanjer \u2022 Intern kommunikasjon i Troms\u00f8 kommune \u2022 S\u00f8rge for at kommunen har oppdaterte planer for kommunikasjon i kriser \u2022 Tilrettelegger for internasjonalt- og storbysamarbeid for \u00e5 bygge kompetanse og styrke nettverk \u2022 Strategisk og operative oppgaver knyttet til med beredskapsarbeid og samfunnssikkerhet p\u00e5 tvers av sektorer \u2022 Kommunikasjonsfaglig r\u00e5dgivning og lederst\u00f8tte \u2022 Ansvar for at innhold er utformet i henhold til klarspr\u00e5k og universell utforming \u2022 Beredskapsvakt 24/7 \u2022 Ivareta beredskapslager \u2022 Totalberedskap og sivilt- milit\u00e6rt samarbeid, langtidsplan og forsvarssatsing i nord. \u2022 Innbyggernes egenberedskap \u2022 Helhetlig risiko- og s\u00e5rbarhetsarbeid Troms\u00f8 kommune \u2022 Drift av alarmsentralen 110 \u2022 N\u00e6ring- og b\u00e6rekraftsutvikling \u2022 Oppf\u00f8lging av alkohol og skjenkesaker, inkludert den alkoholpolitiske handlingsplanen med forskrifter herunder oppf\u00f8lging og kursing innen flere fagomr\u00e5der. \u2022 Administrativ eierstyring, herunder oppdragsbrev, aksjon\u00e6ravtaler og utbyttekrav. 4 Kostnader til administrasjon og \u00e5rsverksutvikling Oppdaterte tall for kostnader til administrasjon viser at kostnadene til administrasjon har g\u00e5tt ned det siste \u00e5ret. I indikatoren \u00abNetto driftsugifter 120-funksjon som andel av samlet netto driftsugifter\u00bb har Troms\u00f8 kommune g\u00e5tt fra 5,50% i 2023 til 4,74% i 2024. Mer detaljer kommer i oppdateringen av KOSTRA-tall som er klare i midten av mars. \u00c5rsverkutvikling Tallene som presenteres i det f\u00f8lgende viser utviklingen pr. 31.12 ved hvert \u00e5r. Antall fastl\u00f8nnede \u00e5rsverk innenfor stabsomr\u00e5det i Troms\u00f8 kommune har \u00f8kt fra 229 i 2021 til 245 i 2024, dette tilsvarer en \u00f8kning p\u00e5 6,9 %. Veksten har v\u00e6rt jevn gjennom perioden, med unntak av en liten nedgang fra 2023 til 2024, da antallet \u00e5rsverk ble redusert med fem. \u00d8kningen i antall \u00e5rsverk i stab for samfunn i 2023 skyldes at seksjon for samfunnssikkerhet, inkludert 110-sentralen, ble overf\u00f8rt til denne staben. Samtidig har stab for \u00f8konomi og finans holdt seg stabilt p\u00e5 rundt 40 \u00e5rsverk gjennom hele perioden. I 2024 ble stab for samfunn avviklet, og enhetene ble fordelt mellom stab for organisasjon og kommunedirekt\u00f8ren, noe som forklarer \u00f8kningen i \u00e5rsverk for disse to omr\u00e5dene fra 2023 til 2024. Tabell 1- \u00c5rsverk per organisasjonsenhet pr. 31.12 \u00c5r 2021 2022 2023 2024 Avdeling (t) \u00c5rsverk \u00c5rsverk \u00c5rsverk \u00c5rsverk Stab for \u00f8konomi og finans 41,15 40,3 40 40,35 Stab for samfunn 30,8 35,3 51,595 0 Stab for organisasjon 147,33 148,98 147,68 188,049 Kommunedirekt\u00f8r 10 11 11 16,8 Total 229,28 235,58 250,275 245,199 Ser vi n\u00e6rmere p\u00e5 utviklingen innen ulike stillinger, er det noen endringer som er verd \u00e5 merke seg. R\u00e5dgivere utgj\u00f8r den st\u00f8rste andelen av de ansatte i stabene med 105,5 \u00e5rsverk i 2024. Antall \u00e5rsverk i denne gruppen ble redusert med 10 fra 2023 til 2024, en nedgang p\u00e5 8,8 %. Totalt sett er antallet \u00e5rsverk r\u00e5dgivere i 2024 p\u00e5 samme niv\u00e5 som i 2021. Samtidig har antall konsulenter, fagarbeidere og saksbehandlere g\u00e5tt ned siden 2021, mens antall lederstillinger har \u00f8kt. Samlet har antall \u00e5rsverk i lederstillinger p\u00e5 alle niv\u00e5er, fra kommunedirekt\u00f8r til arbeidsleder, \u00f8kt fra 24 i 2021 til 42 i 2024, en vekst p\u00e5 75 %. Hoveddelen av \u00f8kningen er innen stillingene arbeidsleder, leder og enhetsleder. 5 arbeidsledere i 110-sentralen, som ikke var tilknyttet stabsomr\u00e5det f\u00f8r 2023 forklarer noe av utviklingen. \u00d8kningen i kategorien leder er knyttet til ansatte som er fagledere og prosjektledere og som ikke kan regnes administrative ledere. Tabell 2- \u00c5rsverk per stillingsbetegnelse pr. 31.12 \u00c5r 2021 2022 2023 2024 Stillings betegnelse \u00c5rsverk \u00c5rsverk \u00c5rsverk \u00c5rsverk R\u00e5dgiver 104,6 111,9 115,7 105,5 Konsulent 33 30,5 31,695 29,719 Spesialkonsulent 14,35 16,4 16 20,4 Frikj\u00f8pt tillitsvalgt 11,3 13,6 16,05 15,15 Seksjonsleder, stab 10 9 9 11 5 Enhetsleder 6 8 8,8 9 Folkevalgt 7,58 7,58 5,73 7,93 Fagarbeider 10 7 5,8 4,8 Leder 3 5 7 10 Advokat 6 5 5 4,8 Saksbehandler 4 4 3,6 3 Fagleder 3 3 4 4 Fagarbeider med fagskoleutdanning 3 3 2 2 Arbeidsleder 3 5 Politisk r\u00e5dgiver 2 2 2 2 Stabssjef 1 3 3 1 Hovedverneombud 2 1 2 2 Arbeidsleder (s\u00e6ralder) 4 Kommuneadvokaten 1 1 1 1 Kommunedirekt\u00f8r 1 1 1 1 Ordf\u00f8rer 1 1 1 1 Varaordf\u00f8rer 1 1 1 1 Seksjonsleder, avdeling 1 1 1 Lege 1 0,9 0,9 Sekret\u00e6r 1,45 Daglig leder 1 Jordmor (s\u00e6ralder) 1 Kontormedarbeider 1 Utdanningsstillinger m.m. 1 Pensjonist 0,6 0 0 Assistent 0 0 Diverse 0 0 0 0 Valgmedarbeider 0 Total 229,28 235,58 250,275 245,199 Siden 31.12.2024 har det skjedd en utvikling i \u00e5rsverkene. Omorganiseringen av stab for \u00f8konomi og finans reduserte antall direkt\u00f8rer med 1 og seksjonsledere med 4, hvor seksjonene ble omgjort til enheter. Videre p\u00e5g\u00e5r det et omorganiseringsarbeid i seksjon for HR som har m\u00e5l om \u00e5 skape mer robuste fagmilj\u00f8er blant annet gjennom \u00e5 sl\u00e5 sammen enheter og dermed redusere antall enhetsledere med 2. Prosess og rekkef\u00f8lge p\u00e5 virkemidler Arbeidet med \u00e5 f\u00f8lge opp kommunestyrets vedtak er omfattende og har stor innvirkning p\u00e5 staben og potensielt hele organisasjonen. Det er derfor viktig \u00e5 dele prosessen i ulike etapper, slik at vi kan f\u00e5 en ansvarlig og strategisk reduksjon i stabsapparatet. Arbeidet har v\u00e6rt ledet av en styringsgruppe, som best\u00e5r av organisasjonsdirekt\u00f8rens ledergruppe samt to hovedtillitsvalgte og hovedverneombud. Arbeidet har i stor grad involvert og blitt utf\u00f8rt av stabens ansatte. Denne strukturen fortsetter i det videre omstillingsarbeidet. For \u00e5 komme frem til riktige tiltak for \u00e5 fordele nedtrekket p\u00e5 administrasjon og som f\u00f8lge av \u00e5 samle en del funksjoner under en stab, har det v\u00e6rt behov for \u00e5 gj\u00f8re en prosess for \u00e5 se p\u00e5 f\u00f8lgende: 6 \u2022 Kartlegging av oppgaver, roller og ansvar \u2022 Interessent og forventningskartlegging \u2022 Identifisere beste praksis \u2022 GAP-analyse \u2022 Identifisering av tiltak og risikovurderinger Basert p\u00e5 denne prosessen foresl\u00e5r administrasjonen kostnadsreduserende tiltak i et omfang som vi mener er realistisk og forsvarlig \u00e5 gjennomf\u00f8re i 2025. For \u00e5 klare omstillingskravet har vi som kommune et sett med virkemidler og som m\u00e5 f\u00f8lges i en gitt rekkef\u00f8lge for at dette skal v\u00e6re riktig for de ansatte og for oss som arbeidsgiver. Rekkef\u00f8lgen er: 1. Fjerne oppgaver 2. Omstilling av ansatte og bruk av v\u00e5rt interne arbeidsmarked 3. Oppsigelse Denne rekkef\u00f8lgen inneb\u00e6rer at det er oppgaver som ansatte l\u00f8ser i dag, som m\u00e5 tas bort. Dette gj\u00f8r vi f\u00f8rst og fremst ved \u00e5 fokusere p\u00e5 \u00e5 fjerne oppgaver. Dette jobber vi med i dag og kommer til \u00e5 fortsette med \u00e5 jobbe med i hele 2025 \u00e5rene som kommer. Det er s\u00e6rlig omr\u00e5der hvor vi l\u00f8ser oppgaver p\u00e5 en manuell m\u00e5te som kan l\u00f8ses p\u00e5 en annen m\u00e5te, som f. eks ved digitalisering hvor vi ser et rom for \u00e5 kunne fjerne noen oppgaveportef\u00f8ljer. P\u00e5 samme m\u00e5te kan oppgavel\u00f8sningen p\u00e5 tvers av enheter og fagomr\u00e5der bidra til st\u00f8rre effektivitet og kvalitet. For \u00e5 lykkes med denne prosessen er vi avhengige av fleksibilitet og endringsvilje. I mange tilfeller l\u00f8ses endring av oppgaver med en mindre justering av oppgaver, men i andre tilfeller s\u00e5 m\u00e5 vi bruke virkemiddelet omstilling. Det handler i kort om at en ansatt ikke lenger skal l\u00f8se de oppgavene den l\u00f8ser i dag da organisasjonen har andre behov p\u00e5 kort og lang sikt. Det inneb\u00e6rer enten en fullstendig endring av stilling eller en mindre justering. Det siste virkemiddelet er oppsigelse. Selv om det ikke er \u00f8nsket, kan vi ikke utelukke oppsigelser i omstillingen Troms\u00f8 kommune g\u00e5r igjennom. Dersom det skulle v\u00e6re behov for \u00e5 si opp ansatte er v\u00e5r intensjon \u00e5 v\u00e6re tidlig ute med \u00e5 informere de ansatte som blir p\u00e5virket for \u00e5 skape forutsigbarhet og mulighet for \u00e5 kunne finne annet arbeid i eller utenfor Troms\u00f8 kommune. Vi har gode rutiner og god kompetanse p\u00e5 \u00e5 sikre gode prosesser knyttet til b\u00e5de omstilling og oppsigelser. 7 Detaljer og oppsummering av tiltak i HAP 2025-2029 I arbeidet med oppf\u00f8lging av kommunestyrets vedtak, har det v\u00e6rt naturlig \u00e5 se sammenhengen mellom de tiltakene for reduksjon i rammen som allerede l\u00e5 inne i kommunedirekt\u00f8rens forslag til handlingsprogram. Disse tiltakene utgj\u00f8r til sammen en besparelse p\u00e5 kr 27 millioner. Etter kommunestyrets vedtak i desember, utgj\u00f8r innsparingstiltakene for 2025 p\u00e5 ramme \u00ab9100 \u2013 organisasjon, ledelse og styring er til sammen 57 millioner kroner. Fra en ramme i 2024, p\u00e5 339 millioner kroner til en ramme for 2025 p\u00e5 282 millioner kroner. Reduksjonen vil kunne p\u00e5virke stabsapparatets kapasitet til utviklingsarbeid, tjenesteutvikling, n\u00f8dvendige driftsoppgaver og st\u00f8tte ut i virksomheten. Det er ogs\u00e5 betydelig risiko knyttet til om en kostnadsreduksjon i denne st\u00f8rrelsesorden er mulig \u00e5 gjennomf\u00f8re i l\u00f8pet av 2025. Det er ogs\u00e5 en risiko for at oppgaver ikke kan fjernes, men blir forskj\u00f8vet til andre deler av organisasjonen. Tabellene under viser en oversikt over innsparingstiltakene fordelt p\u00e5 kommunedirekt\u00f8rens forslag og politisk vedtak p\u00e5 ramme 9100 fra Handlingsprogrammet 2025- 2028. Innsparingstiltak 2025 2026 2027 2028 Kommunedirekt\u00f8r Avvikling av midlertidig ekstra -324 -324 -324 -324 arbeidsgiveravgift fra 2025 Besparelse telefonitjenester -177 -177 -177 -177 Effektiviseringskrav -4 741 -4 741 -4 741 -4 895 Forsikringsavtaler HR -1 900 -1 900 -1 900 -1 900 Inndekning av merforbruk -2 961 -2 961 0 0 Nytt stoffkartotek -300 -300 -300 -300 Reduksjon annonser -1 000 -1 000 -1 000 -1 000 Reduksjon antall direkt\u00f8rer -4 524 -4 524 -4 524 -4 524 Reduksjon i ledersamlinger og -600 -600 -600 -600 arrangement Reduksjon reiser, kurs og -1 253 -1 253 -1 253 -1 253 konferanser Reduksjon \u00e5rsverk -6 600 -6 600 -6 600 -6 600 Redusere antall digitale -200 -200 -200 -200 plattformer Redusert bruk av -400 -400 -400 -400 konsulenttjenester i administrasjonen Vakante stillinger -1 200 -1 200 -1 200 -1 200 Innsparingstiltak politisk 2025 2026 2027 2028 vedtak Reduksjon i reise, kurs og -1000 -1000 -1000 -1000 konferanser Kutt i administrasjon -30000 -30000 -30000 -30000 8 Under vises en oversikt over hvordan administrasjonen \u00f8nsker \u00e5 l\u00f8se \u00abkutt i administrasjon\u00bb for 2025 og risikoen for gjennomf\u00f8ringen av tiltaket. Administrasjonen vil i l\u00f8pet av 2025 og senest i behandlingen HAP 2026-2029 komme tilbake til formannskapet p\u00e5 status p\u00e5 tiltakene og de p\u00e5f\u00f8lgende \u00e5rene. Gjennom kartlegging av oppgaver, roller, interessenter og \u00f8nsket fremtidig stabsorganisering har administrasjonen kommet frem til realistiske innsparingstiltak for totalt 13 millioner kroner for 2025. Tiltak Sum (i tusen Risiko for kroner) 2025 gjennomf\u00f8ring av tiltaket Tjenesteavtaler Eierstyring KF og selskaper (1666 timer) -2 050 H\u00f8y Tjenesteavtaler HR -500 H\u00f8y Tjenesteavtaler \u00f8konomistyring KF -960 H\u00f8y Korrigeringer tiltak 5000 lav Finansiering av 2 hel\u00e5rsstillinger over til investering -2000 Lav Inntekts\u00f8kning prosjektfinansiering -500 Middels Flytte oppgaver fra IT, digitalisering og arkiv over til -1500 Lav byggesak. Fellestjenester IT systemer og lisenser Troms\u00f8 kommune -2000 Middels Redusere moduler i rekruteringsl\u00f8sning (webcruiter) og -300 Middels salg av tjenester Felles annonsebudsjett -200 Middels Fjerne stillinger etter naturlig avgang i seksjon for politisk -130 lav sekretariat Fjerne enhetslederstilling i seksjon for HR -900 Lav Fjerne konsulentstilling HR -300 Lav Vakant r\u00e5dgiverstilling i 2025 i seksjon for HR -800 Lav Vakant stilling: i seksjon for IT, digitalisering og arkiv -400 Lav Vakante stillinger 2025 \u00f8konomi styring og b\u00e6rekraft -1200 Lav Fjerne 50% stilling Alarmsentralen -400 Middels Reduksjon kommuneadvokaten -500 Lav Totalberedskapsmelding \u2013 reduksjon i finansiering -400 Lav Reiselivsstrategi \u2013 t\u00e5leevneanalyse \u2013 reduksjon i omfang -250 Middels Diverse korrigeringer -1800 Lav Reduksjon i velferdstiltak, reise, innkj\u00f8p, kurs og -1000 Middels konferanse. Totalt: -11040 Ift. risikoen til gjennomf\u00f8ringen av tiltakene knytter det seg hovedsakelig til om et tiltak f\u00e5r u\u00f8nskede utfall ved at den estimerte innsparingen kommer som en kostnad p\u00e5 en annen post i budsjettet. Det gj\u00f8r at det hersker en usikkerhet om vi kan oppn\u00e5 en faktisk innsparing som f\u00f8lge av tiltaket. Av tiltakene er risikoen h\u00f8y for til sammen 4,46 millioner. 9 Oppgaver som reduseres eller fjernes Som en n\u00f8dvendig del av \u00e5 redusere kostnader til administrasjon s\u00e5 inneb\u00e6rer det at vi m\u00e5 fjerne eller redusere oppgaver. I punktlisten under viser vi omr\u00e5der hvor vi har identifisert en mulighet for \u00e5 redusere oppgavene. Etter hvert som vi kommer lenger i prosessen vil denne listen bli mer utfylt. \u2022 Vi reduserer \u00e5pningstiden p\u00e5 servicetorget p\u00e5 telefon og fysisk oppm\u00f8te. M\u00e5let er at flere innbyggere skal over p\u00e5 digitale flater. \u2022 Vi reduserer administrativ st\u00f8tte til politisk og administrativ ledelse \u2022 Vi reduserer st\u00f8tten og kapasitet for bistand og veiledning til organisasjonen p\u00e5 lederutvikling, omstilling, sykefrav\u00e6r, HMS, analyser, l\u00f8nn, rekruttering, juridisk bistand \u2022 Annonsering, som hovedsakelig omfatter rekrutteringskampanjer og utlysing av ledige stillinger Konsekvenser av tiltak Innsparingene kommer ikke uten konsekvenser. Dette er konsekvenser som f\u00e5r f\u00f8lge for hele Troms\u00f8 kommune: \u2022 Ledere i Troms\u00f8 kommune vil kunne f\u00e5 mindre st\u00f8tte og veiledning. \u2022 Det vil gi mindre kapasitet for bistand og veiledning til organisasjonen p\u00e5 lederutvikling, omstilling, sykefrav\u00e6r, HMS, analyser, rekruttering og juridisk bistand. \u2022 Stort arbeidspress p\u00e5 ansatte til oppgaver fases ut og fjernes. \u2022 Utviklingsprosjekter vil bli utsatt og vil ta noe lengre tid for \u00e5 f\u00e5 gjennomf\u00f8rt enn tidligere. \u2022 Lenger saksbehandlingstid og/eller svekket kvalitet \u2022 Svekkede fagmilj\u00f8 og ansatte slutter \u2022 \u00d8kende utfordringer med rekruttering og turnover \u2022 Svekkelse av det tverrsektorielle arbeidet i kommunen og oppf\u00f8lging av overordnede m\u00e5lsetninger \u2022 I mangel p\u00e5 overordnede retningslinjer, prosedyrer og rutiner s\u00e5 kan uplanlagte og utstyrte prosesser oppst\u00e5. Dette kan f\u00f8re til feil, ineffektive prosesser og frustrasjon i flere ledd. \u2022 Dobbeltarbeid som f\u00f8lge av at ting ikke gj\u00f8res rett f\u00f8rste gang. \u2022 Samlet sett d\u00e5rligere ressursutnyttelse pga. svekkede og mindre fagmilj\u00f8. \u2022 Mangelfull oppl\u00e6ring i systemer og programmer. \u2022 Utilstrekkelig tid til samhandling og informasjonsutveksling. \u2022 Manglende tid/ressurser for \u00e5 f\u00f8lge opp gevinstrealisering og \u00f8konomiske effekter. \u2022 S\u00e5rbare fagmilj\u00f8er som er sv\u00e6rt utsatt ved ikke-planlagt frav\u00e6r. \u2022 Brudd p\u00e5 anskaffelsesregelverket og potensielt p\u00e5f\u00f8lgende \u00f8konomisk tap. \u2022 Manglende journalf\u00f8ring i systemer \u2022 Omd\u00f8mmetap og svekket tillitt hos innbyggerne og v\u00e5re interessenter som f\u00f8lge av mangelfull oversikt, planer og kontroll p\u00e5 systemer, avtaler og lovverk. \u2022 Omd\u00f8mmetap og svekket tillit hos innbyggerne p\u00e5 grunn av redusert svartid, tilgjengelighet og veiledning \u2022 Lovbrudd ihht. plan og bygningsloven da lovkrav knyttet til annonser og offentlig ettersyn ikke ivaretas. Vedtatte og planlagte prosjekt kan ikke gjennomf\u00f8res og eller m\u00e5 stanses. \u2022 Oppgaveforskyvning av administrative oppgaver fra stab til andre deler av organisasjonen og spesielt ledere \u2022 Mindre kapasitet til oppf\u00f8lging av politiske vedtak og veiledning til saksbehandlere \u2022 Mindre kapasitet til administrative st\u00f8ttefunksjoner til politisk ledelse \u2022 Manglende st\u00f8tte til digitalisering. Noe som \u00f8ker risikoen for utvikling av kostnadseffektive l\u00f8sninger for tjenestene 10 IT-systemer og lisenskostnader i Troms\u00f8 kommune Administrasjonen jobber med \u00e5 redusere utgiftene av fellestjenester IT systemer og lisenser i troms\u00f8 kommune som helhet, da vi har b\u00e5de mange systemer som dekker mange av de samme behovene, men ogs\u00e5 moduler og tilleggsl\u00f8sninger som ikke er strengt talt n\u00f8dvendig. I l\u00f8pet av 2024 og starten av 2025 har vi f\u00e5tt bedre oversikt og kontroll over kostnadene og behovene som ligger til denne posten, men det er fremdeles uklart hva det samlede behovet for lisenser i organisasjonen er i dag. I fordelingen av innsparingskravet er det lagt inn 2 millioner p\u00e5 denne posten. Fremdeles er denne posten for h\u00f8y og det jobbes med \u00e5 redusere den ytterligere. Men basert p\u00e5 den informasjonen vi har per i dag vil denne posten utgj\u00f8re et negativt avvik p\u00e5 6 millioner. Administrasjonen vil jobbe for \u00e5 ta inn denne kostnaden p\u00e5 andre m\u00e5ter og redusere posten. En konsekvens vil kunne v\u00e6re at kostnader flyttes ut til tjenestene. Videre fremdrift vil administrasjonen m\u00e5tte komme tilbake til i behandlingen av tertialrapportene. Oppf\u00f8lging og videre prosess i l\u00f8pet av 2025 og budsjett 2026 I budsjettprosessen for handlingsprogram 2026-2029 vil vi bygge videre p\u00e5 arbeidet som er gjort i HAP 2025-2028 og fortsette omstillingen av Troms\u00f8 kommune. Omstillingen tar tid og vi m\u00e5 gj\u00f8re ting i riktig rekkef\u00f8lge. Vi skal jobbe med omstillingskravet og vi vil gj\u00f8re det ved \u00e5 redusere oppgaveportef\u00f8ljen, omstille ansatte og som siste utvei: oppsigelser. P\u00e5 denne m\u00e5ten sikrer vi en forsvarlig og riktig prosess. De gjennomf\u00f8rte kartleggingene og analysene gir et godt utgangspunkt for videre prosess med innsparinger. Arbeidet med \u00e5 se p\u00e5 ytterligere oppgaver som kan fjernes, samt nye m\u00e5ter \u00e5 jobbe p\u00e5 er p\u00e5g\u00e5ende og vil m\u00e5tte bli fullf\u00f8rt innen f\u00f8rste halvdel av 2025. Da vil administrasjonen kunne gi en presis tilbakemelding for hvordan innsparingskravet skal l\u00f8ses i 2026 og 2027. Konklusjon Som f\u00f8lge av at administrasjonen vil kunne klare innsparingskravet med totalt 13 millioner, men m\u00e5 korrigere for det negative avviket p\u00e5 IT-systemer og lisenskostnader s\u00e5 vil prognosen for ramme \u00ab9100 organisasjon, ledelse og styring\u00bb i 2025 v\u00e6re et merforbruk p\u00e5 25 millioner kroner. Dette m\u00e5 dekkes inn i 2026 og 2027. Vedtakskompetanse Formannskapet 11 "
}