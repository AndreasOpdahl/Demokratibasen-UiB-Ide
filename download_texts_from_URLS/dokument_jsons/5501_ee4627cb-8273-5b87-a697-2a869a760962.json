{
  "dokument_id": "ee4627cb-8273-5b87-a697-2a869a760962",
  "doc_type": "case_presentation",
  "kommune": 5501,
  "tittel": "Orientering om strategi for forvaltning, drift og vedlikehold av kommunale veier ",
  "url": "https://innsyn.tromso.kommune.no/application/getMoteDokument?dokid=2001659248",
  "tekst": "Arkivsaksnr. 24/04925-1 Saksbehandler Cathrine Falck Saksgang M\u00f8tedato Kommune- og byutviklingsutvalget Orientering om strategi for forvaltning, drift og vedlikehold av kommunale veier Kommunedirekt\u00f8rens innstilling til vedtak: Redegj\u00f8relse om strategi for forvaltning, drift og vedlikehold av kommunale veier tas til orientering Mari Enoksen Hult Mette Moh\u00e5g Konst. kommunedirekt\u00f8r Avdelingsdirekt\u00f8r for bymilj\u00f8 1 Hva saken gjelder Viser til Sak152/23 som ble vedtatt 12.12.2023 i formannskapet med f\u00f8lgende ordlyd: \u00abDet utarbeides en strategi for drift og vedlikehold av det kommunale veinettet i Troms\u00f8 kommune. Strategidokumentet skal bidra til \u00e5 stoppe vedlikeholdsetterslepet og til \u00e5 n\u00e5 overordna m\u00e5lsetninger om Troms\u00f8 kommune som en b\u00e6rekraftig kommune. M\u00e5lene og satsingene skal v\u00e6re overordnet og retningsgivende, og prioriteringene skal derfor videref\u00f8res i konkrete handlingsplaner koblet til \u00f8konomiperiodeplaner, og \u00e5rlige budsjett. Strategien skal v\u00e6re p\u00e5 plass f\u00f8r handlingsprogrammet for 2024 utarbeides\u00bb. Som en oppf\u00f8lgning av vedtaket, vil det f\u00f8lgende gi en oversikt over administrasjons arbeid, samt fremdrift, med strategiarbeidet. Saksutredning Bakgrunnen for strategien Strategien er basert p\u00e5 veirapporten 2023, som Sweco utarbeidet i l\u00f8pet av i 2022 og 2023. Denne rapporten ble utviklet med utgangspunkt i anskaffelsen av ett forvaltning, drift og vedlikeholdsverkt\u00f8y, heretter referert til som FDV-verkt\u00f8yet. Dette verkt\u00f8yet har kartlagt mengder av kommunale veier, gangarealer, og vegelemeter, og tilstand p\u00e5 veidekket. Rapporten ble presentert for orientering i desember 2023, hvor det ble vedtatt at administrasjon skal utarbeide en strategi for forvaltning, drift og vedlikehold. M\u00e5let er \u00e5 innhente vedlikeholdsetterslepet p\u00e5 kommunale veier. Med veirapporten og FDV-verkt\u00f8yet som grunnlag, har vi et solid fundament for \u00e5 utvikle en strategi som sikrer et systematisk og effektivt vedlikehold av kommunale veiene. Arbeidsgruppe Arbeidsgruppa for utarbeidelsen av strategien best\u00e5r av representanter fra enhet Veg, og enhet Bydrift. Enhetene har p\u00e5 bidratt med sin faglig og erfaringsbaserte kunnskap. I tillegg er det innhentet faglige innspill fra andre relevante enheter. Dette er gjort for \u00e5 sikre en helhetlig tiln\u00e6rming og ivareta flere aspekter ved strategien. Veirapporten 2023, kort oppsummert Troms\u00f8 kommune har forvaltningsansvar for 539,2 km kommunal vei gang og sykkelstier og fortau. Tilstand p\u00e5 veidekket er kartlagt, og realiteten er at kommunale veier lider av et betydelig vedlikeholdsetterslep. Av kommunens veier p\u00e5 539, 2 km, er 108,1 km lavstandardvei. Dette utgj\u00f8r 22,5 % av kommunalt veinett, hvorav 62% er kategorisert som sv\u00e6rt d\u00e5rlig. De kommunale veier har i dag en veikapital p\u00e5 1 368,6 millioner, og et vedlikeholdsetterslep p\u00e5 145,7 millioner. Veikapital representerer verdiene av alle kommunale veiene, som er summen av de enkelte lagene veien best\u00e5r av, minus eventuelle skader. I et b\u00e6rekrafts og samfunns\u00f8konomisk perspektiv et det viktig at kommunen tar vare p\u00e5 veiene vi allerede har. En videref\u00f8ring av den passive tiln\u00e6rmingen til vedlikehold vil medf\u00f8re betydelige fremtidige kostnader for kommunen. Dette er kostnader kommunen langt p\u00e5 vei vil kunne unng\u00e5, ved \u00e5 legge om strategien. For \u00e5 stoppe forfallet, og snu utviklingen m\u00e5 antall lavstandardveier reduseres. Per i dag er kostnaden knyttet til dette 30 millioner kroner \u00e5rlig over en periode p\u00e5 10\u00e5r. Strategien \u00abRett vei\u00bb 2 Strategien som administrasjonen har valgt \u00e5 kalle \u00abRett vei\u00bb, skal belyse veiens verdi i et bredt perspektiv. Den understreker at veien ikke bare muliggj\u00f8r milj\u00f8vennlig og trygg reise, men ogs\u00e5 at veien, som en del av den fysiske infrastrukturen, har en kvantifiserbar verdi som m\u00e5 forvaltes p\u00e5 en \u00f8konomisk b\u00e6rekraftig m\u00e5te. Strategien skal beskrive dagens situasjon, utfordringer og muligheter, slik at fremtidig styring kan ses i sammenheng med \u00f8vrige samfunnsm\u00e5l i kommuneplanens samfunnsdel og i sammenheng med andre kommunale planer. Kommunen har et forvaltningsansvar for \u00e5 ivareta investert veikapital og infrastruktur, og sikre at trafikantene har p\u00e5litelige og trygge veier. Vi \u00f8nsker \u00e5 ta vare p\u00e5 veiene vi allerede har, og belyse de \u00f8konomiske b\u00e6rekraftige gevinstene i dette. Veirapporten presenterer en stor utfordring, som det er viktig at Troms\u00f8 kommune tar tak i. Strategien skal derfor redegj\u00f8re for de \u00f8konomiske konsekvensene hvis vil ikke begynner \u00e5 innhente vedlikeholdsetterslepet. Administrasjon planlegger \u00e5 fullf\u00f8re strategien i april, slik at den er klar for politisk behandling i juni. Strategiens m\u00e5l M\u00e5lene i strategien skal gjenspeile overordnede m\u00e5l. For \u00e5 n\u00e5 m\u00e5lene skal strategien vise til strategiske grep for m\u00e5loppn\u00e5else. M\u00e5lene skal videref\u00f8res i handlingsplaner og \u00f8konomiplaner. Strategien har f\u00f8lgende tre m\u00e5lsetninger: 1. Innhente vedlikeholdsetterslepet 2. Robust organisasjon 3. B\u00e6rekraftig forvaltning, drift og vedlikehold Konklusjon MIKS-utvalget orienteres om arbeidet med strategien, slik at utvalget er involvert i prosessen i strategiarbeidet. Vedtakskompetanse Kommune- og byutviklingsutvalget Vedlegg Prosjektplan for strategi 3 "
}