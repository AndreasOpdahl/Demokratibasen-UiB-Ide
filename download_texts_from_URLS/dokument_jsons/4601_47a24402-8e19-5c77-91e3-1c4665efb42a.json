{
  "dokument_id": "47a24402-8e19-5c77-91e3-1c4665efb42a",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 113/24, Representantforslag fra Ingrid Nergaard Fjeldstad (V) og Ole-Ansger Nepomuk Martini (V) vedr mer \u00e5penhet i Bergen kommune- BEBY 22.11.23",
  "url": "https://bergen.kommune.no/politikere-utvalg/api/fil/bk360/10245614/Innstilling-vedtak-Representantforslag-fra-Ingrid-Nergaard-Fjeldstad-V-og-Ole-Ansger-Nepomuk-Martini-V-vedr-mer-apenhet-i-Bergen-kommune-BEBY-22-11-23",
  "tekst": "Representantforslag fra Ingrid Nergaard Fjeldstad (V) og Ole- Ansger Nepomuk Martini (V) vedr mer \u00e5penhet i Bergen kommune- BEBY 22.11.23 Bergen bystyre behandlet saken i m\u00f8tet 10.04.2024 sak 113/24 og fattet f\u00f8lgende vedtak: Bystyret ber byr\u00e5det utrede hvordan Bergen kommune kan bli bedre p\u00e5 \u00e5penhet i forvaltningen, med vekt p\u00e5 fullstendige postlister, rask publisering av saker, gode s\u00f8kemuligheter (ogs\u00e5 bakover i tid) og rask saksbehandling av innsynsbegj\u00e6ringer med tilh\u00f8rende veiledning. Videre bes det vurderes om Bergen kommune kan legge dokumenter tilgjengelig p\u00e5 nett (som klikkbare fulltekstdokumenter p\u00e5 postlisten), slik som i Bj\u00f8rnafjorden kommune. Byr\u00e5det bes om \u00e5 komme tilbake til bystyret med en sak etter at utredningen er gjennomf\u00f8rt. Bergen bystyres behandling F\u00f8lgende representanter tok ordet: Ole-Ansger Nepomuk Martini (V), Eva Synn\u00f8ve Hagewick Steigen (A), Even S\u00f8rland (A). Forslag fremsatt i bystyret: Ole-Ansger Nepomuk Martini (V) fremsatte p\u00e5 vegne av V f\u00f8lgende alternative forslag: Bystyret ber byr\u00e5det utrede forslag som kan bidra til st\u00f8rre \u00e5penhet rundt politiske beslutningsprosesser og kommunens forvaltning for \u00f8vrig. Byr\u00e5det bes om \u00e5 komme tilbake til bystyret med en sak etter at utredningen er gjennomf\u00f8rt. Votering: Alternativt forslag fra V, fremsatt av Ole-Ansger Nepomuk Martini (V), fikk 32 stemmer (A, SV, MDG, V, R, KrF), og var dermed falt. Innstillingen ble vedtatt enstemmig. Utvalg for finans, kultur og n\u00e6ring behandlet saken i m\u00f8tet 20.03.2024 sak 36/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillernes forslag til vedtak: Bystyret ber byr\u00e5det utrede forslag som kan bidra til st\u00f8rre \u00e5penhet rundt politiske beslutningsprosesser og kommunens forvaltning for \u00f8vrig. Byr\u00e5det bes om \u00e5 komme tilbake til bystyret med en sak etter at utredningen er gjennomf\u00f8rt. "
}