{
  "dokument_id": "d311fb5d-ca42-5e56-9329-e4998c1663e0",
  "doc_type": "case_presentation",
  "kommune": 4601,
  "tittel": "Fana, Gnr. 13, Bnr. 1132 m.fl., Tunvegen - Jacob Kj\u00f8des veg, gang- og sykkelvei",
  "url": "https://bergen.kommune.no/politikere-utvalg/api/fil/bk360/9871558/Framstilling-Fana-Gnr-13-Bnr-1132-m-fl-Tunvegen-Jacob-Kjodes-veg-gang-og-sykkelvei",
  "tekst": " R\u00e5det for byforming og arkitektur (RBA) 11-24 Saksframstilling V\u00e5r referanse: 2022/56569-28 Saksbehandler: \u00c5ge Vallestad Fana, Gnr. 13, Bnr. 1132 m.fl., Tunvegen - Jacob Kj\u00f8des veg, gang- og sykkelvei Hva saken gjelder: Saken gjelder forslag til endring av tidligere planforslag for gang- og sykkelveg i Tunvegen \u2013 Jacob Kj\u00f8des veg som var utlagt til offentlig ettersyn 01.03.2017 \u2013 25.04.2017, og p\u00e5 begrenset h\u00f8ring p\u00e5 f\u00f8lgende tidspunkt: 30.11.2017-15.12.2017, 29.04.2020-15.06.2020 og 19.07.2021-06.09.2021. Forslagstiller: Planforslaget er utarbeidet av Multiconsult AS p\u00e5 vegne av Vestland fylkeskommune. Form\u00e5l: Hovedform\u00e5let med planforslaget for Tunvegen-Jacob Kj\u00f8des veg er \u00e5 tilrettelegge for vei-, gang-, sykkel- og infrastrukturtiltak i Paradis sentrum. Endringer i forhold til opprinnelig planforslag: I forhold til planforslaget som ble sendt p\u00e5 begrenset h\u00f8ring i 2020, er det foretatt endringer knyttet til plangrense for ny veg fra Jacob Kj\u00f8des veg. Bakgrunnen for endringsforslaget er i hovedsak knyttet til ukjente grunnforhold samt \u00f8kt rigg- og anleggsomr\u00e5de for bygging langs eksisterende mur. Se varslingsbrev lengre ned p\u00e5 denne siden under \u00absaksdokumenter\u00bb for mer informasjon. Hovedform\u00e5l i opprinnelig planforslag fra 2017: Planforslaget inneholdt i all hovedsak samferdselsform\u00e5l i tr\u00e5d med omr\u00e5deplanen for Paradis. For at disse samferdselsanleggene skulle kunne bygges, m\u00e5 det i tillegg reguleres midlertidige anlegg- og riggomr\u00e5der. Det er avgj\u00f8rende for gjennomf\u00f8ringen at det sikres arealer til anlegg- og rigg, spesielt i omr\u00e5det rundt ny gang- og sykkelbro over Nesttunvegen og der det skal anlegges murer og skj\u00e6ringer. Ny infrastruktur som va-ledninger, fjernvarme, str\u00f8m og liknende krever ogs\u00e5 areal i anleggsfasen. Etter fagetatens vurdering er det viktig at det settes av nok areal til anlegg- og riggomr\u00e5der slik at gjennomf\u00f8ringen sikres, men samtidig er det viktig at det ikke settes av un\u00f8dig mye areal som b\u00e5ndlegger privat areal. R\u00e5det for byforming og arkitektur behandlet saken i m\u00f8tet 260417 sak 41-17 og fattet f\u00f8lgende vedtak: R\u00e5det st\u00f8tter fagetatens innstilling i saken, men \u00f8nsker \u00e5 kommentere at gang- og sykkelveien som er planlagt fra Jacob Kj\u00f8desvei mot bybanestoppet fremst\u00e5r som overdimensjonert. Denne kan med fordel reduseres, noe som ogs\u00e5 vil kunne redusere behov for inngripen i eksisterende milj\u00f8. (Saksnr. 201614749 \u2013 dokument 50) 1 Sakshistorikk Det ble varslet oppstart av planarbeid 10.06.2016. Planomr\u00e5det ligger p\u00e5 Paradis og omfatter del av Sandbrekkevegen, Tunvegen fra Sandbrekkevegen til Nesttunvegen og videre til Jakob Kj\u00f8des veg, samt del av Statsminister Michelsens veg og Storetveitvegen. Forslag til reguleringsplan l\u00e5 ute til offentlig ettersyn i perioden 01.03.2017 \u2013 25.04.2017. Det har v\u00e6rt begrenset h\u00f8ring for deler av planen i 2018, 2020 og 2021. I 2020 ble det varslet om utvidelse og endring av planforslag for ny veg fra Jacob Kj\u00f8des veg. Dagens detaljplan omfatter, etter begrenset h\u00f8ring (2020), ny vegadkomst for omr\u00e5det s\u00f8r for Statsminister Michelsen veg og vest for Jacob Kj\u00f8des veg. Utsnitt av planforslag id65020000 slik det ble varslet i begrenset h\u00f8ring i 2020. 2 Foresl\u00e5tte endringer: I forhold til planforslaget som ble sendt p\u00e5 begrenset h\u00f8ring i 2020, er det foretatt endringer knyttet til plangrense i omr\u00e5dene merket A og B i figur 3. Bakgrunnen for endringsforslaget er i hovedsak knyttet til ukjente grunnforhold (A), samt \u00f8kt rigg- og anleggsomr\u00e5de (B) for bygging av veg langs eksisterende mur. Figur 3 \u2013 Utsnitt fra plankart som viser utvidet plangrense i omr\u00e5de A og B. Illustrasjon: Multiconsult Figur 4 \u2013 Vegtegning av ny veg. Illustrasjon: Multiconsult 3 A. Utvidelse av planomr\u00e5de, markert med A i figur 3. Vi har grunn til \u00e5 tro at det er d\u00e5rlige grunnforhold i omr\u00e5det. Behovet for utvidelsen begrunnes med begrenset kunnskap om grunnforhold og antagelser om d\u00e5rlige grunnforhold. Planomr\u00e5det utvides for \u00e5 sikre anleggsomr\u00e5de til opparbeiding av veg Figur 5 \u2013 Utklipp Kommunedelplan for overvann som viser avrenningslinjer (r\u00f8de linjer). Kilde: Bergenskart Ved utbygging av omr\u00e5de nord\u00f8st for omr\u00e5de A og Jacob Kj\u00f8des veg ble det avdekket renne i berggrunnen, som kan f\u00f8lge vannveg i retning D\u00f8dehavet. S\u00f8rlig del av bolig p\u00e5 gnr. 13, bnr. 120 st\u00e5r p\u00e5 l\u00f8smasser. Det m\u00e5 da antas at det kan bli behov for et st\u00f8rre anleggsomr\u00e5de ved bygging av ny veg, som f\u00f8lge av avrenning i grunnen og grunnforhold. Dette kan f\u00e5 konsekvenser for endelig utforming av vegen sideareal. Figur 6 \u2013 Illustrasjon som viser byggetomt nord\u00f8st for Jacob Kj\u00f8des veg og avrenningsretning mot D\u00f8dehavet). 4 Boligeiendommen med gnr. 13, bnr. 732 har bolig tegnet av ark. K\u00e5re Fr\u00f8lich og et opparbeidet hageanlegg som er en visningshage. Det er av den grunn lagt til bestemmelser om at eksisterende hage registreres for evt. reetablering og at det ikke kan lagres overskuddsmasser p\u00e5 omr\u00e5det. Figur 7 \u2013 Illustrasjon som viser ny veg fra Jacob Kj\u00f8des veg (sett fra s\u00f8rvest). Illustrasjon: Multiconsult. Bestemmelser som setter krav om registrering og begrensninger i bruk av anleggsomr\u00e5de, \u00a73.1.2.e. og \u00a75.1.2: 5 B. Utvidelse av planomr\u00e5det langs veg, markert med B i figur 3. Det reguleres et st\u00f8rre omr\u00e5de til midlertidig rigg og anlegg. Bakgrunnen for endringen er usikkerhet knyttet til eksisterende mur sin stabilitet ved bygging av ny veg. Muren langs eiendommene gnr. 13, bnr. 132 og 944, har i dag en svak helling inn mot veg. Muren sitt bygge\u00e5r og fundament er ikke kjent. Det antas at eksisterende mur s\u00f8r for vegen m\u00e5 reetableres. Figur 8 - Utklipp fra Google Maps som viser eksisterende mur. I forslag til detaljplaner er ny veg prosjektert slik at f\u00f8rste del av ny veg fra Jacob Kj\u00f8des veg er regulert med en bredde p\u00e5 5,5 meter og eksisterende veg er regulert med bredde 4,5 meter. Boligavkj\u00f8rsler er planlagt \u00e5 kunne fungere som m\u00f8teplasser. Figur 4 og vedlagt vegtegning viser hvor m\u00f8teplasser (M) og avkj\u00f8rsler til boligeiendommene er planlagt. Figur 9 - Illustrasjon som viser ny veg fra Jacob Kj\u00f8des veg (sett fra nord\u00f8st). Illustrasjon: Multiconsult Konklusjon: Det bes om en helhetlig vurdering av endringene i planforslaget opp mot hvordan dette vil p\u00e5virke eksisterende s\u00e6rpreg og kvaliteter i omr\u00e5dets romlige og landskapsmessige kvaliteter, jamf\u00f8r arkitekturstrategiens f\u00f8lgende punkter: \u2022 03 Samspill mellom by og natur, herunder \u00abhvordan man kan bygge tett kontakt med terrenget, og plassere nye veier i tett kontakt med eksisterende terreng\u00bb. \u2022 04 Bymilj\u00f8er med egenart, herunder hvordan verneverdig historisk kulturlandskap skal brukes for \u00e5 videreutvikle Bergens byggeskikk med kvalitet og s\u00e6rpreg. 6 Forslag til vedtak: Legges frem i m\u00f8te. Dato: 9. februar 2024 \u00c5ge Vallestad - Utvalgssekret\u00e6r 7 "
}