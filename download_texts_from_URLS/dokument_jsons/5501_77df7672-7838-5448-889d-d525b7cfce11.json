{
  "dokument_id": "77df7672-7838-5448-889d-d525b7cfce11",
  "doc_type": "case_presentation",
  "kommune": 5501,
  "tittel": "Valgting og forh\u00e5ndsstemming - tid og sted",
  "url": "https://innsyn.tromso.kommune.no/application/getMoteDokument?dokid=2002083283",
  "tekst": "Arkivsaksnr. 25/08691-1 Saksbehandler \u00d8rjan Myrvoll Saksgang M\u00f8tedato Valgstyret 27.05.2025 Valgting og forh\u00e5ndsstemming - tid og sted Kommunedirekt\u00f8rens innstilling til vedtak: 1. Valgstyret tar til orientering at valgting for stortingsvalget og sametingsvalget 2025 blir avholdt s\u00f8ndag 7. og mandag 8. september 2025 i alle de 15 stemmekretsene. 2. Valgstyret vedtar valglokaler og \u00e5pningstider for valgting som vist i tabell 1 i saksfremlegget. 3. Valgstyret vedtar valglokaler og \u00e5pningstider for forh\u00e5ndsstemming som vist i tabell 2 og 3 i saksfremlegget. 4. Valgstyret kunngj\u00f8r vedtatte tider og steder for stemming i stortingsvalget og sametingsvalget 2025, samt hvilke valglokaler velgerne ikke kan komme seg inn uten hjelp. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder I henhold til valgloven skal valgstyret s\u00f8rge for at valglokalene er universelt utformet og at velgerne kan komme seg inn uten hjelp. Valgstyret skal kunngj\u00f8re hvilke steder velgerne ikke kan komme seg inn uten hjelp. Valgstyret skal bestemme tid og sted for stemmegivning i Troms\u00f8 kommune og kunngj\u00f8re dette. Saksutredning Datoer for valgting I statsr\u00e5d den 3. mai 2024 ble valgdagen for stortingsvalget og sametingsvalget fastsatt til mandag 8. september 2025. Kommunestyret vedtok den 19. juni 2024 at valgting ved stortings- og sametingsvalget i Troms\u00f8 kommune avholdes s\u00f8ndag 7. september 2025 og mandag 8. september 2025 ved alle stemmemottak i kommunen. Kommuner som skal ha \u00e5pent valgting ogs\u00e5 s\u00f8ndag 7. september m\u00e5 melde fra om dette til Valgdirektoratet innen 31. mai 2025, jf. valgloven \u00a7 9-1 fjerde ledd. Valgdirektoratet opplyser at siden 31. mai faller p\u00e5 en l\u00f8rdag i 2025 blir fristen derfor 2. juni. Om universell utforming, tilrettelegging og bytte av valglokaler Som f\u00f8lge av at ny valglov og -forskrift tr\u00e5dte i kraft i hhv. mai og november 2024, med skjerpede krav til universell utforming og tilgjengelighet, har valgsekretariatet gjennomf\u00f8rt en kartlegging av valglokaler. Rapport til byggdrift fra kartleggingen er vedlagt denne saken. En h\u00e5ndfull mindre lokaler tenkt brukt i forh\u00e5ndsstemming, samt lokaler som ikke er eid av Troms\u00f8 kommune, er ikke med i rapporten. Disse kartlegges og ev. tilrettelegges l\u00f8pende. Valgloven \u00a7 6-7. Universell utforming (1) Valgstyret skal s\u00f8rge for at valglokalene er universelt utformet, jf. likestillings- og diskrimineringsloven \u00a7 17. Velgerne skal kunne ta seg inn i valglokalene uten hjelp. (2) Hvis det er s\u00e6rlige grunner til det, kan stemmingen legges til lokaler som velgerne ikke kan ta seg inn i uten hjelp. Valgstyret skal kunngj\u00f8re hvilke valglokaler dette gjelder. Fristen for kunngj\u00f8ring etter andre ledd andre punktum er i valgforskriften satt til innen 31. mai i valg\u00e5ret (\u00a7 6-3). Som nevnt gjelder 2. juni i 2025. For \u00e5 sikre at alle velgere har anledning til \u00e5 stemme ved valget stiller valgloven i \u00a7 6-7 f\u00f8rste ledd andre punktum strengere krav til tilgjengelighet enn likestillingsloven \u00a7 17. Valgloven krever at alle velgere skal kunne ta seg inn uten hjelp, mens likestillingsloven definerer universell utforming som tilrettelegging slik at flest mulig skal kunne benytte hovedl\u00f8sningen og alminnelige funksjoner. Det er i loven et skille mellom begrepene universell utforming (\u00a7 6-7 f\u00f8rste ledd f\u00f8rste punktum) og tilgjengelighet (f\u00f8rste ledd andre punktum). Andre ledd \u00e5pner for unntak fra tilgjengelighetsbestemmelsen om at alle velgere skal kunne komme seg inn i valglokalet uten hjelp. Vilk\u00e5rene for unntak er skissert i Stortingsproposisjon 45L (2022-2023), s. 280-281. Hvis det finnes andre lokaler som kan tilrettelegges slik at alle velgere kan komme seg inn uten hjelp, uten at det er en uforholdsmessig byrde for kommunen, skal disse benyttes. I det hele tatt er det sv\u00e6rt h\u00f8y terskel for at slike unntak kan gj\u00f8res. Plikten til universell utforming gjelder ikke \u00abutforming eller tilrettelegging som inneb\u00e6rer en uforholdsmessig byrde for virksomheten\u00bb, jf. likestillings- og diskrimineringsloven \u00a7 17 tredje ledd. I praksis betyr det at enkelte krav til universell utforming kan fravikes under visse forhold, 2 men i valglokaler er de spesifikke kravene som ang\u00e5r tilgjengelighet inn til valglokalet ufravikelig. Valgforskriften \u00a7 6-2 stiller f\u00f8lgende krav til universell utforming: \u00a7 6-2. Universell utforming av valglokaler og valgutstyr (1) Valglokaler skal oppfylle krav i byggteknisk forskrift \u00a7 12-4 f\u00f8rste og andre ledd, \u00a7 12- 6 f\u00f8rste til fjerde ledd og sjette ledd bokstav a, b, c og f, \u00a7 12-7 femte ledd, \u00a7 12-13 f\u00f8rste ledd, andre ledd bokstav a, c og e, tredje ledd bokstav a\u2013d og fjerde ledd bokstav a og b og \u00a7 12-18 f\u00f8rste og andre ledd. (2) Ved bruk av rampe i valglokaler skal kravene i byggteknisk forskrift \u00a7 12-16 v\u00e6re oppfylt. (3) Bord der stemmesedler stemples og valgurner skal ha en betjeningsh\u00f8yde mellom 0,8 og 1,2 meter over det ferdige gulvet. (4) Minst 1 av 10 valgavlukker skal ha stemmeseddelhyller som er merket med punktskrift. Forarbeidene til valgloven, Stortingsproposisjon 45 L (2022-2023) (s. 282), sier at et valglokale anses som universelt utformet hvis det oppfyller kravene stilt i valgforskriften. De krav valgforskriften henviser til i byggteknisk forskrift (TEK17) er gjengitt i sin helhet med veiledning i vedlagte rapport fra kartleggingen. Imidlertid gjelder flere krav til universell utforming ved offentlige bygg enn de som listes opp i valgforskriften. Deriblant krav til gangadkomst (Byggteknisk forskrift \u00a7 8-6) som sier at gangadkomst til byggverk med krav om universell utforming ikke kan ha brattere stigning enn 1:15. Gangadkomst defineres i TEK17 som gangvei fra kj\u00f8rbar vei og parkering til inngangsparti til byggverk. Ved noen valglokaler er adkomstveien fra n\u00e6rmeste kj\u00f8rbare vei eller parkering brattere enn de krav TEK17 stiller til gangadkomst til byggverk med krav om universell utforming. De fleste steder er dette planlagt l\u00f8st ved \u00e5 opprette midlertidig handicap-parkering utenfor inngangspartiet og tilpasse eksisterende skilting. Enkelte steder lar ikke dette seg gj\u00f8re. R\u00e5dhuset: Ved r\u00e5dhuset er stigning p\u00e5 gangadkomst fra b\u00e5de Gr\u00f8nnegata og Vestregata godt over tillatt grenseverdi (ca. 1:8). Derfor m\u00e5 bevegelseshemmede som ikke kan komme seg frem til hovedinngangen benytte seg av inngangen til kinoen eller biblioteket. Sp\u00f8rsm\u00e5let som melder seg er om disse forholdene betyr at valglokalet i r\u00e5dhuset omfattes av plikten til \u00e5 kunngj\u00f8re i valglovens \u00a7 6-7 andre ledd andre punktum? Kommunal- og distriktsdepartementet skriver til Valgdirektoratet i \u00abSvar p\u00e5 henvendelse om valgloven \u00a7 6-7 om universell utforming\u00bb den 11.10.2024 (vedlagt) at valgloven \u00a7 6-7 f\u00f8rste ledd f\u00f8rste punktum kun er tatt inn i lovteksten av pedagogiske hensyn, ettersom kommunens virksomhet med valgavvikling er rettet mot allmennheten, slik at likestillingslovens krav til universell utforming gjelder for valglokaler. Videre at f\u00f8rste ledd andre punktum inneholder en presisering om at velgerne egenhendig skal kunne ta seg inn i valglokalene uten hjelp. I tillegg gj\u00f8r de det klart at det ikke p\u00e5legges noen plikt i valgloven til \u00e5 kunngj\u00f8re at hovedl\u00f8sningen helt eller delvis ikke oppfyller kravet til universell utforming. P\u00e5 direkte sp\u00f8rsm\u00e5l fra Troms\u00f8 kommune svarer Valgdirektoratet den 16.05.2025 (vedlagt) at kravet til universelt utformet inngangsparti gjelder valglokalets hovedinngang. Dvs. det skal 3 kunngj\u00f8res dersom velgere ikke kan ta seg inn uten hjelp via hovedinngangen. Dette gjelder til tross for at en alternativ inngang oppfyller vilk\u00e5rene. Valgsekretariatet vurderer da at r\u00e5dhuset omfattes av plikten til \u00e5 kunngj\u00f8re etter valglovens \u00a7 6-7 andre ledd andre punktum, ettersom ikke alle velgere kan komme seg inn gjennom valglokalets hovedinngang uten hjelp. R\u00e5dhusets hovedinngang er som f\u00f8lge av gangadkomsten ikke universelt utformet. Trondjord skole: Kartleggingen har v\u00e6rt medvirkende faktor i beslutningen om kretsendringer. Ringvass\u00f8y stemmekrets og nordre del av Kval\u00f8ya ble til Kvalsundet stemmekrets hvor Trondjord skole blir valglokale i stedet for Indre K\u00e5rvik ungdomshus p\u00e5 Ringvass\u00f8ya. Ungdomshuset avviker fra kravene p\u00e5 en rekke felt og er i privat eie. Trondjord skole kan im\u00f8tekomme kravene til universell utforming, med unntak av ett sentralt punkt: Inngangspartiet ligger \u00f8verst i en skr\u00e5ning med stigning over tillatt grenseverdi, men i motsetning til r\u00e5dhuset er det her ingen alternative innganger med lavere stigning. Valgsekretariatet vurderer at det ikke finnes bedre valglokaler i kretsen eller n\u00e6rt kretsen, slik at det er dette valglokalet som m\u00e5 benyttes. Trondjord skole skal derfor kunngj\u00f8res etter \u00a7 6-7 andre ledd andre punktum som et valglokale der ikke alle velgere kan komme seg inn uten hjelp. Kval\u00f8ysletta skole: Kval\u00f8ysletta skole har rampe i inngangspartiet som avviker fra kravene i byggteknisk forskrift. Det anses som urimelig \u00e5 skulle utbedre denne, ettersom skolen er rivningsklar neste \u00e5r. Det har blitt vurdert \u00e5 flytte valget til et annet lokale, men det har ikke lyktes \u00e5 finne noe med samme kapasitet for antall velgere og parkering som Kval\u00f8ysletta skole. Samtidig vil det v\u00e6re til ulempe for velgerne med for mye omskifting av valglokaler i kretsen siden nye Kval\u00f8ysletta ungdomsskole vil v\u00e6re i drift til valget i 2027 og det forutsettes at universell utforming og tilgjengelighet er i henhold til alle gjeldende bestemmelser. Valgsekretariatet foresl\u00e5r at valglokalet p\u00e5 Kval\u00f8ysletta skole kunngj\u00f8res som et der velgerne ikke kan komme seg inn uten hjelp. Bytte av valglokaler: Kartleggingen har f\u00f8rt til bytte av valglokaler i kretsene Stakkevollan og Lakselvbukt. I kartleggingen ble Stakkevollan skole vurdert som lite egnet uten utbedringer. Samtidig \u00f8nsker valgsekretariatet en mer sentral beliggenhet for valglokalet i Stakkevollan stemmekrets \u2013 den byn\u00e6re kretsen med lavest oppm\u00f8te i stortingsvalget 2021. Derfor foresl\u00e5s det \u00e5 benytte Utsikten auditorium som valglokale. I Lakselvbukt besto verken skolen eller det tidligere benyttede Ungdomshuset testen, og valget falt p\u00e5 Lakselvbukt bo- og servicesenter sitt forsamlingslokale i f\u00f8rste etasje. Forutsatt at de punkt i rapporten som ang\u00e5r inngangsparti blir utbedret i samarbeid med seksjon for byggdrift, kan ikke valgsekretariatet se at det er andre valglokaler i kommunen som m\u00e5 kunngj\u00f8res etter valglovens \u00a7 6-7 andre ledd andre punktum. Valglokaler og \u00e5pningstider for valgting I valgstyrets m\u00f8te den 18.02.2025 (sak 2/25) ble det vedtatt endringer i kommunens stemmekretser. Etter endringene har kommunen 15 stemmekretser. P\u00e5 valgtinget bestemmer valgstyret selv n\u00e5r valglokalene skal \u00e5pnes og stenges. Kommunestyret kan, med tilslutning fra minst 1/3 av medlemmene, bestemme \u00e5 holde valglokalene \u00e5pne lenger enn det valgstyret har vedtatt. I alle tilfeller skal valglokalet stenge senest klokken 21 p\u00e5 valgdagen (Valgloven \u00a7 9-1). Valgstyret bestemmer selv hvor velgerne 4 kan stemme. Det skal v\u00e6re ett valglokale for hver stemmekrets (Valgloven \u00a7 9-3). Forskrift om valg til Sametinget sl\u00e5r fast at stemmegivningen til sametingsvalget foreg\u00e5r p\u00e5 samme tid og sted som stemmegivningen til stortingsvalget (\u00a7\u00a7 40, 42 og 47). Kret Stemmekrets- \u00c5pningstider s nr. navn Valglokale S\u00f8ndag Mandag 001 Sentrum R\u00e5dhuset 16:00-20:00 09:00-21:00 002 Bjerkaker Bjerkaker skole 16:00-20:00 09:00-21:00 004 Mortensnes Langnes skole 16:00-20:00 09:00-21:00 006 Stakkevollan Utsikten auditorium* 16:00-20:00 09:00-21:00 007 Hamna Hamna skole 16:00-20:00 09:00-21:00 008 Kval\u00f8ysletta Kval\u00f8ysletta skole 16:00-20:00 09:00-21:00 009 Kaldfjord Kaldfjord skole 16:00-20:00 09:00-21:00 010 Tromsdalen Tromstun skole 16:00-20:00 09:00-21:00 012 Kroken Kroken skole 16:00-20:00 09:00-21:00 015 Reinen Reinen skole 16:00-20:00 09:00-21:00 018 Lakselvbukt Lakselvbukt bo- og servicesenter* 16:00-20:00 11:00-19:00 019 Ramfjord Ramfjord skole 16:00-20:00 09:00-21:00 020 Kvalsundet Trondjord skole* 16:00-20:00 11:00-19:00 021 Malangshalv\u00f8ya Vikran skole 16:00-20:00 11:00-19:00 025 Sommar\u00f8y Brensholmen skole 16:00-20:00 11:00-19:00 Tabell 1 (* nye valglokaler) \u00c5pningstidene er foresl\u00e5tt p\u00e5 grunnlag av tidligere praksis. Stengetidene p\u00e5 mandag er satt med utgangspunkt i lovbestemt stenging kl. 21:00. Unntak for fire kretser p\u00e5 mandagen under valgtinget er gjort av hensyn til arbeidstidsbestemmelser, logistikk/lange avstander og et relativt lavt antall stemmeberettigede i de aktuelle kretsene. Valglokaler og \u00e5pningstider for forh\u00e5ndsstemming Velgere kan forh\u00e5ndsstemme innenlands fra 10. august til og med fredagen f\u00f8r valgdagen. Valgstyret bestemmer selv hvor velgerne kan forh\u00e5ndsstemme og \u00e5pningstidene for valglokalene. Valglokalene skal v\u00e6re egnet for stemming (\u00a7\u00a7 7-1 og 7-2). I tillegg skal velgere som er beboere eller pasienter p\u00e5 helse- og omsorgsinstitusjoner, eller innsatte i fengsler, kunne forh\u00e5ndsstemme der (\u00a7 7-2 tredje ledd). I \u00e5r er 10. august en s\u00f8ndag og forh\u00e5ndsstemmingen er planlagt fra og med 11. august. Siste fredag f\u00f8r valgdagen er fredag 5. september. Det fremg\u00e5r av saksfremlegget i valgstyrets sak 2/25 om endring av stemmekretser, at valgsekretariatet \u00f8nsker \u00e5 tilby forh\u00e5ndsstemming i Kattfjord og p\u00e5 Vengs\u00f8y, som ikke lenger eksisterer som egne valgkretser med valglokale p\u00e5 valgtinget. Dette er ivaretatt i planen for forh\u00e5ndsstemming: 5 Valglokale Dato Tid R\u00e5dhuset 11.08.-15.08. 10:00-15:00 18.08.-22.08. 10:00-15:00 25.08.-29.08. 10:00-15:00 30.08. 11:00-15:30 01.09.-04.09. 10:00-18:00 05.09. 10:00-15:00 Tromvik skole 15.08. 16:00-18:00 Sjursnes bo- og servicesenter 18.08. 15:00-18:00 Kafe 103 19.08. 12:00-14:00 Bygdehuset Kattfjord 19.08. 16:00-19:00 Sydspissen 20.08. 10:00-15:00 Matkroken Rebbenes\u00f8ya 21.08. 13:00-14:45 Vengs\u00f8y skole 21.08. 16:00-19:00 Straumsbukta skole 22.08 16:00-19:00 UiT 26.08-28.08. 10:00-15:00 UNN 26.08-28.08. 10:00-15:00 Aktivitetshuset Gnist 29.08. 12:00-15:00 Amfi Pyramiden 01.09-04.09 12:00-18:00 Jekta Storsenter 01.09-04.09 12:00-18:00 Tabell 2 Valglokaler og tider for forh\u00e5ndsstemming etter valglovens \u00a7 7-2 tredje ledd Valgloven sier at velgere som er beboere eller pasienter p\u00e5 helse- og omsorgsinstitusjoner, eller innsatte i fengsler, skal kunne forh\u00e5ndsstemme der (\u00a7 7-2 tredje ledd). I Troms\u00f8 kommune har det v\u00e6rt praksis \u00e5 gjennomf\u00f8re forh\u00e5ndsstemmingen ved helse- og omsorgsinstitusjoner og i fengsel p\u00e5 samme m\u00e5te som i ordin\u00e6re valglokaler. Vi rigger opp valgavlukke og registreringsbord med urne i et egnet allrom. I tillegg kommuniseres det til avdelingene om muligheten for \u00e5 avgi sin stemme p\u00e5 pasientrom eller fengselscelle for de som \u00f8nsker det, noe som reguleres i valglovens \u00a7 7-2 fjerde ledd. Ettersom dette ikke er valglokaler som er \u00e5pne for allmenheten vurderer vi det slik at valglovens krav til tilgjengelighet ikke gjelder p\u00e5 samme m\u00e5te. I motsatt tilfelle vil det oppst\u00e5 store utfordringer ved Troms\u00f8 fengsel. Valglokale Dato Tid S\u00f8r-Troms\u00f8ya sykehjem 11.08. 11:00-13:00 Vig\u00f8r rehabiliteringssykehus 11.08. 14:00-15:30 Jadeveien sykehjem 12.08. 11:00-11:30 Otium bo- og velferdssenter 12.08. 12:00-15:00 Mortensnes sykehjem og omsorgsboliger 13.08 11:00-13:00 Seminaret omsorgsbolig 13.08. 14:00-16:00 Heracleum bo- og servicesenter 14.08. 11:00-13:00 Kval\u00f8ysletta sykehjem 15.08. 12:00-14:00 Laureng bo- og servicesenter 18.08. 11:00-13:00 Helsehuset 20.08. 10:00-12:00 UNN \u00c5sg\u00e5rd 20.08. 13:00-16:00 Troms\u00f8 fengsel 22.08. 10:00-14:00 Havtun bo- og servicesenter 22.08. 13:00-14:00 Tabell 3 6 Kunngj\u00f8ring I henhold til valgloven skal valgstyret kunngj\u00f8re n\u00e5r og hvor velgerne kan stemme i Troms\u00f8 kommune (\u00a7 6-1). Forskrift om valg til Sametinget sl\u00e5r fast at stemmegivningen til sametingsvalget foreg\u00e5r p\u00e5 samme tid og sted som stemmegivningen til stortingsvalget (\u00a7\u00a7 40, 42 og 47) og at samevalgstyret skal kunngj\u00f8re tid og sted for stemmegivningen (\u00a7\u00a7 40 og 48). Valgstyret skal s\u00f8rge for at valglokalene er universelt utformet og at velgerne kan ta seg inn i valglokalene uten hjelp. Hvis det er s\u00e6rlige grunner til det, kan stemmingen legges til lokaler som velgerne ikke kan ta seg inn i uten hjelp. Valgstyret skal da kunngj\u00f8re hvilke valglokaler dette gjelder (\u00a7 6-7). Valgdirektoratet publiserer informasjon om valglokaler og \u00e5pningstider p\u00e5 nettsiden valglokaler.no, som ivaretar kravet til at valglokaler og \u00e5pningstider skal kunngj\u00f8res. Her vil det ogs\u00e5 fremg\u00e5 om alle velgere kan ta seg inn uten hjelp. Tidligere har det v\u00e6rt mulig \u00e5 legge inn informasjon om universell utforming og tilgjengelighet, men dette detaljniv\u00e5et vil l\u00f8sningen ikke ha i 2025. Valgsekretariatet anbefaler at Troms\u00f8 kommune publiserer detaljert informasjon om valglokalenes tilgjengelighet, samt opplyser om parkering og andre sentrale trafikale forhold p\u00e5 egne nettsider. Konklusjon Kommunedirekt\u00f8ren anbefaler at valgstyret tar til orientering at valgting for stortingsvalget og sametingsvalget 2025 blir avholdt s\u00f8ndag 7. og mandag 8. september 2025 i alle de 15 stemmekretsene. Det anbefales at valgstyret vedtar valglokaler og \u00e5pningstider for valgting som vist i tabell 1 og for forh\u00e5ndsstemming som vist i tabell 2 og 3, samt kunngj\u00f8r dette sammen med opplysningen om at alle velgere ikke kan ta seg inn uten hjelp i Troms\u00f8 r\u00e5dhus, Trondjord skole og Kval\u00f8ysletta skole i valglokaler.no og ev. ytterligere lokal kunngj\u00f8ring. Vedtakskompetanse Valgstyret Vedlegg Rapport - Universell utforming i valglokaler 2025 Sv_ VS_ Anmodning om avklaring vedr\u00f8rende valglovens \u00a7 6-7 andre ledd Svar p\u00e5 henvenselse om valgloven \u00a7 6-7 om universell utforming 7 "
}