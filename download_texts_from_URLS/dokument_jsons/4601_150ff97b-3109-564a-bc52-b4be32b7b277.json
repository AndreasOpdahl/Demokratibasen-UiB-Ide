{
  "dokument_id": "150ff97b-3109-564a-bc52-b4be32b7b277",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 212/24, Handlingsprogram for Milj\u00f8l\u00f8ftet 2025 - 2028",
  "url": "https://bergen.kommune.no/politikere-utvalg/api/fil/bk360/10720435/Innstilling-vedtak-Handlingsprogram-for-Miljoloftet-2025-2028",
  "tekst": "Handlingsprogram for Milj\u00f8l\u00f8ftet 2025 - 2028 Bergen bystyre behandlet saken i m\u00f8tet 19.06.2024 sak 212/24 og fattet f\u00f8lgende vedtak: Bystyret slutter seg til det fremlagte forslaget til Handlingsprogram for Milj\u00f8l\u00f8ftet 2025- 2028. Merknad Bystyre ber byr\u00e5det i samr\u00e5d med samarbeidspartnerne i Milj\u00f8l\u00f8ftet vurdere hvordan en hjertesone i tilknytning til Christi Krybbe kan etableres og deler av \u00d8vregaten n\u00e6rmest skolen kan gj\u00f8res bilfri. Det skal vurderes hvordan den samlede trafikksituasjonen best kan l\u00f8ses i omr\u00e5det med tanke p\u00e5 skolebarn, n\u00e6ringsdrivende og beboere. Mailiss Solheim-\u00c5kerblom (R) fremsatte p\u00e5 vegne av R f\u00f8lgende protokolltilf\u00f8rsel: R\u00f8dt stemmer for byr\u00e5dets innstilling i saken til tross for at vi er uenig i Bypakke Bergen og finansiering av kollektivtransport gjennom bompenger. Dette fordi Handlingsprogram for Milj\u00f8l\u00f8ftet 2025 - 2028 inneholder viktige tiltak det haster \u00e5 f\u00e5 p\u00e5 plass for \u00e5 gj\u00f8re Bergen mindre bilbasert. Bergen bystyres behandling Trond Tystad (BL) ba om habilitetsvurdering til sak 212 fordi han eier og er styremedlem i et firma som utf\u00f8rer reguleringsplanarbeid for privat plan ved Skoge i \u00d8ygarden Kommune. Ny avkj\u00f8ring Skogsskifte omtales som et prioritert tiltak i Handlingsprogrammet 2025-2028 - i liste over programomr\u00e5detiltak med statlig finansiering. Dette tiltaket inng\u00e5r som rekkef\u00f8lgebestemmelse i den private planen Tystad sitt firma utarbeider. Tystad mener selv han er inhabil ved bystyrets behandling. En offentlig tjenestemann eller folkevalgt er etter forvaltningsloven (fvl.) \u00a7 6, f\u00f8rste ledd, bokstav e) inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak n\u00e5r han leder eller har ledende stilling i, eller er medlem av styret eller bedriftsforsamling i offentlig heleide selskaper, n\u00e5r saker hvor selskapet er part skal behandles i folkevalgte organer eller administrasjonen i kommunen. Bystyret mener Tystad sitt firma er part ved at saken \u00abellers direkte gjelder\u00bb selskapet. Som en konsekvens av dette foreligger det automatisk inhabilitet etter \u00a7 6 f\u00f8rste ledd bokstav e) nr. 2, og p\u00e5 bakgrunn av dette kjente Bergen bystyre Tystad inhabil til \u00e5 delta i behandlingen av sak 212/24. Richard Hjellestad (BL) m\u00f8tte. F\u00f8lgende representanter tok ordet: Chris J\u00f8rgen Knudsen R\u00f8dland (H), Andreas Madsen Berg (SV), Thor Haakon Bakke (MDG), Anne-Margrete Bollmann (BL), Per Harald Storli (FrP), Geir Steinar Dale (A), Ingrid Nergaard Fjeldstad (V), Mailiss Solheim-\u00c5kerblom (R), Lillian Blom (SV) Forslag fremsatt i bystyret: Thor Haakon Bakke (MDG) fremsatte p\u00e5 vegne av MDG f\u00f8lgende tilleggsforslag i 5 punkt: 1. Bystyret ber byr\u00e5det prioritere planprosessene for de st\u00f8rre sykkelprosjektene. 2. Bystyret mener nullvekstm\u00e5let er et gode for innbyggerne i innbyggerne i Bergen, og ber byr\u00e5det jobbe for at klimagassutslipp, k\u00f8, luftforurensning og st\u00f8y skal reduseres gjennom effektiv arealbruk og ved at veksten i persontransporten tas med kollektivtransport, sykling og gange. 3. Bystyret merker seg at gjennomsnittsinntekten for en passering gjennom bomringen g\u00e5r ned, samtidig som det blir flere biler p\u00e5 veiene. Dette betyr i praksis at trafikken \u00f8ker, inntektene svikter, og at det blir billigere for gjennomsnittsbergenseren \u00e5 kj\u00f8re personbil og forurense i Bergen. \u00c5 gj\u00f8re det billigere og enklere for folk \u00e5 kj\u00f8re privatbil, slik byr\u00e5det legger opp til gjennom sin politikk, konstituerer et avtalebrudd med de andre partene i Milj\u00f8l\u00f8ftet. Bystyret ber byr\u00e5det snarest sikre at bompengene er tilbake p\u00e5 det vedtatte niv\u00e5et slik at de gode alternativene til privatbilen kan realiseres. 4. Bystyret ber byr\u00e5det jobbe for at det etableres tilstrekkelig med benker og sitteplasser langs nye sykkel- og gangeprosjekter. 5. Bystyret viser til suksess med samkj\u00f8ringsprosjektet til Skyss (Nabogo), og ber om at satsingen fortsetter, samt utvides til \u00e5 inkludere Alver. Andreas Madsen Berg (SV) fremsatte p\u00e5 vegne av SV f\u00f8lgende tilleggsforslag i 6 punkt: 1. Bystyret ber byr\u00e5det levere en sak hvor en vurdere om det er mulig \u00e5 \u00f8ke samfunnsnytten i prosjektene som utf\u00f8res i Bergen ved at Bergen kommune selv bidrar med \u00f8kte midler. 2. Bystyret ber byr\u00e5det om \u00e5 permanent stenge \u00d8vregaten for gjennomgangstrafikk og innf\u00f8re hjertesone rundt Christi Krybbe skoler. 3. Bystyre ber byr\u00e5det g\u00e5 i dialog med samarbeidspartnerne i Milj\u00f8l\u00f8ftet med m\u00e5l om \u00e5 etablere hjertesone i tilknytning til Christi Krybbe skoler, stenge \u00d8vregaten for trafikk mellom Vetrlidsallmenningen og Lodin Lepps gate og etablere milj\u00f8gate i resten av \u00d8vregaten. 4. Bystyret ber byr\u00e5det f\u00f8lge opp kravet om brosteinsgate og g\u00e5 i dialog med fylkeskommunen for \u00e5 sikre dette. 5. Bystyret sl\u00e5r fast at nullvekstm\u00e5let for Bergen fortsatt ligger til grunn. 6. Bystyret ber byr\u00e5det etablere milj\u00f8gate i \u00d8vregaten Ingrid Nergaard Fjeldstad (V) fremsatte p\u00e5 vegne av V f\u00f8lgende tilleggsforslag i 2 punkt: 1. Kj\u00f8kkelvikveien sammenhengende gang og sykkeltilbud skal utvides til \u00e5 inkludere gang- og sykkelvei til Ask\u00f8y. Varsel om oppstart av arbeidet med reguleringsplanen er p\u00e5 h\u00f8ring. Planomr\u00e5det m\u00e5 utvides for \u00e5 inkludere omr\u00e5det frem til Ask\u00f8ybroen. Planprosessen m\u00e5 vurdere hva som er beste vei for \u00e5 gj\u00f8re det lettere \u00e5 sykle fra Ask\u00f8y til den planlagte gang- og sykkelveien i Kj\u00f8kkelvik. Det skal vurdere om deler av strekket kan v\u00e6re skiltet i blandet trafikk. 2. Bergen bystyret ber om at ein vurderer moglegheitene for \u00e5 sikre ein samanhengande sykkelveg fr\u00e5 Ask\u00f8ybrua til Kj\u00f8kkelvikvegen. Strekninga er ein av dei siste strekka som m\u00e5 gjerast noko med for \u00e5 f\u00e5 ei samanhengande sykkelveg fr\u00e5 Ask\u00f8y til Bergen. Det kan vere nyttig \u00e5 sj\u00e5 planlagde gang- og sykkeltiltak i Kj\u00f8kkelvikvegen i samanheng med det 2 som i dag er hovudtraseen for g\u00e5ande og syklande mellom Ask\u00f8y og Bergen, om mogleg. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det til fremtidige Handlingsprogram for Milj\u00f8l\u00f8ftet legge frem et tilleggsnotat som gir en enkel oversikt over hvordan ulike bydeler i Bergen er tilgodesett med midler/tiltak i Handlingsprogram. Merknader fremsatt i bystyret: Anne-Margrete Bollmann (BL) fremsatte p\u00e5 vegne av H, Frp, SV, BL, INP, Sp og PP f\u00f8lgende merknad: Bystyre ber byr\u00e5det i samr\u00e5d med samarbeidspartnerne i Milj\u00f8l\u00f8ftet vurdere hvordan en hjertesone i tilknytning til Christi Krybbe kan etableres og deler av \u00d8vregaten n\u00e6rmest skolen kan gj\u00f8res bilfri. Det skal vurderes hvordan den samlede trafikksituasjonen best kan l\u00f8ses i omr\u00e5det med tanke p\u00e5 skolebarn, n\u00e6ringsdrivende og beboere. Lillian Blom (SV) fremsatte p\u00e5 vegne av SV f\u00f8lgende merknad: Bystyret viser til planlagt gategrunnoppgradering i Klostergaten og p\u00e5g\u00e5ende arbeid i \u00d8vregaten. Det er uheldig at store investeringer som dette ikke utformes for \u00e5 n\u00e5 langsiktige m\u00e5l for trafikksystemet i Bergen sentrum, deriblant stenging av Torget. Bystyret ber byr\u00e5det ta en mer aktiv rolle i saker som omfatter sentrumsgater. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknader: Merknad 1 \u00c5 f\u00e5 gjort noe med veiavviklingen i Grimesvingene, ble alt i 1979 omtalt som en hastesak av dav\u00e6rende Hordaland veikontor. Siden den gangen har vogntogene blitt mye st\u00f8rre, og vanskene med \u00e5 passere omr\u00e5det, gj\u00f8r at mye tungtransport i dag g\u00e5r gjennom Bergensdalen. I tillegg til at dette skaper store ulemper for Bergens befolkning, er det dypt problematisk at det ikke finnes en tilfredsstillende sykkel- og gangl\u00f8sning i omr\u00e5det ved Grimesvingene, av hensyn til innbyggernes muligheter til \u00e5 velge milj\u00f8vennlig og trygg ferdsel, og bevegelsesfriheten til de som ikke disponerer bil. Bystyret ber derfor byr\u00e5det arbeide aktivt for \u00e5 sikre en l\u00f8sning for dagens utfordringer i Grimesvingene. Merknad 2 I 2022 la Norconsult frem rapporten \u00abBedre byliv p\u00e5 Danmarksplass \u2013 en mulighetsstudie\u00bb. Her presenteres mange ulike tiltak som kan v\u00e6re med p\u00e5 \u00e5 fredeliggj\u00f8re omr\u00e5det. Dessverre er det knapt tiltak for omr\u00e5det i Milj\u00f8l\u00f8ftets Handlingsprogram 2025-2028. Bystyret ber derfor byr\u00e5det starte arbeide med \u00e5 realisere tiltak som bedrer sikkerheten til fotgjengere og syklister, og fredeliggj\u00f8r omr\u00e5det for innbyggerne, med utgangspunkt i nevnte rapport. Merknad 3 Finansiering av kollektivtransport m\u00e5 i fremtiden l\u00f8ses over skatteseddelen, ikke gjennom inntekter fra bompenger. Dette for \u00e5 unng\u00e5 at finansieringen blir kraftig svekket hvis man oppn\u00e5r m\u00e5lene om reduksjon i biltrafikken. Chris J\u00f8rgen Knudsen R\u00f8dland (H) fremsatte ungdomsr\u00e5dets merknader: Merknad 1 Bel\u00f8nningssystem1 for samkj\u00f8ring, slik som Nabogo som tidligere har v\u00e6rt brukt, b\u00f8r innf\u00f8res. Det er samtidig sv\u00e6rt viktig at et slikt system blir godt markedsf\u00f8rt for \u00e5 3 sikre at det blir kjent for byens innbyggere. Merknad 2 Innfartsparkering b\u00f8r prioriteres. Dette er spesielt viktig i omr\u00e5der hvor bussforbindelser er d\u00e5rlige Votering: Innstillingen ble vedtatt enstemmig. Tilleggsforslag punkt 1 fra SV fremsatt av Andreas Madsen Berg (SV), fikk 29 stemmer (A, SV, MDG, V, KrF), og var dermed falt. Tilleggsforslag punkt 2 fra SV fremsatt av Andreas Madsen Berg (SV), fikk 14 stemmer (SV, MDG, R), og var dermed falt. Tilleggsforslag punkt 3-6 fra SV fremsatt av Andreas Madsen Berg (SV), fikk 32 stemmer (A, SV, MDG, V, R, KrF), og var dermed falt. Tilleggsforslag punkt 1 fra MDG fremsatt av Thor Haakon Bakke (MDG), fikk 17 stemmer (SV, MDG, V, R), og var dermed falt. Tilleggsforslag punkt 2 og 4 fra MDG fremsatt av Thor Haakon Bakke (MDG), fikk 32 stemmer (A, SV, MDG, V, R, KrF), og var dermed falt. Tilleggsforslag punkt 3 fra MDG fremsatt av Thor Haakon Bakke (MDG), fikk 14 stemmer (SV, MDG, V), og var dermed falt. Tilleggsforslag punkt 5 fra MDG fremsatt av Thor Haakon Bakke (MDG), fikk 19 stemmer (SV, MDG, V, R, KrF), og var dermed falt. Tilleggsforslag punkt 1-2 fra V fremsatt av Ingrid Nergaard Fjeldstad (V), fikk 32 stemmer (A, SV, MDG, V, R, KrF), og var dermed falt. Tilleggsforslag fra R fremsatt av Mailiss Solheim-\u00c5kerblom (R), fikk 27 stemmer (A, SV, MDG, R), og var dermed falt. Merknad fra H, FrP, SV, BL, INP, Sp og PP fremsatt av Anne-Margrete Bollmann (BL), ble vedtatt med 54 stemmer (H, FrP, SV, MDG, BL, V, INP, R, KrF, Sp, PP). Merknad fra SV fremsatt av Lillian Blom (SV), fikk 16 stemmer (SV, MDG, R, KrF), og var dermed falt. Merknad 1 fra R fremsatt av Mailiss Solheim-\u00c5kerblom (R), fikk 25 stemmer (A, MDG, V, R, KrF), og var dermed falt. Merknad 2 fra R fremsatt av Mailiss Solheim-\u00c5kerblom (R), fikk 12 stemmer (MDG, V, R, KrF), og var dermed falt. Merknad 3 fra R fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Merknad 1 fra Ungdomsr\u00e5det fremsatt av Chris J\u00f8rgen Knudsen R\u00f8dland (H), fikk 16 stemmer (SV, MDG, R, KrF), og var dermed falt. 4 Merknad 2 fra Ungdomsr\u00e5det fremsatt av Chris J\u00f8rgen Knudsen R\u00f8dland (H), fikk 2 stemmer (KrF), og var dermed falt. Utvalg for milj\u00f8 og byutvikling behandlet saken i m\u00f8tet 06.06.2024 sak 170/24 og avga f\u00f8lgende innstilling: Med unntak av merknaden er utvalgets innstilling likelydende med bystyrets vedtak. Byr\u00e5det behandlet saken i m\u00f8tet 23.05.2024 sak 172/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 5 "
}