{
  "dokument_id": "44063751-738b-516d-88bd-677ee80a67cc",
  "doc_type": "case_minutes",
  "kommune": 4601,
  "tittel": "Saksprotokoll UMBY, 10042025, Sak 110/25, H\u00f8ringsuttalelse - tilgang til kollektivfelt",
  "url": "https://bergen.kommune.no/politikere-utvalg/api/fil/bk360/12527142/Innstilling-vedtak-Horingsuttalelse-tilgang-til-kollektivfelt",
  "tekst": "H\u00f8ringsuttalelse - tilgang til kollektivfelt Utvalg for milj\u00f8 og byutvikling behandlet saken i m\u00f8tet 10.04.2025 sak 110/25 og fattet f\u00f8lgende vedtak: Bystyret vedtar h\u00f8ringsuttalelsen slik den er fremmet med unntak av setningen \u00abBergen kommune anerkjenner likevel at overgangen til nullutslippskj\u00f8ret\u00f8y i trafikken kan gi behov for \u00e5 sikre fremkommelighet for buss i fremtiden, og er derfor positiv til forslaget om \u00e5 fjerne den generelle tilgangen til kollektivfelt for elbiler.\u00bb Utvalg for milj\u00f8 og byutviklings behandling F\u00f8lgende representanter tok ordet: Rebekka Helle Stensb\u00f8 (H), Andreas Madsen Berg (SV), Ingrid Nergaard Fjeldstad (V), Helge Stormoen (FrP), Mailiss Solheim-\u00c5kerblom (R), Geir Steinar Dale (A), Forslag fremsatt i utvalget: Rebekka Helle Stensb\u00f8 (H) fremsatte p\u00e5 vegne av H, FrP, BL, INP og Sp f\u00f8lgende alternative forslag: Bystyret vedtar h\u00f8ringsuttalelsen slik den er fremmet med unntak av setningen \u00abBergen kommune anerkjenner likevel at overgangen til nullutslippskj\u00f8ret\u00f8y i trafikken kan gi behov for \u00e5 sikre fremkommelighet for buss i fremtiden, og er derfor positiv til forslaget om \u00e5 fjerne den generelle tilgangen til kollektivfelt for elbiler.\u00bb Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag: Bergen kommune avgir h\u00f8ringsuttalelse til h\u00f8ring \u2013 tilgang til kollektivfelt, med f\u00f8lgende endring: 1. Avsnitt 5 endres til f\u00f8lgende to avsnitt: Andelen elektriske vare- og lastebiler i Bergen er betydelig lavere enn for personbilene, og l\u00e5 p\u00e5 omtrent 14% for varebiler og 5% for lastebiler i 2024. Bergen kommune st\u00f8tter forslaget om \u00e5 gi nullutslippsvarebiler og -lastebiler tilgang til kollektivfeltet, og mener det b\u00e5de vil fremme omstilling til nullutslipp for en gruppe kj\u00f8ret\u00f8y med lav el-andel i dag, og gi bedre framkommelighet for n\u00e6ringstrafikken. Det er imidlertid behov for \u00e5 skille mellom varebiler og lastebiler. Bergen kommune er negativ til \u00e5 holde kollektivfelt i hele landet \u00e5pne for elektrisk varebil, og dette m\u00e5 vurderes konkret utfra lokale forhold p\u00e5 den enkelte veistrekningen. I Oslo er allerede majoriteten av nybilsalget til h\u00e5ndverker-markedet elektrisk. \u00c5pnes alle kollektivfelt for varebil i dette omr\u00e5det, vil det bety at bussene blir forsinket mange steder. Andre steder i landet vil forholdene v\u00e6re annerledes. Bergen kommune mener derfor at el- varebilers tilgang til kollektivfelt m\u00e5 avgj\u00f8res lokalt og gis gjennom skilting. Bergen kommune er positiv til en mer generell tilgang for el-lastebiler og \u00f8vrige lastebiler i kollektivfelt, og viser til SVVs pr\u00f8vefors\u00f8k med s\u00e5kalt tungbilfelt (kombinert buss- og lastebilfelt). N\u00e6ringstransporten m\u00e5 frem, og enkelte steder i landet kan slik kombinasjonsbruk v\u00e6re positiv for \u00e5 sikre at kollektivfelt etableres og beholdes. Det vil likevel v\u00e6re omr\u00e5der i landet der kollektivfelt m\u00e5 utelukkende forbeholdes kollektivtransporten. Ett eksempel p\u00e5 dette er strekningen Sandvika-Oslo, der busshyppigheten er s\u00e5 stor (avgang hvert 45 sekund i rushtiden) at ingen andre b\u00f8r bruke kollektivfeltet. Det er dessuten hyppige av- og p\u00e5kj\u00f8ringer, som skaper farlige situasjoner og k\u00f8. Med dette som utgangspunkt mener Bergen kommune at tilgang for el-lastebiler og eventuelt \u00f8vrige lastebiler i kollektivfelt, ogs\u00e5 b\u00f8r reguleres gjennom skilting - selv om kommunen ikke er direkte negativ til alternativ b) om generell tilgang gjennom trafikkreglene. Andreas Madsen Berg (SV) fremsatte p\u00e5 vegne av SV f\u00f8lgende tilleggsforslag: 1. Bergen kommune p\u00e5peker at tilrettelegging av flere kollektivfelt er et tiltak som vil forsterke effekten av de foresl\u00e5tte endringene. En ber derfor om at en reduserer terskelen for etablering av kollektivfelt. 2. Bergen kommune viser til funnene i T\u00d8I rapport 1895:2022 \"Bildeling i Bergen - erfaringer og effekter\". De samfunnsmessige fordelene av \u00f8kt bildeling er stor, spesielt i byomr\u00e5der. Eventuelle insentiver for \u00f8kt adapsjon av bildeling b\u00f8r derfor vurderes. Bergen kommune anbefaler at en vurderer om biler som er en del av bildeleordninger b\u00f8r ha mulighet til \u00e5 benytte seg av kollektivfelt. Votering: Alternativt forslag fra H, FrP, BL, INP og Sp, fremsatt av Rebekka Helle Stensb\u00f8 (H), ble vedtatt med 12 stemmer (H, A, FrP, BL, INP, Sp). Alternativt forslag fra R, fremsatt av Mailiss Solheim-\u00c5kerblom (R), fikk 4 stemmer (SV, MDG, R), og var dermed falt. Innstillingen fikk 7 stemmer (A, SV, MDG, V), og var dermed falt. Tilleggsforslag fra SV, fremsatt av Andreas Madsen Berg (SV), fikk 5 stemmer (SV, MDG, V, R), og var dermed falt. Byr\u00e5det behandlet saken i m\u00f8tet 27.03.2025 sak 69/25 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Bergen kommune avgir h\u00f8ringsuttalelse til h\u00f8ring \u2013 tilgang til kollektivfelt slik den fremkommer av byr\u00e5dets forslag. 2 "
}