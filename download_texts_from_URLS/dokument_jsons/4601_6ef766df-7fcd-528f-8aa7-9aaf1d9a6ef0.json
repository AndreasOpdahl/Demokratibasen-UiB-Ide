{
  "dokument_id": "6ef766df-7fcd-528f-8aa7-9aaf1d9a6ef0",
  "doc_type": "case_presentation",
  "kommune": 4601,
  "tittel": "\u00c5sane gnr 198 bnr 146 Hylkjebakken 12. Fremleggelse av ny informasjon for utvalget ",
  "url": "https://bergen.kommune.no/politikere-utvalg/api/fil/bk360/10068539/Framstilling-Asane-gnr-198-bnr-146-Hylkjebakken-12-Fremleggelse-av-ny-informasjon-for-utvalget-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/58403-10 \u00c5sane gnr 198 bnr 146 Hylkjebakken 12. Oppf\u00f8lging av UMBY sitt vedtak knyttet til carport med ny informasjon Hva saken gjelder: Saken gjelder oppf\u00f8lging av utvalg for milj\u00f8 og byutvikling (UMBY) sitt vedtak i m\u00f8tet 11.05.2023 sak 204/23, der det ble innvilget midlertidig dispensasjoner for legalisering av carport. P\u00e5 tidspunktet UMBY behandlet saken, forel\u00e5 det en manglende dispensasjonss\u00f8knad i forbindelse med at carporten er etablert p\u00e5 regulert areal til \u00aboffentlige trafikkomr\u00e5det \u2013 kj\u00f8reveg\u00bb. UMBYs vedtak ble derfor fattet bl.a. med f\u00f8lgende vilk\u00e5r: \u00abF\u00f8r det gis rammetillatelse som oms\u00f8kt m\u00e5 Plan- og bygningsetaten ta stilling til dispensasjon fra arealform\u00e5let \u00aboffentlige trafikkomr\u00e5der \u2013 kj\u00f8reveg\u00bb. Ansvarlig s\u00f8ker m\u00e5 f\u00f8rst oms\u00f8ke og nabovarsle denne dispensasjonen. Utvalget er positiv til en dispensasjon og legger til grunn at dispensasjon blir gitt s\u00e5 lenge det ikke dukker opp nye opplysninger av betydning som f\u00f8lge av nabovarslingen. I s\u00e5 tilfellet ber utvalget om \u00e5 f\u00e5 saken tilbakesendt til behandling\u00bb (v\u00e5r utheving). I forbindelse med Plan- og bygningsetatens etterf\u00f8lgende h\u00e5ndtering av saken, er det oppst\u00e5tt forhold av betydning for dispensasjonsvurderingen. I tillegg er det oppdaget ytterligere behov for dispensasjon i forbindelse med avkj\u00f8rsel til carport og kj\u00f8ring p\u00e5 regulert gangvei. Dispensasjonss\u00f8knadene oversendes f\u00f8lgelig til UMBY til behandling. Carporten er delvis lokalisert p\u00e5 arealer avsatt til arealform\u00e5let kj\u00f8revei i reguleringsplan 8160008. Resterende del av eiendommen er i hovedsak avsatt til bolig, og den ligger innenfor hensynssone knyttet til veist\u00f8y. Det er s\u00f8kt om dispensasjon fra arealform\u00e5let \u00aboffentlige trafikkomr\u00e5der \u2013 kj\u00f8reveg\u00bb, samt dispensasjon i forbindelse med avkj\u00f8rsel til carport og kj\u00f8ring p\u00e5 areal regulert til gangvei med hensyn til planbestemmelsen \u00a7 6.5, jf. pbl. \u00a7 19-1. Uttalelse fra Statens vegvesen ifm. dispensasjon fra arealform\u00e5let P\u00e5 bakgrunn av hensynet til trafikksikkerhet og myke trafikanter, samt hensynet til drift og vedlikehold av vegen, frar\u00e5der Statens vegvesen at det gis dispensasjon. Dagens veistandard er ikke tilfredsstillende, og det vil stadig v\u00e6re behov for utbedringer. Dispensasjon i denne sak vil vanskeliggj\u00f8re og fordyre arbeidet med n\u00f8dvendig drift og vedlikehold av dagens E39 og dagens sykkelstamveg. Uttalelse fra Statens vegvesen ifm. dispensasjon for avkj\u00f8rsel og kj\u00f8ring p\u00e5 gangvei Statens vegvesen mener det ikke kan legges vekt p\u00e5 at den regulerte gang- og sykkelveien benyttes av atkomstvei for andre, da det p\u00e5 bakgrunn av dette er ekstra viktig \u00e5 redusere antall biler. Eiendommen har dessuten allerede avkj\u00f8rsel og lovlig atkomst, med stor garasje. Fordelen med \u00e5 tillate kj\u00f8ring p\u00e5 gang- og sykkelvei vil derfor v\u00e6re liten. Oms\u00f8kte avkj\u00f8rsel 1 og kj\u00f8ring p\u00e5 gang- og sykkelvei vil ogs\u00e5 v\u00e6re i strid med Byvekstavtalen med hensyn til nullvisjonen om null hardt skadde eller drepte i trafikken og nullvekstm\u00e5let. Det frar\u00e5des derfor p\u00e5 det sterkeste at det innvilges dispensasjon. Det vises ellers til Statens vegvesen sin opprinnelige uttalelse til byggesaken datert 20.09.2021 og 13.07.2022, se vedlegg. Dispensasjonss\u00f8knader: Deler av carporten er plassert p\u00e5 regulert kj\u00f8reveg, og tiltaket er avhengig av dispensasjon fra arealform\u00e5let. Det er s\u00f8kt om slik dispensasjon, jf. pbl. \u00a7 19-1. R\u00f8dt omriss viser carportens plassering med hensyn til plankartet. Deler av den er plassert p\u00e5 gr\u00e5tt areal regulert til kj\u00f8reveg S\u00f8ker viser til at oppf\u00f8rt carport ligger p\u00e5 innsiden av godkjent st\u00f8yskjerm som danner vegg mot E39, og er ikke til hinder for sikt. Carporten vil heller ikke v\u00e6re til hinder for utvidelse av E39, og UMBY har dessuten stilt vilk\u00e5r om at tiltakshaver m\u00e5 fjerne tiltaket p\u00e5 egen bekostning tilfellet det blir regulert og anlagt gang- og sykkelvei i konflikt med carporten. Fordelen ved dispensasjon vil blant annet v\u00e6re at tiltakshaver kan benytte eiendommen i samsvar med \u00f8nsker og behov for parkering og lagring/oppbevaring av kj\u00f8ret\u00f8y. Carporten er videre avhengig av dispensasjon med hensyn til avkj\u00f8rsel til og kj\u00f8ring p\u00e5 regulert gangvei. Det er s\u00f8kt om slik dispensasjon, jf. pbl. \u00a7 19-1. R\u00f8dt omriss viser regulert gangvei som carporten har avkj\u00f8rsel til, og som da m\u00e5 benyttes til kj\u00f8ring. 2 S\u00f8ker viser innledningsvis til at carporten ikke medf\u00f8rer \u00f8kt trafikk til eiendommen, da det ikke er snakk om utvidet bruk av avkj\u00f8rsel. Avkj\u00f8rselen er ogs\u00e5 plassert slik at den har bedre siktforhold, spesielt nordover, enn det eksisterende n\u00e6rliggende avkj\u00f8rsel har. Gang- og sykkelveien blir ogs\u00e5 benyttet til kj\u00f8ring av andre eiendommer i strid med planens intensjon. Da vil heller ikke avkj\u00f8rsel fra oms\u00f8kte carport v\u00e6re i vesentlig strid med bestemmelsene. Fordelene som nevnt, gj\u00f8res enda gjeldende. Det vises til vedlagte dispensasjonss\u00f8knader i sin helhet. Fagetatens vurdering og anbefaling: Plan- og bygningsetaten som fagetat viser til at Statens vegvesen har gitt en ny uttalelse i forbindelse med at dispensasjonss\u00f8knaden fra \u00aboffentlig trafikkform\u00e5l \u2013 kj\u00f8reveg\u00bb ble sendt p\u00e5 h\u00f8ring. Statens vegvesen frar\u00e5der at kommunen gir dispensasjon fra arealform\u00e5l. I tillegg er tiltaket avhengig av dispensasjon med hensyn til avkj\u00f8rsel til carport og kj\u00f8ring p\u00e5 gangvei. Fagetatens anser disse forhold som \u00abnye opplysninger av betydning\u00bb, og sender derfor saken tilbake til UMBY for behandling slik det blir bedt i pkt. 5 i vedtaket datert 11.05.2023. Det vises for \u00f8vrig til at deler av tiltaket synes \u00e5 v\u00e6re plassert p\u00e5 Statens vegvesen sin eiendom. Eiendomsgrensene er vist som usikre, og det m\u00e5 foreligge dokumentasjon p\u00e5 at tiltaket i sin helhet ligger innenfor tiltakshavers eiendom f\u00f8r det kan gis igangsettingstillatelse. Det vil si at eiendomsgrensen m\u00e5 klarlegges ved en oppm\u00e5lingsforretning, jf. pbl. \u00a7 21-4 sjette ledd bokstav a. Det vises til fagetatens notat datert 12.11.2024 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Som f\u00f8lge av behovet for ytterligere dispensasjoner i forbindelse med tiltaket og Statens vegvesen sine uttalelser i saken, oversendes saken til UMBY i tr\u00e5d med vedtak i m\u00f8tet 11.05.2023 sak 204/23 pkt. 5: \u00ab[...]. Utvalget er positiv til en dispensasjon og legger til grunn at dispensasjon blir gitt s\u00e5 lenge det ikke dukker opp nye opplysninger av betydning som f\u00f8lge av nabovarslingen. I s\u00e5 tilfellet ber utvalget om \u00e5 f\u00e5 saken tilbakesendt til behandling.\u00bb Dispensasjonss\u00f8knadene og uttalelsene fra Statens vegvesen f\u00f8lger vedlagt. Byr\u00e5det viser til innstillingen (inkl. vedlegg) fra forrige klagesaksbehandling i UMBY, for relevante saksopplysninger. Byr\u00e5det oversender for \u00f8vrig saken uten innstilling. Byr\u00e5det vil likevel presisere at det b\u00f8r, i henhold til fagetatens utredning, inng\u00e5 vilk\u00e5r om at blir holdt oppm\u00e5lingsforretning for \u00e5 klarlegge eiendomsgrensene for matrikkelenhetene som tiltaket ber\u00f8rer, jf. pbl. \u00a7 21-4 sjette ledd bokstav a. Eventuelt kan dette overlates Plan- og bygningsetaten \u00e5 h\u00e5ndtere. Vedtakskompetanse: Saken tilbakesendes UMBY til behandling, jf. UMBYs vedtak i m\u00f8tet 11.05.2023 sak 204/23 pkt. 5. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5det oversender saken uten innstilling. 3 Dato: 3. desember 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1) Fagetatens notat datert 12.11.2024 med f\u00f8lgende vedlegg: 1. Oversiktskart 198_146 2. Tegninger carport 3. 20_163_B2_S\u00f8knad_dispensasjon_gangveg_198_146 4. Uttalelse til dispensasjon \u2013 Nybygg garasje \u2013 gnr. 198 bnr. 146 \u2013 Bergen kommune 5. 20-163_D1_Situasjonskart_1_500_198_146 6. Foto fra Google Street view 7. Reg_plan 198_146 8. Skr\u00e5foto 198_146 9. 20-163_B1_S\u00f8knad_dispensasjon_vegform\u00e5l_198_146 10. Uttalelse til dispensasjon fra arealform\u00e5l \u2013 gnr. 198 bnr. 146 \u2013 Bergen kommune 11. Oversendelse av UMBY vedtak \u00c5sane gnr 198 bnr 146 Hylkjebakken 12 Klage over avslag p\u00e5 s\u00f8knad om nybygg av garasje 12. Klage p\u00e5 avslag 2) Byr\u00e5dets innstilling datert 14.03.2023 med f\u00f8lgende vedlegg: 1. Fagetatens notat datert 16.05.2022 med f\u00f8lgende vedlegg: 2. Oversiktskart 3. Oversiktsfoto 4. Situasjonsplan 5. Klage p\u00e5 avslag 6. Avslag p\u00e5 s\u00f8knad, datert 11.03.2022 7. Uttalelse fra Statens vegvesen, datert 20.09.2021 8. S\u00f8knad 9. Tegninger 10. Tilleggsnotat datert 11.10.2022 11. Ny uttalelse til carport og dispensasjon fra byggegrense mot vei - Gbnr. 198-146 Hylkjebakken 12 - Bergen kommune.pdf 4 "
}