{
  "dokument_id": "cca49f73-4c0d-55a2-bd08-ce537801c5c0",
  "doc_type": "case_attachment",
  "kommune": 5501,
  "tittel": "Referat dr\u00f8ftingsm\u00f8te med arbeidstakerorganisasjonene 11.03.24",
  "url": "https://innsyn.tromso.kommune.no/application/getMoteDokument?dokid=2001662957",
  "tekst": " M\u00d8TEREFERAT, DR\u00d8FTINGSM\u00d8TE SEKSJON BARNEHAGE Tilstede: Maria Theresa Paulsen (r\u00e5dgiver barnehage), Berit Vassmyr (seksjonsleder barnehage) Camilla Ratama (UF). Forfall: Referent: Maria Theresa Paulsen M\u00f8tedato: 11.03.2024 Sak: Dr\u00f8ftingsm\u00f8te kvalitets- og utviklingsmelding seksjon barnehage 2023 Kvalitets- og utviklingsmeldingen for seksjon barnehage 2023 var gjenstand for dr\u00f8ftingsm\u00f8tet. Form\u00e5l og prosess ble gjennomg\u00e5tt innledningsvis. Deltakerne fikk tilsendt sakens dokumentasjon p\u00e5 forh\u00e5nd. Det er gjort \u00e9n endring i dokumentet etter utsendelse. Endringen gjelder pkt. om samarbeid med mobbeombudene i Troms og Finnmark s. 12. Barnehageeier mottok utfyllende informasjon om aktiviteter i 2023 fra mobbeombudene samme uke som innkallingen til dr\u00f8ftingsm\u00f8te ble utsendt. Avsnitt med tekst ble lest opp p\u00e5 m\u00f8tet, det var ingen innsigelser til at det ble tatt med i meldingen. Kommentar fra Utdanningsforbundet - Utdanningsforbundet gir tilbakemelding p\u00e5 at meldingen er god og omfattende. - Utdanningsforbundet har mottatt en del henvendelser fra sine medlemmer i 2023 som omhandler bemanningsutfordringer og gjennomf\u00f8ring av plantid. Bemanningsmangel g\u00e5r ut over det pedagogiske innholdet i barnehagene og arbeidet med kvalitetsutvikling. I flere tilfeller er det meldt om at plantiden for pedagoger er vanskelig \u00e5 gjennomf\u00f8re / ikke er blitt gjennomf\u00f8rt. Utdanningsforbundet mener dette utfordringsbildet er lite belyst i kvalitets- og utviklingsmeldingen. Fortellinger de mottar, og det som vektlegges i meldingen oppleves dermed som sprikende. - \u00d8kning i antall dispensasjoner for pedagognorm er ogs\u00e5 en indikator p\u00e5 et utfordringsbilde. Utdanningsforbundet mener det ikke framkommer godt nok i meldingen at f\u00e6rre pedagoger og ansatte p\u00e5 dispensasjon p\u00e5virker innholdet i det pedagogiske tilbudet som gis. Tilbakemelding fra barnehageeier - Det er \u00f8nskelig at det gode arbeidet for \u00e5 sikre god kvalitet i barnehagetilbudet fremheves i kvalitets- og utviklingsmeldingen. Barnehageeier har gjennomf\u00f8rt ledersamtaler med enhetsledere, samt gjennomf\u00f8rt 5 av 6 kvalitetsutviklingsm\u00f8ter med enhetene. Alle barnehagene har levert inn kvalitetsmelding (egenmelding) som beskriver deres arbeid med kvalitet og utvikling det foreg\u00e5ende \u00e5ret. Barnehageeiers inntrykk fra tilbakemeldingene er at det jobbes godt med kvalitet og utvikling. I ulike periodene har det for noen barnehager v\u00e6rt mer krevende \u00e5 gjennomf\u00f8re planlagte aktiviteter - det er likevel gjennomf\u00f8rt alternative opplegg. Det oppleves som de ansatte har fokus p\u00e5 \u00e5 finne gode l\u00f8sninger de dagene/ukene som krever ekstra. - Enhetene har klare retningslinjer og rutiner for gjennomf\u00f8ring av plantid. Det gis tilbakemelding fra enhetene om at disse f\u00f8lges, og at det er godt samarbeid internt i barnehagene. Barnehageeier har forst\u00e5else for at det i enkelte perioder kan oppleves mer krevende for noen barnehager. - Barnehagemyndigheten stiller vilk\u00e5r om veiledning til barnehagene n\u00e5r dispensasjon fra pedagognormen innvilges. Veiledningen har til hensikt \u00e5 gi \u00f8kt kvalitet og \u00f8kt kompetanse for den ansatte som har annen faglig bakgrunn/erfaring. - Barnehageeier har belyst utfordringsbilde knyttet til bemanningsutfordringer i ulike deler av meldingen - under ulike temaer og avsnitt. De er ikke angitt i et eget avsnitt, eller gitt et s\u00e6rlig fokus. Utfordringsbilde som eget tema blir belyst i andre sammenhenger, som f.eks. i handlings- og \u00f8konomiplanen. Kommentar fra Utdanningsforbundet - P\u00e5 s. 16 under \u00abGjennomf\u00f8rte tiltak i 2023\u00bb st\u00e5r det at vi setter inn tiltak raskere enn noen gang f\u00f8r. Gj\u00f8r vi det? Utdanningsforbundet mottar henvendelser fra medlemmer i PPT at bemanningsutfordringene ute i barnehagene p\u00e5virker tilbudet til barn som mottar st\u00f8tte og oppf\u00f8lging. Tilbakemelding fra barnehageeier - Tiltak omhandler ikke bare for de barna med vedtak jf. bhgl. \u00a7\u00a7 31 og 37. At barnehagene setter inn tiltak tidligere betyr et godt pedagogisk tilbud fra tidlig sm\u00e5barnsalder, at barnehagene arbeider for \u00e5 forebygge utfordringer, og at tiltak settes inn umiddelbart n\u00e5r utfordringer avdekkes. Tiltak kan v\u00e6re \u00e5 tilrettelegge innenfor det ordin\u00e6re tilbudet, at saker dr\u00f8ftes med ressursteam og konsultasjonsteam. Kommentar fra Utdanningsforbundet - Figur 8 i vedlegget viser bemanningstettheten. Hva er \u00e5rsaken for at kommunen har h\u00f8yere bemanningstetthet enn nasjonalt niv\u00e5? Tilbakemelding fra barnehageeier - Dette har sammenheng med de sm\u00e5 distriktsbarnehagene der det er f\u00e6rre barn. De m\u00e5 likevel opprettholde bemanningsnormen. Med vennlig hilsen Maria Theresa Paulsen R\u00e5dgiver, avdeling for oppvekst, utdanning og kultur tromso.kommune.notromso.kommune.no Side 1 av 2 "
}