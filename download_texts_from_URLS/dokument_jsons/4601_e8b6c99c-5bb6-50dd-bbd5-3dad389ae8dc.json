{
  "dokument_id": "e8b6c99c-5bb6-50dd-bbd5-3dad389ae8dc",
  "doc_type": "case_attachment",
  "kommune": 4601,
  "tittel": "Utkast til forskriftsendringer",
  "url": "https://bergen.kommune.no/politikere-utvalg/api/fil/bk360/11468021/Utkast-til-forskriftsendringer",
  "tekst": "Utkast til forskriftsendringer Forskrift om endring i forskrift om midler til investering og bedriftsutvikling i landbruket og om opphevelse av forskrift for garanti ved \u00e5pning av gjeldsforhandling i henhold til konkursloven Fastsatt av Landbruks- og matdepartementet XXXX 2025 med hjemmel i lov 12. mai 1995 nr. 23 om jord (jordlova) \u00a7 18. I I forskift av 19. desember 2014 nr. 1816 om midler til investering og bedriftsutvikling i landbruket gj\u00f8res f\u00f8lgende endringer: \u00a7 2 skal lyde: \u00a7 2. Tiltaksomr\u00e5der Innenfor rammer fastsatt ved jordbruksoppgj\u00f8ret, statsbudsjettet og regionale strategier og prioriteringer fastsatt av det regionale partnerskapet for landbruk kan midler til investering og bedriftsutvikling gis til eier av landbrukseiendom eller registrert foretak som st\u00f8tte til investeringer i forbindelse med etablering, oppdrageringer og modernisering av driftsapparatet, eller til utvikling av andre landbruksbaserte n\u00e6ringer. Det kan ogs\u00e5 gis tilskudd til annen person med s\u00e6rlig tilknytning til landbrukseiendommen dersom tilskuddet gis til utvikling av andre landbruksbaserte n\u00e6ringer. \u00a7 3 skal lyde: \u00a7 3. Tiltaksgrupper og tilskuddsniv\u00e5 Midler til investering og bedriftsutvikling i landbruket kan gis som tilskudd til: a. Etablering av ny virksomhet: Til forberedelse og etablering av ny virksomhet innen landbruksbaserte n\u00e6ringer utenom tradisjonelt landbruk som har som form\u00e5l \u00e5 ekspandere. b. Bedriftsutvikling: Til produktutvikling, kompetansebygging, markedsunders\u00f8kelser, testsalg, nettverksbygging samt markedsf\u00f8ring av nye produkter. c. Investeringer i produksjonsanlegg: Til investeringer i faste anlegg og tilh\u00f8rende produksjonsutstyr av varig karakter, kan det gis tilskudd til inntil 40 prosent av godkjent kostnadsgrunnlag for tiltaket. \u00d8vre grense for tilskuddet er 3,5 mill. kroner per prosjekt. For investeringer innen storfeproduksjon til l\u00f8sdrift kan det gis tilskudd til inntil 50 prosent av godkjent kostnadsgrunnlag. \u00d8vre grense for tilskuddet er 5 mill. kroner per prosjekt. Den \u00f8vre grensen gjelder ikke i fylkene Nordland, Troms og Finnmark. I forkant av investeringer i produksjonsanlegg innen tradisjonelt landbruk kan det gis tilskudd til kj\u00f8p av tjenester til ressurskartlegging. d. --- e. Investeringer i frukt- og b\u00e6rdyrking: Til nyplanting innen \u00f8kologisk frukt- og b\u00e6rdyrking kan det gis tilskudd til inntil 50 prosent av godkjent kostnadsgrunnag for tiltaket. Til nyplanting innen konvensjonell frukt- og b\u00e6rdyrking kan det gis tilskudd til inntil 35 prosent av godkjent kostnadsgrunnlag for tiltaket. f. Investeringer i forbindelse med generasjonsskifter: Til personer under 35 \u00e5r som overtar landbrukseiendom kan det gis tilskudd til mindre investeringer med inntil 70 prosent av godkjent kostnadsgrunnlag for tiltaket. g. Investeringer i gj\u00f8dsellager mv.: Til bygging av gj\u00f8dsellager til husdyrgj\u00f8dsel, biorest og \u00f8vrig organisk gj\u00f8dsel og til tilh\u00f8rende l\u00f8sninger som reduserer utslipp til luft. Det kan ikke gis tilskudd til tiltak som er p\u00e5begynt f\u00f8r s\u00f8knad om tilskudd er sendt, eller tiltak p\u00e5 landbrukseiendommer som i sin helhet eies og drives av stat, fylke eller kommune. \u00a7 4 f\u00f8rste og andre ledd skal lyde: Innovasjon Norge skal veilede om s\u00f8knader etter denne forskriften. S\u00f8ker av tilskudd skal benytte s\u00f8knadsskjema fastsatt av Innovasjon Norge. \u00a7 4 tredje og fjerde ledd oppheves. Femte ledd blir nytt tredje ledd. \u00a7 5 tredje ledd skal lyde (dersom alternativ 1 velges): Innovasjon Norge skal ha passende og effektive rutiner for behandling av klager. En skriftlig beskrivelse av disse rutinene skal v\u00e6re tilgjengelige for s\u00f8ker. Klager skal besvares skriftlig. Svaret skal dr\u00f8fte alle sp\u00f8rsm\u00e5l reist i klagen. \u00a7 5 tredje ledd oppheves (dersom alternativ 2 velges) \u00a7 6 tredje og fjerde ledd oppheves. II Forskrift av 16. desember 2002 nr. 1610 for garanti ved opning av gjeldsforhandling i henhold til konkursloven oppheves. III Forskriftene trer i kraft X 2025. "
}