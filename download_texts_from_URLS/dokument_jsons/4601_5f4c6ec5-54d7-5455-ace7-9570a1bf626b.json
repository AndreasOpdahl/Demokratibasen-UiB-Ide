{
  "dokument_id": "5f4c6ec5-54d7-5455-ace7-9570a1bf626b",
  "doc_type": "case_attachment",
  "kommune": 4601,
  "tittel": "2024_09_16 Brev ang fagnotat",
  "url": "https://bergen.kommune.no/politikere-utvalg/api/fil/bk360/11149764/2024-09-16-Brev-ang-fagnotat",
  "tekst": "100845 Fleslandsvegen 72 Plan- og bygningsetaten Bergen kommune Bergen, 16.09.2024 V\u00e5r ref.: 100845 Deres ref.: 201810332 og 2022/20554 TILBAKEMELDING TIL FAGNOTAT P\u00c5 YTREBYGDA. GNR. 110 BNR. 99 MFL., FLESLANDSVEGEN FELT I/L2, PLAN-ID 65930000. 03.09.2024 fikk vi tilsendt fagnotatet som er utarbeidet for Plan-ID 65930000. Vi har lest gjennom notatet og ser at flere punkt er feil. Fagnotatet er en del av sakens dokumenter, som pt. ikke er korrekt. Vi tenker det er problematisk n\u00e5r det i fagnotatet gis anbefalinger om vedtak som bygger p\u00e5 feil opplysninger. Fagnotatet utgj\u00f8r en del av sakens dokumenter og m\u00e5 korrigeres av kommunen for \u00e5 unng\u00e5 uheldige og un\u00f8dvendige f\u00f8lgefeil i videre saksbehandling. F\u00f8r innlevering til 2. gangs behandling v\u00e5ren 2023 bestilte vi nytt basiskart fra Bergen kommune. Kartet ble bestilt 16.01.2023. I dette kartet har bekkel\u00f8pet under adkomstvegen en annen tras\u00e9 enn i det foreg\u00e5ende kartet som ble bestilt 19.02.2020 (se figur 1). Det er kommunen selv som er leverand\u00f8r av disse dataene, og krever at de oppdateres ved hver innsending. Bekkel\u00f8pets tras\u00e9 har v\u00e6rt identisk i alle kartene vi har bestilt fram til v\u00e5ren 2023. Vi kan ikke gj\u00f8re endringer i dette kartet, og m\u00e5 forholde oss til at det nye kartet sannsynligvis er mer korrekt enn det gamle. Vi har tilpasset plangrepet de nye grunnlagsdataene gjennom \u00e5 flytte samferdselsarealene og byggegrenser mot s\u00f8r og vekk fra bekkel\u00f8pet. I fagnotatet kommer det ikke fram at dette allerede er utf\u00f8rt. Det beskrives som at om samferdselsanleggene bare \u00abflyttes noe\u00bb l\u00f8ser dette seg. Dette forholdet inneb\u00e6rer faktiske uriktige saksopplysninger. Eksisterende Eksisterende leirskole leirskole Figur 1. Venstre: Basiskart til offentlig ettersyn. H\u00f8yre: Basiskart til 2. gangs behandling. A/STAB AS | Ulsm\u00e5gvegen 7, 5224 Nesttun | T: 902 57 455 | post@a-stab.no | Org.nr.: 984 548 648 | www.a-stab.no 100845 Fleslandsvegen 72 Vi ber om at f\u00f8lgende punkter rettes, samt at revidert og korrekt informasjon oversendes Byr\u00e5det p\u00e5 nytt. 1. I fagnotatet fremst\u00e5r det som plankonsulent har tegnet bekken p\u00e5 feil sted og at den i ettertid er tegnet p\u00e5 riktig sted. P\u00e5 side 7 i fagnotatet st\u00e5r det: \u00abTil offentlig ettersyn var l\u00f8nningsbekken registrert og tegnet feil i plankartet\u00bb. Vi \u00f8nsker dette rettet til \u00abTil offentlig ettersyn var L\u00f8nningsbekken registrert med ukorrekt bekkel\u00f8p i kommunens grunnlagsdata\u00bb. 2. Etter offentlig ettersyn er det lagt inn betydelig arbeid med flytting og endring av vegarealene for \u00e5 sikre en kantsone langs bekken. Vi mener \u00e5 ha f\u00e5tt til en minst like god l\u00f8sning som den som var til offentlig ettersyn (se figur 2). Vi har tilpasset plangrepet etter bekkel\u00f8pet slik det er i nytt grunnkart. Vegarealene er flyttet s\u00e5 langt s\u00f8rover som mulig innenfor den valgte vegl\u00f8sningen, og hj\u00f8rneavrundingen mellom prim\u00e6r- og sekund\u00e6rveg er kuttet s\u00e5 mye som det g\u00e5r uten at det g\u00e5r p\u00e5 bekostning av adkomstl\u00f8sningen inn mot utfartsparkeringen. Byggegrensen er ogs\u00e5 flyttet vesentlig lenger s\u00f8r. Avstanden mellom L\u00f8nningsbekken og byggegrensen er like stor som ved offentlig ettersyn. I fagnotat gis det inntrykk av at det ikke har v\u00e6rt noen prosess rundt dette, n\u00e5r det i virkeligheten er lagt ned et betydelig arbeid. Ingen av disse sentrale opplysningene kommer frem i fagnotatet. Figur 2. Kartet viser hvor mye samferdselsarealene ved bekken er flyttet siden offentlig ettersyn. Underlag: Plankart til 2. gangsbehandling. Bl\u00e5 linjer: fra plankart til offentlig ettersyn. 3. Byggegrensen \u00f8st p\u00e5 BKB er flyttet etter offentlig ettersyn. V\u00e5r eneste hensikt har v\u00e6rt \u00e5 im\u00f8tekomme kommunens krav om at bebyggelsen skulle komme s\u00e5 lang s\u00f8r og \u00f8st som mulig for \u00e5 skjerme naboer mot st\u00f8y. Dette er gjennomf\u00f8rt p\u00e5 kommunens bestilling, og dersom resultatet likevel ikke er \u00f8nskelig burde det v\u00e6rt meldt tilbake. Vi har ingen interesse av \u00e5 ta ut denne byggegrensen. Vi \u00f8nsker dette fremstilt p\u00e5 riktig m\u00e5te. Side 2 av 3 100845 Fleslandsvegen 72 4. Areal BKB i nord. Her har kommunen bedt om at dette arealet ble omgjort til naturform\u00e5l. I fagnotatet blir det fremstilt som at plankonsulent (A/STAB) ikke \u00f8nsker \u00e5 gjennomf\u00f8re den nevnte endringen, men forholdet har allerede v\u00e6rt gjennomg\u00e5tt i en prosess med kommunens saksbehandler. For ordens skyld presiserer vi at det i dag ligger et leirskolebygg (synlig p\u00e5 plankartet) p\u00e5 det aktuelle omr\u00e5det. Arealet er allerede opparbeidet, planert og bebygd. Et eventuelt arealinngrep blir dermed marginalt i dette omr\u00e5det. Byggegrense for ny bebyggelse tillater heller ikke at omr\u00e5det bebygges p\u00e5 nytt. En omgj\u00f8ring av dette arealet til naturform\u00e5l vil ogs\u00e5 ha direkte negative konsekvenser for utnyttelsesgraden. Forholdet blir ikke belyst riktig i fagnotatet, og fagnotatet m\u00e5 korrigeres ved at det presiseres at dette arealet alt er opparbeidet, samt plankonsulentens bakgrunn (for \u00e5 ikke innta kommunens \u00f8nske) m\u00e5 fremstilles korrekt. Oppsummert mener vi kommunens fremstilling av saken er problematisk, ettersom det foreligger flere faktiske feil i fagnotatet. Feilene kan alene, eller samlet, utgj\u00f8re en ugyldighetsgrunn ved senere vedtak. Dette er en sv\u00e6rt lite hensiktsmessig og uheldig konsekvens, og kommunen anmodes derfor om \u00e5 korrigere fagnotatet i tr\u00e5d med overnevnte, samt oversende revidert fagnotat til aktuelle instanser, deriblant Byr\u00e5den. Hilsen ___________________________ Ine Askevold Hansen A/STAB Side 3 av 3 "
}