{
  "dokument_id": "1344dcba-dd00-598e-9224-3e7f5e226a0d",
  "doc_type": "case_attachment",
  "kommune": 4601,
  "tittel": "H\u00f8ringsuttalelse Nasjonale pasientforl\u00f8p psykisk helse og rus",
  "url": "https://bergen.kommune.no/politikere-utvalg/api/fil/bk360/9975718/Horingsuttalelse-Nasjonale-pasientforlop-psykisk-helse-og-rus",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/35264-3 H\u00f8ringsuttalelse \u00abNasjonale pasientforl\u00f8p psykisk helse og rus\u00bb Hva saken gjelder: Helsedirektoratet har invitert Bergen kommune til \u00e5 avgi h\u00f8ring til Nasjonale pasientforl\u00f8p psykisk helse og rus \u2013 videreutvikling og forenkling av nasjonale pasientforl\u00f8p psykisk helse og rus. Det bes om innspill til de foresl\u00e5tte endringene i pasientforl\u00f8pene. Utkast til endringer for nasjonale pasientforl\u00f8p psykisk helse og rus omfatter de tre generelle pasientforl\u00f8pene: 1) Psykiske lidelser \u2013 barn og unge 2) Psykiske lidelser \u2013 voksne 3) Rusbehandling Denne saken gjelder h\u00f8ringsinnspill Nasjonale pasientforl\u00f8p, rusbehandling. H\u00f8ringsfrist: H\u00f8ringsfristen er satt til 8. mai 2024 Helsedirektoratet mottok i 2022 oppdrag fra Helse- og omsorgsdepartementet om \u00e5 videreutvikle og forenkle pasientforl\u00f8pene innen psykisk helse og rus (TB 2022- 06). Oppdraget omhandlet \u00e5 endre navn fra Pakkeforl\u00f8p til Nasjonale pasientforl\u00f8p psykisk helse og rus, tilpasse forl\u00f8pene bedre til brukergruppens situasjon, \u00f8nsker og behov, samt forenkle forl\u00f8psarbeidet til helsetjenestene. Det er utarbeidet syv pakkeforl\u00f8p innen psykisk helse og rus, tre generelle og fire spesifikke, som ble innf\u00f8rt i tjenestene fra og med januar 2019. Evaluering av pakkeforl\u00f8pene to \u00e5r etter innf\u00f8ring, viser at det er bred enighet blant pasienter, brukere og fagfolk om at de overordnede m\u00e5lsettingene og intensjonene i forl\u00f8pene var gode, men avdekket samtidig utfordringer i forl\u00f8psarbeidet. Det fremkom ogs\u00e5 at ordet \u00abpakkeforl\u00f8p\u00bb opplevdes negativt av fagfolk. Kapittelinndelingen i h\u00f8ringsutkastet er endret fra pasientforl\u00f8pet 2018. Utkastet omhandler kun kapittel 1-7. 1. Bakgrunn, metode og prosess 2. Virksomhetens ansvar for implementering av pasientforl\u00f8p 3. Henvisning til spesialisthelsetjenesten 4. Utredning i spesialisthelsetjenesten 5. Behandling og oppf\u00f8lging 6. Avslutning og videre oppf\u00f8lging 7. Kodeveileder (ikke aktuell for kommunen \u00e5 svare p\u00e5) Det \u00f8nskes innspill p\u00e5 endringer som er gjort i aktivitetene, og spesielt knyttet til om: \u2022 Innholdet er lett \u00e5 lese og forst\u00e5 1 \u2022 Endringene er i tr\u00e5d med m\u00e5lsettingen om \u00e5 forenkle forl\u00f8psarbeidet for tjenestene \u2022 Bruker- og p\u00e5r\u00f8rendemedvirkning er ivaretatt i aktivitetene \u2022 Samhandling er ivaretatt i aktivitetene \u2022 Forl\u00f8pet er tilstrekkelig tilpasset den enkelte pasients situasjon, \u00f8nsker og behov \u2022 Innf\u00f8ring av endringene er gjennomf\u00f8rbare, eller om det er noen utfordringer ved implementering Byr\u00e5dens vurdering og forslag til h\u00f8ringsuttalelse: Bergen kommune takker for mulighet til \u00e5 gi h\u00f8ringsuttalelse til Nasjonalt pasientforl\u00f8p \u2013 rusbehandling. Bergen kommune har i forbindelse med dette h\u00f8ringssvaret innhentet innspill fra etat for psykisk helse og rusarbeid og etat for sosiale tjenester. 4. Utredning i spesialisthelsetjenesten F\u00f8rste samtale Innspill fra Bergen kommune: En stor andel av pasienter i psykisk helsevern har alvorlig psykisk lidelse kombinert med ruslidelse (ROP- lidelse). I henhold til nasjonal faglig retningslinje for ROP-lidelser har psykisk helsevern hovedansvaret for behandlingen av pasientene, b\u00e5de ved mindre alvorlig og alvorlig ruslidelse. Under punktet Ta opp f\u00f8lgende i f\u00f8rste samtale, b\u00f8r f\u00f8lgende kulepunkt legges til: \u2022 Hvilke tjenester f\u00e5r/har pasienten kontakt med, spesielt kommunale tjenester. Det b\u00f8r, sammen med pasienten, vurderes tiltak ved manglende oppm\u00f8te til behandling, og fare for behandlingsbrudd. Dette er med i pakkeforl\u00f8pet for tverrfaglig spesialisert behandling (TSB), og b\u00f8r ogs\u00e5 v\u00e6re i pakkeforl\u00f8p psykisk lidelse. Utredning Innspill fra Bergen kommune: I utredningsperioden m\u00e5 det kartlegges hvilke tjenester pasienter benytter, og innhente samtykke for samarbeid med disse tjenestene. Det b\u00f8r ogs\u00e5 komme frem av pakkeforl\u00f8pet at man innhenter informasjon fra andre aktuelle tjenester i utredningen. Rusbruk, b\u00e5de foreskrevet og ikke foreskrevet medikamentbruk, skal utredes dersom dette er aktuelt. Beslutning om videre oppf\u00f8lging Innspill fra Bergen kommune: Det b\u00f8r komme frem at dersom det ikke er behov for behandling i spesialisthelsetjenesten b\u00f8r man gi pasienten informasjon om aktuelle lavterskeltilbud i kommunal eller ideell/frivillig regi. 5. Behandling og oppf\u00f8lging Behandling Innspill fra Bergen kommune: I punktet om at man m\u00e5 gj\u00f8re l\u00f8pende risikovurderinger og iverksett forebyggende tiltak ved \u00f8kt risiko for vold eller selvmord, m\u00e5 det legges til overdoserisiko. Under punktet \u00abSamarbeid med ambulante tjenester og d\u00f8gntjenester\u00bb b\u00f8r det legges til f\u00f8lgende kulepunkt: \u2022 Samarbeid og henvisning til TSB ved behov for avrusning 2 \u2022 Sikre samarbeid med kommunale helse- og omsorgstjenester dersom pasienten mottar slike tjenester. 7. Avslutning og videre oppf\u00f8lging: Samhandling f\u00f8r utskrivning fra spesialisthelsetjenesten Innspill fra Bergen kommune: Det m\u00e5 komme frem at dersom man vurderer at pasientens behov for kommunale helse- og omsorgstjenester er endret, skal dette omg\u00e5ende meldes til kommunen. Generelle kommentarer: Bergen kommune mener det er viktig at pasienten som trenger tjenestene skal v\u00e6re i sentrum. Det er bra at det foresl\u00e5s endringer i de nasjonale pasientforl\u00f8pene for \u00e5 tilpasse pasientforl\u00f8pet til hver enkelt pasient, og for \u00e5 ivareta bruker- og p\u00e5r\u00f8rendemedvirkning i aktivitetene. Det b\u00f8r presiseres gjennom hele forl\u00f8pet at det er psykisk helsevern som har hovedansvaret for kartlegging, utredning og behandling av personer med alvorlige psykiske lidelser og ruslidelser. Vedtakskompetanse: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: Byr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering. Saksframlegget ansees ikke \u00e5 v\u00e6re av prinsipiell karakter. Forretningsutvalget behandlet saken i m\u00f8te 20.02.2024 sak 62/24 og fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abH\u00f8ring - Nasjonale pasientforl\u00f8p, rusbehandling\u00bb p\u00e5 vegne av Bergen kommune. Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abH\u00f8ring \u2013 Nasjonale pasientforl\u00f8p psykisk helse og rus\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 30. april 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Nasjonalt pasientforl\u00f8p \u2013 rusbehandling \u2013 h\u00f8ringsutkast 3 "
}