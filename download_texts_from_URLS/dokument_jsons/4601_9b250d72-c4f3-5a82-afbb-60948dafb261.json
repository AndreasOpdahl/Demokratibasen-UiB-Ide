{
  "dokument_id": "9b250d72-c4f3-5a82-afbb-60948dafb261",
  "doc_type": "case_attachment",
  "kommune": 4601,
  "tittel": "Omr\u00e5destabilitetsvurdering datert 22.05.202",
  "url": "https://bergen.kommune.no/politikere-utvalg/api/fil/bk360/11398080/Omradestabilitetsvurdering-datert-22-05-202",
  "tekst": "Vurdering av omr\u00e5destabilitet for detaljregulering av \u00c5rstad, gbnr. 160/397 mfl., Bergen kommune Prosjektinformasjon og status Prosjektnummer: Dokumentkode: Dokumentnr.: Dokumenttittel: Vurdering av omr\u00e5destabilitet for detaljregulering av \u00c5rstad, gbnr. 160/397 2024-04-158 GT-H30-M03-00 01r mfl., Bergen kommune Revisjon: Beskrivelse: Leveransedato: 0 Godkjent rapport 23.05.2024 Kontrakt\u00f8r: Kontaktinformasjon: Sunnfjord Geo Center AS Stongfjordvegen 577 6984 Stongfjorden Tlf.: 577 31 900 E-post: post@sunnfjordgeocenter.no Organisasjonsnummer: 998 899 834 MVA Fagomr\u00e5de: Dokumenttype: Lokalitet: Geoteknikk, omr\u00e5destabilitet Rapport \u00c5rstad, Bergen HMS-risikovurdering f\u00f8r feltarbeid: Dato for risikovurdering Hendelse/avvik meldt: Risikogruppe 1 15.05.2024 Nei Feltarbeid utf\u00f8rt av: Dato for feltarbeid: Ramin Jalali 15.05.2024 Rapport utarbeidet av: Dato for ferdigstilling: Signatur: Rev 0: Ramin Jalali 22.05.2024 Ramin Jalali (sign.) Sidemannskontroll gjennomf\u00f8rt av: Godkjent, dato: Signatur: Rev 0: Alice Hestad Vie 22.05.2024 Alice Hestad Vie (sign.) Sammendrag Sunnfjord Geo Center er engasjert av Ard arealplan AS v/ Thuy-Duong Thi Vu, for \u00e5 gjennomf\u00f8re en omr\u00e5destabilitetsvurdering for gbnr. 160/397 mfl. p\u00e5 \u00c5rstad, i Bergen kommune. Det er planlagt 3 nye boligblokker i dette omr\u00e5det. Det aktuelle tiltaksomr\u00e5det ligger under marin grense, noe som tilsier at det kan v\u00e6re avsatt marin leire i grunnen. Tiltakskategori er vurdert til \u00e5 v\u00e6re K4 iht. Tabell 3.2 i Norges vassdrags- og energidirektorat (NVE) sin veileder Sikkerhet mot kvikkleireskred, da dette tiltaket medf\u00f8rer st\u00f8rre tilflytning av personer med mer enn to boenheter. Det identifiseres flere kritiske skr\u00e5ninger ved og overfor tiltaksomr\u00e5det. Under befaring, utf\u00f8rt av Sunnfjord Geo Center, er det observert fast fjell i dagen og tynt l\u00f8smassedekke (<2 m) over fjell i tiltaksomr\u00e5det. Basert p\u00e5 feltinformasjon er det konkludert med at tiltaksomr\u00e5det ikke ligger i et aktsomhetsomr\u00e5de for omr\u00e5deskred. Tiltaksomr\u00e5det ligger ikke innenfor et mulig l\u00f8sne- eller utl\u00f8psomr\u00e5de for omr\u00e5deskred og utredningen av prosedyren avsluttes iht. steg 6 i Tabell 3.1 (Ref-1). Krav til omr\u00e5destabilitet vurderes ivaretatt. Da denne vurderingen av et K4 tiltak avslutter ved steg 6 i prosedyren (Tabell 1) er det ikke krav til uavhengig kvalitetssikring av denne rapporten. Tabell 1: Prosedyre for utredning av omr\u00e5deskred, hentet fra Tabell 3.1. i Sikkerhet mot kvikkleireskred, 1/19. Prosedyre for utredning av omr\u00e5deskredfare Steg Beskrivelse Merknad 1 Unders\u00f8k om det finnes registrerte faresoner Utf\u00f8rt 2 Avgrens omr\u00e5der med mulig marin leire Utf\u00f8rt 3 Avgrens omr\u00e5der med terreng som kan v\u00e6re utsatt for Utf\u00f8rt omr\u00e5deskred 4 Bestem tiltakskategori Utf\u00f8rt 5 Gjennomgang av grunnlag \u2013 identifikasjon av kritiske skr\u00e5ninger Utf\u00f8rt og mulig l\u00f8sneomr\u00e5de 6 Befaring Utf\u00f8rt 7 Gjennomf\u00f8r grunnunders\u00f8kelser Ikke aktuelt 8 Vurder aktuelle skredmekanismer og avgrens l\u00f8sne- og Ikke aktuelt utl\u00f8psomr\u00e5der 9 Klassifiser faresoner Ikke aktuelt 10 Dokumenter tilfredsstillende sikkerhet Utf\u00f8rt 11 Meld inn faresoner og grunnunders\u00f8kelser Ikke aktuelt Innholdsfortegnelse 1. Innledning.................................................................................................................................. 1 2. Regelverk og krav for prosjektet............................................................................................. 2 2.1 Relevante regelverk ........................................................................................................................... 2 2.2 Sikkerhetskrav ................................................................................................................................... 2 2.3 Kvalitetssikring ................................................................................................................................. 3 3. Grunnlag \u2013 identifikasjon av kritiske skr\u00e5ninger og potensielt l\u00f8sneomr\u00e5de .................... 4 3.1 Topografiske kart .............................................................................................................................. 4 3.2 Kvart\u00e6rgeologiske kart og marin grense ........................................................................................... 5 3.3 Oppsummering av tidligere utf\u00f8rte grunnunders\u00f8kelser ................................................................... 7 3.4 Identifikasjon av skr\u00e5ninger og mulig l\u00f8sneomr\u00e5de.......................................................................... 7 3.5 Beskrivelse av eksisterende kartlagt kvikkleiresone ......................................................................... 8 4. Befaring ..................................................................................................................................... 9 4.1 L\u00f8smasser og fjell ............................................................................................................................. 9 4.2 Erosjon ............................................................................................................................................ 12 5. Konklusjon .............................................................................................................................. 13 1. Innledning Sunnfjord Geo Center er engasjert av Ard arealplan AS v/ Thuy-Duong Thi Vu, for \u00e5 gjennomf\u00f8re en omr\u00e5destabilitetsvurdering for gbnr. 160/397 mfl. p\u00e5 \u00c5rstad, i Bergen kommune (Figur 1). Det er planlagt 3 nye boligblokker i dette omr\u00e5det. Det aktuelle tiltaksomr\u00e5det ligger under marin grense, noe som tilsier at det kan v\u00e6re avsatt marin leire i grunnen. Tiltakskategori er vurdert til \u00e5 v\u00e6re K4 iht. Tabell 3.2 i veilederen for sikkerhet mot kvikkleire fra NVE (Ref-1), da dette tiltaket klassifiseres som bolighus/fritidsboliger med mer enn to boenheter. Denne rapporten er utarbeidet etter NVE (2020) sin veileder (Ref-1) for Sikkerhet mot kvikkleireskred, og tar for seg steg 1-6 i prosedyren. Figur 1: Kart som viser plassering av tiltaksomr\u00e5det med stripete linje (Kilde: www.norgeskart.no). 1 2. Regelverk og krav for prosjektet 2.1 Relevante regelverk Vurdering av omr\u00e5destabilitet er underlagt Plan- og bygningsloven som er en norsk lov for forvaltning og bruk av arealer i Norge. I Plan og bygningsloven \u00a728-1 omtales byggegrunn og milj\u00f8forhold (Ref-2). Underlagt denne loven ligger byggeteknisk forskrift TEK17 \u00a77-3 som beskriver krav til sikkerheten mot naturfare for nye byggverk (Ref-3) og TEK17 \u00a710-2 som beskriver konstruksjonssikkerhet (Ref-4). For vurdering av sikkerhet mot omr\u00e5deskred benyttes veilederen til NVE Sikkerhet mot kvikkleireskred (Ref-1) som er bygget p\u00e5 Plan- og bygningsloven og de byggetekniske forskriftene som omtalt over. Denne vurderingen f\u00f8lger prosedyren i tabell 3.1 i kapittel 3.2 i NVEs veileder (Ref-1). Andre relevante veiledere, standarder og h\u00e5ndb\u00f8ker blir referert til videre i rapporten om de er benyttet i denne utredningen. 2.2 Sikkerhetskrav Sikkerhetskrav i NVEs veileder for sikkerhet mot kvikkleireskred avhenger av tiltakskategori og faregrad i eventuell kvikkleiresone. Det gjeldende tiltaket er ikke innenfor en kartlagt faresone. Tiltaket inneb\u00e6rer 3 bolgblokker, og det er vurdert som bolighus/fritidsboliger med mer enn to boenheter, og kan derfor plasseres i tiltakskategori K4 (Tabell 2). Hvis tiltaket forverrer stabiliteten skal det kreves absolutt sikkerhetsfaktor Fcu \u2265 1,40*fs og Fc\u03c6 \u2265 1,25, hvor fs er spr\u00f8hetsforholdet som korrigerer for spr\u00f8bruddeffekt i de udrenerte beregningene. For tiltak som ikke forverrer stabiliteten er kravet til sikkerhet Fcu \u2265 1,40 og Fc\u03c6 \u2265 1,25. For skr\u00e5ninger i faresonen som ligger utenfor influensomr\u00e5det til tiltaket, gjelder krav til sikkerhet Fc\u03c6 \u2265 1,25, samt krav til robusthet Fcu \u2265 1,20. Ved lavere sikkerhet og/eller robusthet skal Fc\u03c6 og Fcu \u00f8kes prosentvis. 2 Tabell 2: Definering av tiltakskategori for ulike type tiltak, tabell 3.2 fra NVE (2019). 2.3 Kvalitetssikring Vurderinger og utarbeiding av dokumentasjon skal gjennomf\u00f8res av foretak med geoteknisk kompetanse. Niv\u00e5 p\u00e5 kvalitetssikring bestemmes fra tiltakskategori og forekomst av spr\u00f8bruddmateriale. If\u00f8lge NVE sin nettside er det ikke behov for uavhengig kvalitetssikring, dersom utf\u00f8rende geotekniker entydig kan dokumentere at tiltaket ikke kan bli ber\u00f8rt av et omr\u00e5deskred ved gjennomgang av prosedyrens steg 5, 6 og 7. Denne utredningen avsluttes p\u00e5 steg 6, dermed er det ikke behov for kvalitetssikring av uavhengig foretak. 3 3. Grunnlag \u2013 identifikasjon av kritiske skr\u00e5ninger og potensielt l\u00f8sneomr\u00e5de 3.1 Topografiske kart Eventuelle l\u00f8sneomr\u00e5der skal iht. NVE (Ref-1) vurderes \u00e5 v\u00e6re \u00abkritiske skr\u00e5ninger\u00bb, som har h\u00f8yde over 5 meter og helning brattere enn 1:20 (1:15 dersom det utredes av geotekniker). Bakover fra skr\u00e5ningens bunn skal areal med lengde inntil 20 ganger skr\u00e5ningsh\u00f8yden (15 ganger dersom det utredes av geotekniker) ogs\u00e5 inng\u00e5 som mulige l\u00f8sneomr\u00e5der. L\u2019Heureux (Ref-5) beskriver at sammenhengen mellom skr\u00e5ningsh\u00f8yde og utstrekningen til l\u00f8sneomr\u00e5der er sv\u00e6rt uklar, og et slikt kriterium b\u00f8r brukes med forsiktighet. Bekkeraviner, skredgroper og andre topografiske variasjoner kan vurderes \u00e5 begrense utbredelsen av l\u00f8sneomr\u00e5der for kvikkleireskred. Der det er mindre enn 2 m mektighet til fjell anses det ikke \u00e5 v\u00e6re fare for \u00e5 utl\u00f8se kvikkleireskred. Eventuelle utl\u00f8psomr\u00e5der er inntil 3 ganger lengden til l\u00f8sneomr\u00e5dene, men dette vil variere med topografien i skredl\u00f8pet og viskositeten til skredmateriale. Helningsdata fra unders\u00f8kelsesomr\u00e5det er vist i Figur 2 og skyggerelieff i Figur 3. Terrengmodellen er hentet fra prosjekt Bergen 5pkt 2020 fra kartverkets tjeneste hoydedata.no. Terrengmodellen viser at tiltaksomr\u00e5det ligger i et terreng som har skr\u00e5ninger mot Bendixens vei med helning over 1:20 og h\u00f8ydeforskjell p\u00e5 over 5 meter (Figur 2). De nevnte skr\u00e5ningene ligger under marin grense som ligger ved ca. 54 moh. og de regnes dermed som kritiske skr\u00e5ninger. Fra skyggerelieff i Figur 3 kan det tolkes med at fjelloverflaten ligger p\u00e5 grunt dyp under tiltaksomr\u00e5det og omr\u00e5det overfor. Flyfotoet fra 2009 (Figur 4) viser at omr\u00e5det overfor tiltaksomr\u00e5det (den gr\u00f8nne polylinjen) er lokalisert p\u00e5 bart fjell. Figur 2: Helningskart over omr\u00e5det (Kilde: hoydedata.no). 4 Figur 3: Kart med skyggerelieff som viser topografien til terrenget. (Kilde: Hoydedata.no). Figur 4: Flyfoto av unders\u00f8kelsesomr\u00e5de fra 2009. Den r\u00f8de linjen viser den omtrentlige plasseringen av tiltaksomr\u00e5det. Den gr\u00f8nne linjen viser bart fjell (Kilde: norgeibilder.no). 3.2 Kvart\u00e6rgeologiske kart og marin grense L\u00f8smassene p\u00e5 overflaten i omr\u00e5det er kartlagt av NGU for kart med m\u00e5lestokk 1:250 000, som gir en lavere detaljgrad enn hva som kreves for \u00e5 konkludere om det kan v\u00e6re kvikkleire i grunnen eller ikke. 5 Det forventes at l\u00f8smassene har en kronologisk oppbygging, som helt eller delvis viser avsetningsprosessene etter siste istid. Det inneb\u00e6rer at morene normalt er avsatt p\u00e5 fast fjell, under marin leire, som igjen kan ligge under breelvavsetninger. Episodevise skredhendelser og kontinuerlig elveerosjon har deretter omfordelt l\u00f8smassene, og formet landskapet slik det fremst\u00e5r i dag (Figur 5). Figur 5: Typisk oppbygging av l\u00f8smasser avsatt i norske fjorder etter siste istid. Illustrasjon fra NGU. If\u00f8lge l\u00f8smassekartet til NGU ligger tiltaksomr\u00e5det p\u00e5 fyllmasse (Figur 6). Fyllmasser er definert som l\u00f8smasser som i hovedsak er transportert og avsatt av mennesker. L\u00f8smassetypen finnes ofte i omr\u00e5der med nyere bygningsmasse og ved store veganlegg. Figur 6: Det er markert fyllmasse ved tiltaksomr\u00e5det i l\u00f8smassekartet til NGU (Kilde: www.ngu.no). 6 3.3 Oppsummering av tidligere utf\u00f8rte grunnunders\u00f8kelser Det er ingen tidligere grunnunders\u00f8kelser i n\u00e6rheten av tiltaksomr\u00e5det. Den n\u00e6rmeste serien med grunnunders\u00f8kelser fra NADAG ligger ca. 450 m vest for tiltaksomr\u00e5det, ved Kanalveien og de viser 12 m dybde til fjell. De nevnte grunnunders\u00f8kelser kan ikke brukes til \u00e5 identifisere grunnforholdene i tiltaksomr\u00e5det p\u00e5 grunn av den lange avstanden. Det n\u00e6rmeste punktet fra GRANADA ligger ca. 170 m s\u00f8r\u00f8st for tiltaksomr\u00e5det, over marin grense og det viser 3 m dybde til fjell. Grunnunders\u00f8kelser fra GRANADA og NADAG er hentet den 21. mai 2024 og er vist i Figur 7. Figur 7: Figuren viser registrerte tidligere grunnunders\u00f8kelser fra GRANADA og NADAG i omr\u00e5det (Kilde: www.geo.ngu.no). 3.4 Identifikasjon av skr\u00e5ninger og mulig l\u00f8sneomr\u00e5de NGU sitt l\u00f8smassekart, topografiske kart, flyfotoer, tidligere utf\u00f8rte grunnunders\u00f8kelser og den nasjonale grunnvannsdatabasen gir et godt grunnlag for avsetningsmilj\u00f8 og forventede l\u00f8smasser. Basert p\u00e5 terrengmodellen (Figur 2), fra flere kritiske skr\u00e5ninger som er over eller i tiltaksomr\u00e5det, er to utvalgt her for videre unders\u00f8kelse (Figur 8). Den kritiske skr\u00e5ning nr. 1 har 12 m h\u00f8ydeforskjell og en helningsgrad p\u00e5 1:4,7. Den kritiske skr\u00e5ning nr. 2 som ligger over tiltaksomr\u00e5det, har 9 m h\u00f8ydeforskjell og en helningsgrad p\u00e5 1:3. 7 Figur 8: Kritiske skr\u00e5ninger i og i n\u00e6rheten av tiltaksomr\u00e5det. 3.5 Beskrivelse av eksisterende kartlagt kvikkleiresone Tiltaket ligger ikke i et l\u00f8sneomr\u00e5de for en registrert kvikkleiresone av NVE. Mulighet for marin leire er ikke klassifisert, men marine avsetninger kan forekomme fordi arealet er under marin grense. Tiltaksomr\u00e5det ligger innenfor kvikkleireskredaktomhetssone (Figur 9). Figur 9: Tiltaksomr\u00e5det ligger innenfor kvikkleireskredaktomhetssone. (Kilde: www.temakart.nve.no). 8 4. Befaring Sunnfjord Geo Center v/Ramin Jalali var p\u00e5 befaring ved det vurderte omr\u00e5det 15.05.2024. Befaringen fokuserte p\u00e5 skr\u00e5ninger for \u00e5 unders\u00f8ke mulig erosjon, deformasjon eller tegn til skredaktivitet, samt kartlegging av blottlagte l\u00f8smasser eller fjell der det var mulig. Befaringen ble utf\u00f8rt etter veiledningsmateriell fra NVE (Ref-1 og Ref-6) Tiltaksomr\u00e5det ligger s\u00f8r for Bergen sentrum p\u00e5 Minde som er bebygd i hele omr\u00e5det. Omr\u00e5det er relativt flatt vest for tiltaksomr\u00e5det ved Bendixens vei. Tiltaksomr\u00e5det og omr\u00e5det overfor ligger i bratt terreng der terrenget begynner \u00e5 stige mot \u00f8st og nord\u00f8st. Marin grense ligger p\u00e5 ca. 54 moh. 4.1 L\u00f8smasser og fjell Siden dette er et bebygd omr\u00e5de, ble det kun observert fyllmasser i tiltaksomr\u00e5det. Det ble observert fast fjell stedvis inn i og i n\u00e6rheten av tiltaksomr\u00e5det. Figur 10 viser oversiktskart fra befaringen, med markerte observert fjell i dagen ved tiltaksomr\u00e5det. Figur 10: Oversiktskart over tiltaksomr\u00e5det, med observasjonspunkter som fjell i dagen ble observert under befaringen. Grunnlagskart hentet fra norgeskart.no. Figur 11 viser observert fjell i dagen s\u00f8r\u00f8st for tiltaksomr\u00e5det ved krysset mellom Gj\u00f8as vei og Astrups vei. Figur 12 viser fast fjell vest for tiltaksomr\u00e5det ved Bendixens vei. Figur 13 og Figur 14 viser observert fjell i dagen i tiltaksomr\u00e5det p\u00e5 begge sider av Schweig\u00e5rds vei. 9 Figur 11: Fjell i dagen ved krysset mellom Gj\u00f8as vei og Astrups vei. Kilde: Sunnfjord Geo Center. 10 Figur 12: Fjell i dagen ved Bendixens vei. Kilde: Sunnfjord Geo Center. Figur 13: Fjell i dagen i tiltaksomr\u00e5de, \u00f8st for Schweig\u00e5rds vei. Kilde: Sunnfjord Geo Center. 11 Figur 14: Fjell i dagen i tiltaksomr\u00e5de, vest for Schweig\u00e5rds vei. Kilde: Sunnfjord Geo Center. 4.2 Erosjon I dette tilfellet er erosjon ikke et problem siden tiltaksomr\u00e5det ligger langt fra elver og innsj\u00f8er, score 0 iht. NVE (Ref-6). 12 5. Konklusjon Observasjoner fra befaringen bekrefter tolkningene fra terrengmodellen som sier at tiltaksomr\u00e5det og omr\u00e5det overfor ligger i et omr\u00e5de som hovedsakelig er dannet av fjelloverflate. Basert p\u00e5 befaringsinformasjon er det konkludert med at tiltaksomr\u00e5det ikke ligger i et aktsomhetsomr\u00e5de for omr\u00e5deskred. Fjell i dagen og tynt l\u00f8smassedekke over fjell (<2 m) observeres rundt alle identifiserte kritiske skr\u00e5ninger. Tiltaksomr\u00e5det ligger ikke innenfor et mulig l\u00f8sne- eller utl\u00f8psomr\u00e5de og utredningen av prosedyren avsluttes iht. steg 6 i Tabell 3.1 (Ref-1). Krav til omr\u00e5destabilitet vurderes ivaretatt. Da denne vurderingen av et K4 tiltak avslutter ved steg 6 i prosedyren er det ikke krav til uavhengig kvalitetssikring av denne rapporten. 13 Referanser Ref-1: Norges vassdrags- og energidirektorat (2020) Veileder nr. 1/2019 Sikkerhet mot kvikkleireskred. Tilgjengelig fra: https://publikasjoner.nve.no/veileder/2019/veileder2019 Ref-2: Plan- og bygningsloven (2008), Lov om planlegging og byggesaksbehandling, \u00a728-1 og \u00a729-5. Ref-3: Direktoratet for byggkvalitet (2017) TEK17 \u00a77-1 Byggteknisk forskrift, Sikkerhet mot naturp\u00e5kjenninger. Ref-4: Direktoratet for byggkvalitet (2017) TEK17 \u00a710-2 Byggteknisk forskrift, konstruksjonssikkerhet. Ref-5: L\u2019Heureux, 2012: A study of the retrogressive behavior and mobility of Norwegian quick clay landslides, publisert i 11th International Symposium on Landslides. Ref-6: Moholt, R. (2020) Oversiktskartlegging og klassifisering av faregrad, konsekvens og risiko for kvikkleireskred \u2013 Metodebeskrivelse NGI. (Ekstern Rapport nr. 9/2020). Majorstuen i Oslo: Norges vassdrags- og energidirektorat. Internettsider: NVE sp\u00f8rsm\u00e5l-og-svar-om-kvikkleireveilederen https://www.nve.no/om-nve/spoer-nve/om-kvikkleire/sporsmal-og-svar-om- kvikkleireveilederen/ Kart, satellittbilder og topografiske profil: Kartverket, http://www.norgeskart.no http://www.hoydedata.no Google http://www.google.com/maps Norge i bilder http://www.norgeibilder.no Geologiske og klimatiske data: Norges geologiske unders\u00f8kelse, http://www.ngu.no GRANADA-grunnvannsdatabasen http://www.geo.ngu.no/kart/granada NADAG-Nasjonal database for grunnunders\u00f8kelser http://www.geo.ngu.no/kart/nadag Norges vassdrags- og energidirektorat, http://www.temakart.nve.no Forskrifter: Direktoratet for byggkvalitet, http://www.lovdata.no 14 "
}