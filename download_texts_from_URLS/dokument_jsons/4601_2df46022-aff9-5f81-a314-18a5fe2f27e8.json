{
  "dokument_id": "2df46022-aff9-5f81-a314-18a5fe2f27e8",
  "doc_type": "case_attachment",
  "kommune": 4601,
  "tittel": "Svar p\u00e5 anmodning om omgj\u00f8ring datert 27.08.2024",
  "url": "https://bergen.kommune.no/politikere-utvalg/api/fil/bk360/11850259/Svar-pa-anmodning-om-omgjoring-datert-27-08-2024",
  "tekst": " V\u00e5r dato: V\u00e5r ref: 27.08.2024 2023/7411 Deres dato: Deres ref: 27.02.2024 505596-601- 12519242.1 ADVOKATFIRMAET SCHJ\u00d8DT AS AVD BERGEN Kontakt saksbehandler Postboks 2022 Nordnes Knut Ragnar Sletteb\u00f8, 51568951 5817 BERGEN knut.slettebo@statsforvalteren.no Att.Sjur L\u00f8b\u00f8 Solhaug Svar p\u00e5 anmodning om omgj\u00f8ring av Statsforvalterens klagevedtak av 19.10.2023 \u2013 gnr. 209 bnr. 543, V\u00e5ganeset 36 B, Bergen kommune \u2013 tiltakshavere: Trond og Merethe Gr\u00f8nhaug Advokat Sjur L\u00f8b\u00f8 Solhaug har p\u00e5 vegne av tiltakshaverne bedt om omgj\u00f8ring av Statsforvalterens vedtak av 19.10.2023. Statsforvalteren tar ikke anmodningen om omgj\u00f8ring til f\u00f8lge. Vi viser til vedlagt omgj\u00f8ringsbegj\u00e6ring, mottatt av Statsforvalteren 27.02.2024. Du ber om at v\u00e5rt klagevedtak av 19.10.2023 blir gjort om. Vi legger til grunn at sakens faktiske side er kjent. Statsforvalteren omgjorde i v\u00e5rt vedtak Bergen kommunes vedtak av 25.04.2023, slik at s\u00f8knaden om tillatelse og dispensasjon til oppf\u00f8ring av tiltak i strandsonen ble avsl\u00e5tt. I omgj\u00f8ringsbegj\u00e6ringen datert 27.02.2024 er du kritisk til saksbehandlingen i forbindelse med forrige omgj\u00f8ringsbegj\u00e6ring. Du gj\u00f8r gjeldende at v\u00e5rt vedtak bygger p\u00e5 feil faktum og uriktig rettsanvendelse, samt at det lider av saksbehandlingsfeil. Hadde vi tatt utgangspunkt i en riktig forst\u00e5else av dispensasjonsvilk\u00e5rene, anvendt p\u00e5 korrekt faktum, ville vi ha stadfestet kommunens vedtak. Statsforvalterens vurdering Statsforvalteren \u00f8nsker \u00e5 bemerke at v\u00e5rt vedtak av 19.10.2023 er endelig og ikke kan p\u00e5klages, se forvaltningsloven \u00a7 28. Etter forvaltningsloven \u00a7 35 kan klageinstansen eller annet overordnet organ likevel p\u00e5 visse vilk\u00e5r omgj\u00f8re vedtak, blant annet dersom vedtaket er ugyldig. Du har i omgj\u00f8ringsbegj\u00e6ringen tatt opp flere ulike forhold som du mener m\u00e5 lede til at v\u00e5rt vedtak av 19.10.2023 er ugyldig. Vi vil gjennomg\u00e5 de ulike anf\u00f8rslene punktvis nedenfor. E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/4 Anf\u00f8rsel 1: Klagevedtaket bygger p\u00e5 uriktig faktisk grunnlag Du anf\u00f8rer i omgj\u00f8ringsbegj\u00e6ringen at Statsforvalteren \u00abmangler reelt grunnlag for den faktumbeskrivelsen [vi] har gitt\u00bb. For \u00e5 underbygge denne p\u00e5standen viser du til UMBYs beskrivelse av faktum. V\u00e5r redegj\u00f8relse for faktum i klagevedtaket gir etter din vurdering \u00abinntrykk av at tiltakene er langt mer omfattende og har st\u00f8rre ringvirkninger enn det som reelt er tilfelle\u00bb. Du viser til f\u00f8lgende sitat fra forrige omgj\u00f8ringsbegj\u00e6ring punkt 3.1: \u00abEksempelvis er det, i motsetning til det som hevdes i Klagevedtaket, ikke forenlig at oms\u00f8kte tiltak kun har et \"noe begrenset fotavtrykk\", men fortsatt utgj\u00f8r et \"ikke ubetydelig teknisk inngrep i strandsonen\". UMBY har korrekt ment at saken gjelder \"sm\u00e5\" tiltak som ikke p\u00e5virker \"omgivelsene p\u00e5 en negativ m\u00e5te\", jf. det overfor siterte. Tiltakshaver har vanskelig for \u00e5 se hvordan et tiltak som er lite synlig og med liten eller ingen p\u00e5virkning p\u00e5 omgivelsene samtidig kan v\u00e6re et \"ikke ubetydelig teknisk inngrep\". St\u00f8rrelsen og frav\u00e6ret av p\u00e5virkning skulle nettopp inneb\u00e6re at tiltakene rent faktisk m\u00e5 anses \u00e5 v\u00e6re av \"ubetydelig\" omfang.\u00bb Til det ovennevnte vil Statsforvalteren for det f\u00f8rste bemerke at v\u00e5r vurdering av faktum blant annet tar utgangspunkt i vedlagte bilder, som gir et godt grunnlag for \u00e5 vurdere b\u00e5de omfang og virkninger av oms\u00f8kte tiltak. Dernest finner vi grunn til \u00e5 peke p\u00e5 at vi har vurdert at oms\u00f8kte tiltak \u00abhar et noe begrenset fotavtrykk\u00bb, mens UMBY har gitt uttrykk for at saken gjelder \u00absm\u00e5 tiltak\u00bb. Disse beskrivelsene av tiltakets omfang \u2013 som riktignok er noe ulike \u2013 er etter v\u00e5r vurdering fullt ut forenlige med hverandre. Ser man for eksempel tiltakenes omfang i lys av st\u00f8rrelsen p\u00e5 eneboligen i bakkant, er det ogs\u00e5 etter v\u00e5rt syn liten tvil om at tiltakene er \u00absm\u00e5\u00bb i forhold. N\u00e5r det gjelder virkningene av oms\u00f8kte tiltak, gir vi i vedtaket uttrykk for at de samlet inneb\u00e6rer \u00abet ikke ubetydelig teknisk inngrep i strandsonen som i noen grad vil svekke landskapskvalitetene knyttet til strandsonen her\u00bb. Hvor betydelig et inngrep er, m\u00e5 vurderes konkret ut fra forholdene p\u00e5 stedet og plansituasjonen i omr\u00e5det. Selv et tiltak som i omfang er sv\u00e6rt lite, kan inneb\u00e6re et betydelig inngrep dersom det er plassert i s\u00e5rbare omgivelser. Etter v\u00e5r vurdering var det i dette omr\u00e5det landskapskvaliteter som byggeforbudet tok sikte p\u00e5 \u00e5 verne om, og som tiltaket var i konflikt med. Vi mente derfor at oms\u00f8kte tiltak samlet utgjorde et \u00abikke ubetydelig teknisk inngrep\u00bb. Statsforvalteren st\u00e5r fast ved denne vurderingen. Statsforvalteren kan etter dette ikke se at vi har lagt til grunn en annen forst\u00e5else av tiltakets omfang enn UMBY. Derimot kan det se ut som at vi \u2013 blant annet i lys av plansituasjonen og forholdene p\u00e5 stedet \u2013 har vurdert tiltakets virkninger noe annerledes enn hva UMBY har gjort. Anf\u00f8rsel 2: Klagevedtaket bygger p\u00e5 uriktig rettsanvendelse Du anf\u00f8rer i omgj\u00f8ringsbegj\u00e6ringen at vi har anvendt en uriktig og for snever rettsregel ved \u00e5 ikke i st\u00f8rre grad synliggj\u00f8re at sosiale hensyn kan v\u00e6re relevante i dispensasjonsvurderingen. Videre viser du til at v\u00e5rt vedtak ikke reflekterer sammenhengen mellom dispensasjonsvilk\u00e5rene: \u00abFor \u00f8vrig fastholdes det at Klagevedtaket ikke reflekterer at det er sammenheng mellom vesentlighetsvilk\u00e5ret og fordel-/ulempevilk\u00e5ret, og at ogs\u00e5 dette tilsier at Statsforvalteren har anvendt uriktig rettsregel. Det er tydelig allerede av den grunn at Klagevedtaket kun er begrunnet i [fordel-/ulempevilk\u00e5ret], og ikke overhodet inneholder en vurdering av [vesentlighetsvilk\u00e5ret]\u00bb. N\u00e5r det gjelder sosiale hensyn, er det ikke vist til forhold som skulle tilsi at dette er relevant i saken. Vi fant derfor ikke grunn til \u00e5 redegj\u00f8re n\u00e6rmere for betydningen av slike hensyn i vedtaket. Ellers vil vi bemerke at plan- og bygningsloven \u00a7 19-2 andre avsnitt oppstiller to uavhengige rettslige vilk\u00e5r, som begge m\u00e5 v\u00e6re oppfylt for at en dispensasjonss\u00f8knad skal kunne innvilges. Det er liten tvil om Side: 3/4 at Statsforvalteren kan avgj\u00f8re saken p\u00e5 fordel-/ulempevilk\u00e5ret uten f\u00f8rst \u00e5 ha tatt stilling til vesentlighetsvilk\u00e5ret, se for eksempel LE-2022-176551. Vi har kommentert sammenhengen mellom dispensasjonsvilk\u00e5rene i v\u00e5rt svar p\u00e5 f\u00f8rste anmodning om omgj\u00f8ring. Ellers anf\u00f8rer du at vi ikke i tilstrekkelig grad har vektlagt og vurdert hvilken funksjon oms\u00f8kte tiltak har n\u00e5r det gjelder sikkerhet. Til dette vil vi bemerke at det ved opparbeiding av uteoppholdsareal stilles krav om fallsikring, se teknisk forskrift (TEK17) \u00a7 8-3 tredje avsnitt. Er uteomr\u00e5det opparbeidet i samsvar med disse kravene, vil sikkerhet knyttet til fall mot sj\u00f8 v\u00e6re tilstrekkelig ivaretatt. Slik fallsikring forutsetter ikke opparbeiding av oms\u00f8kte tiltak. N\u00e5r det gjelder tiltakets funksjon ved forlis eller kullseiling, viser vi til at et scenario hvor stigen ned til sj\u00f8en skal v\u00e6re av avgj\u00f8rende betydning, er s\u00e5 hypotetisk og usannsynlig at det ikke kan legges nevneverdig vekt p\u00e5 det. Foreldre vil ha et ansvar for \u00e5 holde oppsyn med barn som er ute og seiler alene i egne joller. Vi st\u00e5r fast p\u00e5 v\u00e5r dispensasjonsvurdering og viser til v\u00e5rt vedtak av 19.10.2023, samt v\u00e5rt svar p\u00e5 forrige omgj\u00f8ringsbegj\u00e6ring. Anf\u00f8rsel 3: Klagevedtaket lider av saksbehandlingsfeil Du anf\u00f8rer til sist at saken ikke er tilstrekkelig utredet, at klagevedtaket er utilstrekkelig begrunnet og at forberedende klagebehandling skulle ha blitt l\u00f8ftet opp til politisk niv\u00e5. Saken er etter v\u00e5r vurdering tilstrekkelig utredet, og klagevedtaket er tilstrekkelig begrunnet. Vi viser til v\u00e5rt vedtak av 19.10.2023 og v\u00e5rt svar p\u00e5 forrige omgj\u00f8ringsbegj\u00e6ring, samt vurderingene i dette brevet. Vi kan ikke se at det er vist til forhold som tilsier at det er en saksbehandlingsfeil at klagen ikke ble behandlet politisk. Statsforvalteren peker i denne sammenheng ogs\u00e5 p\u00e5 at s\u00f8knaden om etterh\u00e5ndsgodkjenning ble behandlet politisk. Brevet fra kommunen som du har vist til, gjelder ulovlighetsoppf\u00f8lging og ikke saker om dispensasjon. Oppsummering Vi viser til v\u00e5rt vedtak av 19.10.2023 hvor vi kom til at vilk\u00e5rene for dispensasjon ikke er oppfylt. Vi fastholder vurderingene som ble gjort i vedtaket. Statsforvalteren kan ikke se at vedtaket inneholder feil eller mangler som gj\u00f8r at det er ugyldig, se forvaltningsloven \u00a7 35. Vi kan videre ikke se at det foreligger annet grunnlag for \u00e5 omgj\u00f8re v\u00e5rt vedtak i denne saken. Statsforvalteren vil ellers bemerke at svar p\u00e5 f\u00f8rste omgj\u00f8ringsbegj\u00e6ring var ferdigskrevet da du sendte e-post av 05.01.2024. Svaret ble sendt ut da saksbehandler kom tilbake p\u00e5 jobb etter ferie. Vi vurderte det som mest hensiktsmessig \u00e5 svare ut omgj\u00f8ringsbegj\u00e6ringen med en gang, uten \u00e5 avvente eventuelle merknader. Hadde du flere merknader, ville du ha anledning til \u00e5 fremsette nye omgj\u00f8ringsbegj\u00e6ringer. Konklusjon: Statsforvalteren har etter en ny gjennomgang av saken besluttet \u00e5 ikke omgj\u00f8re klagevedtaket fattet 19.10.2023. Denne avgj\u00f8relsen er ikke et enkeltvedtak, og den kan dermed ikke p\u00e5klages, se forvaltningsloven \u00a7 28. Side: 4/4 Svein Undheim (e.f.) Knut Ragnar Sletteb\u00f8 juridisk seniorr\u00e5dgiver juridisk r\u00e5dgiver Dokumentet er elektronisk godkjent Vedlegg 1 Begj\u00e6ring omgj\u00f8ring vedtak - rettslige skritt - byggesak - settestatsforvalter - Bergen 209/543 - V\u00e5ganeset 36B - dispensasjon oppf\u00f8ring platting tilh\u00f8rende trapper blomsterkasser levegger Kopi til: BERGEN KOMMUNE PLAN- OG BYGNINGSETATEN Postboks 7700 5020 BERGEN Statsforvaltaren i Vestland Nj\u00f8savegen 2 6863 LEIKANGER Trond Henrik Gr\u00f8nhaug V\u00e5ganeset 36 B 5106 \u00d8vre Ervik Merethe Gr\u00f8nhaug V\u00e5ganeset 36 B 5106 \u00d8vre Ervik "
}