{
  "dokument_id": "d48731a6-7018-59f1-9328-a5a075e32a86",
  "doc_type": "case_attachment",
  "kommune": 5501,
  "tittel": "24. Merknader 2020",
  "url": "https://innsyn.tromso.kommune.no/application/getMoteDokument?dokid=2001647356",
  "tekst": " Ramb\u00f8ll Deres ref: V\u00e5r ref: 2020/74438 Dato: 20.04.2020 Org.nr: 985 399 077 VARSEL OM OPPSTART AV PLANARBEID - DETALJREGULERING KULLKRANSVINGEN - TROMS\u00d8 KOMMUNE Mattilsynet er sektormyndighet i saker som ang\u00e5r drikkevannet. I omr\u00e5det hvor det her meldes om oppstart av planarbeid er det offentlig vann og avl\u00f8p. Det er ingen tilsigsmr\u00e5der som blir ber\u00f8rt og Mattilsynet har derfor ingen innvendinger til denne planen. Med hilsen Tom-Arne Hansen Dette dokumentet er elektronisk godkjent og sendes uten signatur. Dokumenter som m\u00e5 ha signatur blir i tillegg sendt i papirversjon. Mattilsynet Saksbehandler: Tom-Arne Hansen Postadresse: Seksjon fisk og mat Troms og Svalbard Tlf: 22400000 Felles postmottak, Postboks 383 E-post: postmottak@mattilsynet.no 2381 Brumunddal (Husk mottakers navn) Telefaks: 23 21 68 01 Andrea Birch-Aune Marthinsen Til: Andrea Birch-Aune Marthinsen Emne: VS: NVEs generelle innspill - Varsel om oppstart - Detaljregulering for Kullkransvingen - Hansjordnesgata 19-21 - GBnr 200/525 og 527 - N\u00e6ringsform\u00e5l - Troms\u00f8 kommune From: Eva Margareta Forsgren <efor@nve.no> Sent: onsdag 22. april 2020 11:17 To: Firmapost Ramboll Norge <firmapost@ramboll.no> Cc: FYLKESMANNEN I TROMS OG FINNMARK <fmtfpost@fylkesmannen.no>; Troms\u00f8 kommune <postmottak@tromso.kommune.no> Subject: NVEs generelle innspill - Varsel om oppstart - Detaljregulering for Kullkransvingen - Hansjordnesgata 19-21 - GBnr 200/525 og 527 - N\u00e6ringsform\u00e5l - Troms\u00f8 kommune 202004223-2 NVEs generelle innspill - Varsel om oppstart - Detaljregulering for Kullkransvingen - Hansjordnesgata 19-21 - GBnr 200/525 og 527 - N\u00e6ringsform\u00e5l - Troms\u00f8 kommune Vi viser til varsel om oppstart. Norges vassdrags- og energidirektorat (NVE) er nasjonal sektormyndighet med innsigelseskompetanse innenfor saksomr\u00e5dene flom-, erosjons- og skredfare, allmenne interesser knyttet til vassdrag og grunnvann, og anlegg for energiproduksjon og framf\u00f8ring av elektrisk kraft. NVE har ogs\u00e5 ansvar for \u00e5 bist\u00e5 kommunene med \u00e5 forebygge skader fra overvann gjennom kunnskap om avrenning i tettbygde str\u00f8k (urbanhydrologi). NVE gir r\u00e5d og veiledning om hvordan nasjonale og vesentlige regionale interesser innen disse saksomr\u00e5dene skal tas hensyn til ved utarbeiding av arealplaner etter plan- og bygningsloven (pbl). Forslagstiller har ansvar for at disse interessene blir vurdert i planarbeidet. Flom, erosjon, skred og overvann God arealplanlegging er det viktigste virkemiddelet for \u00e5 forebygge skader fra flom, overvann, erosjon og skred. P\u00e5g\u00e5ende klimaendringer vil \u00f8ke risikoen for disse faretypene. Pbl setter tydelige krav til sikkerhet mot naturfare og sikker byggegrunn ved planlegging og utbygging, og byggteknisk forskrift (TEK17) kapittel 7 utdyper dette i forhold til flom-, erosjon- og skredfare. P\u00e5 reguleringsplanniv\u00e5 vil det ofte v\u00e6re behov for en detaljert fagkyndig utredning av faren. Mer utbygging i nedb\u00f8rfeltet gir \u00f8kt andel tette flater. Dette bidrar til raskere avrenning og st\u00f8rre mengder vann p\u00e5 terrengoverflaten (overvann). \u00d8kningen kan f\u00f8re til oversv\u00f8mmelser i byggeomr\u00e5dene og flom i vassdragene. Det er viktig \u00e5 v\u00e6re oppmerksom p\u00e5 at ny utbygging ogs\u00e5 kan blokkere avrenningen ovenfra, som igjen kan f\u00f8re til skader p\u00e5 selve bygget eller lede overvannet i u\u00f8nsket retning. \u00d8kosystem som eks. flomskog, myrer og v\u00e5tmarker har en flomdempende funksjon som b\u00f8r bevares i st\u00f8rst mulig grad. Dersom omgivelsene og/eller resipienten ikke har kapasitet til \u00e5 ta imot \u00f8kt avrenning, m\u00e5 det planlegges kompenserende tiltak i nedb\u00f8rfeltet. Klimaendringenes p\u00e5virkning p\u00e5 avrenningen i byggeomr\u00e5dene m\u00e5 ogs\u00e5 avklares. Dette m\u00e5 gj\u00f8res tidlig i planprosessen slik at det blir satt av tilstrekkelig areal f\u00f8r bygninger og infrastruktur planlegges. Se ellers informasjon om overvann p\u00e5 www.nve.no/hydrologi/urbanhydrologi. Vassdrag- og grunnvannstiltak Det er store allmenne interesser knyttet til vassdrag og grunnvann. Tiltak som kan medf\u00f8re skader eller ulemper for allmenne interesser, kan utl\u00f8se konsesjonsplikt etter vannressursloven. Hvis det er behov for at NVE gj\u00f8r en konsesjonspliktvurdering av vassdragstiltak i planen, s\u00e5 ber vi om at dette kommer klart frem av oversendelsesbrev. NVE kan avgj\u00f8re at reguleringsplan kan erstatte konsesjon, dersom vassdragsinteressene er godt nok ivaretatt i planen. 1 Energianlegg Et velfungerende system for produksjon og overf\u00f8ring av energi er avgj\u00f8rende for samfunnet. Planen m\u00e5 derfor ta hensyn til anlegg som er planlagt eller har konsesjon etter energi- og vassdragslovgivningen. Hvis planen kommer i ber\u00f8ring med energiinteresser, b\u00f8r ber\u00f8rte energiselskap involveres tidlig. Ved oppstart av planarbeidet anbefaler vi \u00e5 bruke f\u00f8lgende veiledere og verkt\u00f8y: \u00b7 NVEs karttjenester viser informasjon om flom- og skredfare, vassdrag og energianlegg. \u00b7 NVEs veileder 2/2017 Nasjonale og vesentlige regionale interesser innen NVEs saksomr\u00e5der i arealplanlegging beskriver hvordan interessene b\u00f8r ivaretas i planen, slik at en unng\u00e5r innsigelse. \u00b7 NVEs retningslinje 2/2011 Flaum- og skredfare i arealplanar beskriver hvilke flom- og skredprosesser som kan utgj\u00f8re fare, og hvordan disse farene b\u00f8r utredes og innarbeides i planen. \u00b7 NVEs sjekkliste for reguleringsplan er et nyttig verkt\u00f8y, for \u00e5 sikre at alle relevante saksomr\u00e5der er vurdert og godt nok dokumentert. \u00b7 www.miljokommune.no gir nyttige tips om overvannsh\u00e5ndtering i arealplanlegging. \u00b7 Klimaservicesenteret/klimaprofilene gir et kortfattet sammendrag av dagens klima, forventede klimaendringer og klimautfordringer. \u00b7 De Statlige planretningslinjene for klima og energiplanlegging og klimatilpasning av 28.09.2018 gir f\u00f8ringer for hvordan kommunene skal ivareta klimaendringer i planleggingen. \u00b7 For vurdering av overvann kan ogs\u00e5 f\u00f8lgende publikasjoner fra Norsk Vann v\u00e6re aktuelle. Norsk Vanns veileder A162 \u2013 \u00abVeiledning i klimatilpasset overvannsh\u00e5ndtering\u00bb og Norsk Vanns rapport B22 - \u00abVann og avl\u00f8p i arealplanlegging og byggesaksbehandling\u00bb, \u00b7 Flere nyttige veiledere og verkt\u00f8y finnes p\u00e5 www.nve.no/arealplan. Dersom planen ber\u00f8rer NVEs saksomr\u00e5der, skal NVE ha tilsendt planen ved offentlig ettersyn. NVE legger til grunn at kommunen vurderer om planen ivaretar nasjonale og vesentlige regionale interesser. I plandokumentene m\u00e5 det g\u00e5 tydelig fram hvordan de ulike interessene er vurdert og innarbeidet i planen. Alle relevante fagutredninger innen NVEs saksomr\u00e5der m\u00e5 v\u00e6re vedlagt. Vi ber om at alle plandokumenter sendes elektronisk til nve@nve.no. NVE vil prioritere \u00e5 gi innspill og uttalelser til reguleringsplaner der det bes om faglig bistand til konkrete problemstillinger. Dette fremg\u00e5r av brev til kommunene 29.09.2017 om NVEs bistand og verkt\u00f8y i arealplanleggingen. Vi ber derfor om at det skrives tydelig i oversendelsesbrevet til NVE hva en eventuelt \u00f8nsker konkret bistand til i den enkelte saken. Ta gjerne kontakt p\u00e5 e-post eller telefon ved konkrete sp\u00f8rsm\u00e5l om NVEs saksomr\u00e5der. Mvh Eva Forsgren Senioringeni\u00f8r Skred- og vassdragsavdeling - Region nord Norges vassdrags- og energidirektorat (NVE) Telefon: 932 34 514 E-post: efor@nve.no Web: www.nve.no 2 V\u00e5r ref. V\u00e5r dato: Ramb\u00f8ll 19/00684-70 06.05.2020 Postboks 427 Sk\u00f8yen Deres ref. Deres dato: 0213 Oslo 16.04.2020 Att.: Andrea Birch-Aune Marthinsen V\u00e5r saksbehandler: Einar K Merli - 976 51 687 Troms\u00f8 kommune - Gbnr 200/525 og 200/527 - Hansjordnesgata 19-21 - Varsel om oppstart av planarbeid - Detaljreguleringsplan for Kullkransvingen - Uttalelse fra Avinor Vi viser til Deres brev av 16.04.2020 vedr\u00f8rende varsel om oppstart av arbeid med detaljreguleringsplan for Kullkransvingen, gbnr 200/525 og 200/527, Hansjordnesgata 19-21, i Troms\u00f8 kommune. Det opplyses at det er \u00f8nske om en fleksibel reguleringsplan og en regulering hvor kontor, forretning, hotell og industri er hovedform\u00e5lene. 1. Innledning Luftfartstilsynet har den 20.12.2017 med hjemmel i \u00a7 1 i Forskrift om sertifisering av flyplasser mv. datert 25.08.2015, jf. artikkel 6 i EU-forordning nr. 139/2014, sertifisert Troms\u00f8 lufthavn Langnes. Planomr\u00e5det ligger ca. 2710 \u2013 2930 meter s\u00f8r\u00f8st for landingsterskel til bane 36 (fra s\u00f8r) ved Troms\u00f8 lufthavn. 2. Hinderflater/h\u00f8yderestriksjonsflater i restriksjonsplanen for Troms\u00f8 lufthavn Hele planomr\u00e5det vil bli liggende innenfor horisontalflaten, som er en h\u00f8yderestriksjonsflate/hinderflate i restriksjonsplanen (ENTC-P-08) for lufthavnen, hjemlet i EASA- krav CS ADR-DSN.H.420 og CS ADR-DSN.J.480, gjeldende fra 08.12.2017. Horisontalflaten ligger p\u00e5 kote 54,7 meter over havet (moh), dvs. 45 meter over rullebanen. Terrengh\u00f8yden innenfor planomr\u00e5det ligger p\u00e5 ca. kote 0 \u2013 3 moh. Avinor ber om at f\u00f8lgende bestemmelser tas inn i detaljreguleringsplanen: H\u00f8yderestriksjonsflater/hinderflater i restriksjonsplanen for Troms\u00f8 lufthavn Det m\u00e5 ikke etableres bygg, p\u00e5bygg, anlegg, konstruksjoner i strid med hinderflatene (horisontalflaten) i restriksjonsplanen for lufthavnen, dvs. ikke h\u00f8yere enn kote 54,7 meter over havet. Hinderflater og bruk av kraner Dersom det skal benyttes byggekraner over kote 54,7 meter over havet, m\u00e5 tiltakshaver p\u00e5 forh\u00e5nd s\u00f8ke Troms\u00f8 lufthavn om godkjennelse av kranbruken. Det stilles krav om at Postboks 150 NO-2061 Gardermoen Tlf: +47 67 03 00 00 / Fax: +47 64 81 20 01 post@avinor.no / avinor.no NO 985 198 292 MVA kraner er utstyrt med faste r\u00f8de hinderlys. Tiltakshaver er ansvarlig for \u00e5 gjennomf\u00f8re en eventuell risikoanalyse i samr\u00e5d med Troms\u00f8 lufthavn for \u00e5 sjekke ut om kranbruken er akseptabel med hensyn til flysikkerheten. Kommunen kan ikke gi igangsettingstillatelse for bruk av kraner over kote 54,7 meter over havet f\u00f8r det foreligger godkjennelse fra Avinor. Avinors kontaktperson ved Troms\u00f8 lufthavn i forbindelse med risikoanalyse for bruk av kraner er: Per-Erik Nordsveen, tlf. 67 03 45 22 / 913 32 842 eller e-post: Per-Erik.Nordsveen@avinor.no N\u00e5r det gjelder oppstilling og bruk av kraner, vises til f\u00f8lgende regelverk for rapportering, registrering og merking av luftfartshinder: https://luftfartstilsynet.no/aktorer/flysikkerhet/luftfartshinder-oppstilling-og-bruk-av-kraner/ 3. Byggerestriksjoner for flynavigasjonsanlegg Planomr\u00e5det er vurdert nedenfor med hensyn til byggerestriksjonskrav (BRA-krav) for flynavigasjonsanleggene ved lufthavnen, jf. \u00a7 6 i Forskrift om kommunikasjons-, navigasjons- og overv\u00e5kingstjeneste, BSL G 6-1 av 27.06.2011. BRA-krav for planomr\u00e5det ligger p\u00e5 kote 65 moh. Siden det aktuelle planomr\u00e5det ligger p\u00e5 \u00f8stsiden av Troms\u00f8ya med h\u00f8yere terreng mellom lufthavnen og planomr\u00e5det, vil det reelle BRA- kravet ligge langt h\u00f8yere. F\u00f8lgelig vil det ikke v\u00e6re behov for s\u00e6rskilte reguleringsbestemmelser med hensyn til krav om radioteknisk vurdering og godkjenning av ny bebyggelse/anlegg/tilbygg og ved bruk av byggekraner. 4. Flyst\u00f8ysoner Gjeldende flyst\u00f8ysonekart for Troms\u00f8 lufthavn er for perioden 2014 - 2025, og er beregnet av SINTEF, rapport A27269, datert 02.11.2015. Hele planomr\u00e5det ligger utenfor gjeldende flyst\u00f8ysoner for lufthavnen. 5. Avsluttende merknader Dersom overnevnte bestemmelser med hensyn til h\u00f8yderestriksjonsflater/hinderflater i restriksjonsplanen for Troms\u00f8 lufthavn (punkt 2) og hinderflater og bruk av kraner (punkt 2) ikke innarbeides i detaljreguleringsplanen, vil Avinor senere vurdere \u00e5 fremme en innsigelse til planen, jf. Plan- og bygningsloven \u00a7 5-4. Med vennlig hilsen Avinor AS Einar K Merli Arealplanlegger Masterplaner og arealdisponering Dokumentet er godkjent elektronisk. Kopi: Troms\u00f8 kommune, Fylkesmannen i Troms og Finnmark Postboks 150 NO-2061 Gardermoen Tlf: +47 67 03 00 00 / Fax: +47 64 81 20 01 post@avinor.no / avinor.no NO 985 198 292 MVA \u00f8stg\u00e5rd ADVOK\u00c5TFIRM\u00c5 Ramb\u00f8ll v/ Andrea Birch-Aune Marthinsen andrea. marthinsen@ramboll. no Deres ref.: V\u00e5r ref.: 12786112 Klient: 41670 Ansvarlig partner: Brynjar \u00d8stg\u00e5rd Troms\u00f8 ,7. mai2020 VARSEL OM OPPSTART AV PLANARBEID - DETALJREGULERING KULLKRANSVINGEN, TROMS\u00d8 Jeg viser til Deres brev adressert til EA Eiendom SA datert 15. april 2020 vedr\u00f8rende oppstart regulering i Kullkransvingen i Troms\u00f8. Bukta Nord AS har s\u00f8kt min bistand i anledning reguleringssaken. I Jeg kan informere om at den aktuelle naboeiendom n\u00e5 eies av selskapet Bukta Nord AS, idet selskapet EA Eiendom SA er faset ut. 2 Den aktuelle naboeiendom er gnr 200 bnr 519 (sammen med bnr 520). Denne gronser opp til gnr 200 bnr 525, som eies av Troms\u00f8 Bunkerdepot AS, som er Ramb\u00f8lls oppdragsgiver. Av det tilsendte reguleringskart fremkommer at planomr\u00e5det ogs\u00e5 omfatter bnr 527,som eies av Troms\u00f8 Bunkerdepot AS, samt deler av bnr 7456, som eies av Troms\u00f8 Kulkran AS, alt i f\u00f8lge grunnboken. Videre omfatter plankartet et omr\u00e5de mellom bnr 525 og bnr 527 som ikke er f\u00f8rt opp med matrikkelnummer, men jeg formoder at dette er et utfult omr\u00e5de og at det eies av Troms\u00f8 Bunkerdepot AS. J Bukta Nord AS ser positivt p\u00e5 at eiendommene i Bukta utvikles. Omr\u00e5det trenger en urbanisering og oppgradering. Bukta Nord AS ser frem til den videre prosess med interesse. Storgata 124 I Postboks 1151,9261 Troms\u00f8 / post@ostgard.no / www.ostgard.no I (47) 77 67 99 99 \u00f8slg\u00e5rd 4 Det er imidlertid to forhold som allerede n\u00e5 fra denne side tas opp p\u00e5 bakgrunn av det tilsendte: 4.1 Av det tilsendte kart fremg\u00e5r at planomr\u00e5det er p\u00e526.2 da. Av dette er en betydelig kaier og areal ut i sj\u00f8en, dvs. utenfor den private eiendomsrett. Det samlede omr\u00e5det best\u00e5r av Bnr 525 ca. 3,8 da Bnr 527 ca. 1,6 da Deler av bnr 1456 ca. 1,5 da grovt anslag ut fra kart p\u00e5 se.eiendom.no Umatrikulefi areal ca. 4,5 da ditto Til sammen ca. Il,4 da N\u00e5r det samlede areal innenfor kartet er angitt til26,2 da. synes det resterende areal i sj\u00f8en og p\u00e5 dels eksisterende kaier \u00e5 utgj\u00f8re 14,8 da., alts\u00e5 ca. 15 da. Av dette areal ghr en betydelig andel s\u00f8rvestover innforan bnr 519 og bnr 520. Det er noe overaskende at planomr\u00e5det p\u00e5 denne m\u00e5ten synes \u00e5 forutsette et privatrettslig innhogg i Bukta Nord AS' eiendommer. Det er klart nok at det ikke uten videre kan gj\u00f8res inngrep i den eiendomsrett Bukta Nord AS har og heller ikke i de tilh\u00f8rende aksessorier til Bukta Nord AS' eiendommer, nemlig det man sammenfatter i begrepet strandrett,hvorav s\u00e6rlig tilflottsrett, rett til bygging av kai og ut$rllingsrett inng\u00e5r som sentre elementer. Jeg ber Dem avklare hva som menss med denne avgrensning av planomr\u00e5det og hvorfor den er gjort. Slik disse eiendommer ligger til hverandre, m\u00e5 det trekkes en rett strek ut i sj\u00f8en mellom bnr 519 og bnr 525 for \u00e5 angi den korrekte grense for de privatrettslige eier- og rettighetsposisjoner. 4.2 Opp mot Stakkevollveien er planomr\u00e5det angitt helt inntil eksisterende bygningsmasse p\u00e5 bnr 519. Det \u00e5pne omr\u00e5det mellom bygningsmassen p\u00e5 bnr 525 ogbygningsmassen p\u00e5 bnr 519 inng\u00e5r imidlertid i bnr 519 og eies f\u00f8lgelig av Bukta Nord AS. At omr\u00e5det i dag dels benyttes rent faktisk av trafikk og parkering tilknyttet bm 525, endrer ikke de privatrettslige forhold. Ogs\u00e5 p\u00e5 dette punkt ber jeg om Deres avklaring av hvorfor planomr\u00e5det er avgrenset slik at det ber\u00f8rer Bukta Nord AS' eiendom. 2 \u00f8slg\u00e5rd Jegh\u00f8rer fra Dem om ovennevnte, og im\u00f8teser ut over det de sedvanlige varsler og den sedvanlige informasjon i plansakens videre gang. 3 RAMB\u00d8LL NORGE AS Postboks 427 Sk\u00f8yen 0213 OSLO Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Mariann Lisbeth Larsen / 20/73667-2 11.05.2020 95886070 Svar p\u00e5 varsel om oppstart av planarbeid - detalregulering - Kullkransvingen - Hansjordnesgata 19 - 21 - gnr 200 bnr 525 og 527 - Troms\u00f8 kommune Vi viser til deres varsel om planoppstart for detaljregulering av Kullkransvingen, Hansjordnesgata 19-21 i Troms\u00f8 kommune, datert 16.04.2020. Frist for innspill er satt til 15. mai 2020. V\u00e5r rolle Statens vegvesen har ansvar for \u00e5 s\u00f8rge for at f\u00f8ringer i Nasjonal transportplan (NTP), Statlige planretningslinjer for samordnet bolig-, areal og transportplanlegging, vegnormalene og andre nasjonale og regionale arealpolitiske f\u00f8ringer blir ivaretatt i planleggingen. Vi uttaler oss som forvalter av riksveg p\u00e5 vegne av staten og som statlig fagmyndighet med sektoransvar innenfor vegtransport. Saksopplysninger Form\u00e5let med planarbeidet er \u00e5 legge til rette for et moderne kontor/forretningsomr\u00e5de i Kullkransvingen, rett nord for Troms\u00f8 sentrum. Utbyggingen skal f\u00f8re til en kvalitetsmessig god utnytting av tomta og lokalene skal framst\u00e5 som attraktive. Det er et \u00f8nske om en fleksibel reguleringsplan og en regulering hvor kontor, forretning, hotell og industri er hovedform\u00e5lene. Planen har tidligere v\u00e6rt varslet oppstart for i 2012 og det er fastsatt planprogram 13.09.2012. I henhold til planprogram skal det gjennomf\u00f8res trafikkanalyse, geotekniske unders\u00f8kelser, milj\u00f8tekniske unders\u00f8kelser, volumstudie og sol- /skyggeanalyse. V\u00e5r vurdering av planforslaget I dette tilfellet uttaler vi oss som statlig fagmyndighet med sektoransvar innenfor vegtransport. Postadresse Telefon: 22 07 30 00 Kontoradresse Fakturaadresse Statens vegvesen Stakkevollvegen 35-37 Statens vegvesen Transport og samfunn firmapost@vegvesen.no 9010 TROMS\u00d8 Regnskap Postboks 1010 Nordre \u00c5l Postboks 702 2605 LILLEHAMMER Org.nr: 971032081 9815 Vads\u00f8 2 V\u00e5rt sektoransvar ser ut til \u00e5 bli tilfredsstillende ivaretatt i utredninger som skal gjennomf\u00f8res i omr\u00e5det. Vi vil p\u00e5peke at det er viktig \u00e5 redusere og begrense antall parkeringsplasser i omr\u00e5det og langs Stakkevollvegen mellom Hansjordnesbukta og Breivika. Store utbygginger i omr\u00e5det genererer stor trafikkvekst, og dette vil f\u00e5 sv\u00e6rt negativ innvirkning p\u00e5 trafikksikkerheten og trafikkavviklingen langs Stakkevollvegen. Det er derfor ogs\u00e5 sv\u00e6rt viktig \u00e5 legge til rette for at omr\u00e5det kan n\u00e5s lett med sykkel, gange og for brukere av kollektivtrafikk. Universell utforming Omr\u00e5det m\u00e5 gj\u00f8res tilgjengelig for alle ved hjelp av prinsippene for universell utforming. Det er viktig at man i arealplanlegging fremmer likeverd og likestilling og sikrer like muligheter og rettigheter for samfunnsdeltakelse for alle, uavhengig av funksjonsevne. Vi viser her til Plan- og bygningsloven og Diskriminerings- og tilgjengelighetsloven. Lykke til med videre planarbeid! Transport Nord, Transportforvaltning Troms og Finnmark Med hilsen Oddbj\u00f8rg Mikkelsen Mariann Larsen Seksjonsleder Saksbehandler Dokumentet er godkjent elektronisk og har derfor ingen h\u00e5ndskrevne signaturer. Kopi FYLKESMANNEN I TROMS OG FINNMARK, Postboks 8112 DEP, 0032 OSLO TROMS OG FINNMARK FYLKESKOMMUNE, Postboks 701, 9815 VADS\u00d8 Andrea Birch-Aune Marthinsen Deres referanse Deres dato V\u00e5r referanse V\u00e5r dato 16.04.2020 20/00178-2 14.05.2020 Varsel om oppstart av planarbeid - Detaljregulering Kullkransvingen, Troms\u00f8 kommune UTTALELSE TIL VARSEL OM OPPSTART AV REGULERINGSPLAN FOR KULLKRANSVINGEN I TROMS\u00d8 KOMMUNE Vi viser til varsel om oppstart av planarbeid 16.04.2020 for detaljregulering for Kullkransvingen i Troms\u00f8 kommune. H\u00f8ringsfristen er 15.05.2020 og uttalelsen er dermed innen fristen. Troms Kraft Nett har etter energiloven omr\u00e5dekonsesjon i Troms\u00f8 kommune. Dette inneb\u00e6rer at vi etablerer og drifter str\u00f8mnettet i kommunen (h\u00f8yspent og lavspent fordelingsnett). I tillegg har Troms Kraft Nett anlegg som er etablert etter anleggskonsesjon innenfor kommunen. P\u00e5 denne bakgrunn gj\u00f8r vi oppmerksom p\u00e5 at det i dette planomr\u00e5det m\u00e5 tas h\u00f8yde for de anlegg som det er n\u00f8dvendig for oss \u00e5 etablere og drifte. 1. Felles for elektriske anlegg Vi har elektriske anlegg i det aktuelle planomr\u00e5det som vist p\u00e5 vedlagte kart. Kartet kan brukes under f\u00f8lgende forutsetninger: \uf0b7 Brukes kun som underlag for forespurt planarbeid \uf0b7 B\u00f8r slettes etter bruk - husk at nettet endrer seg kontinuerlig \uf0b7 M\u00e5 ikke oversendes andre uten netteiers samtykke \uf0b7 M\u00e5 ikke anses som kabelp\u00e5visning. 1.1 Adkomst og terrengendringer Det m\u00e5 ikke iverksettes tiltak som medf\u00f8rer forringelse av adkomst til v\u00e5re anlegg. Det m\u00e5 heller ikke gj\u00f8res inngripen i terrenget som medf\u00f8rer endring av overdekningen over kabler eller oppfylling av terrenget som medf\u00f8rer redusert h\u00f8yde opp til luftledningsanlegg. 1.2 Inntegning p\u00e5 plankart Vi gj\u00f8r oppmerksom p\u00e5 at spenningsniv\u00e5et for ledningsanleggene ikke m\u00e5 p\u00e5f\u00f8res i planen, herunder plankartet. Kraftledninger skal p\u00e5 kart ha en enhetlig utforming, uavhengig av spenningsniv\u00e5 og TROMS KRAFT NETT AS ADR: 9291 TROMS\u00d8 TEL: 815 52 999 E-POST: kunde@tromskraft.no www.tromskraft.no ORG.NO.: 979 151 950 Troms Kraft Nett AS V\u00e5r dato V\u00e5r referanse 2 av 3 14.05.2020 20/00178-2 eventuelle fysiske forskjeller. Parallelle ledninger som g\u00e5r i samme tras\u00e9, skal tegnes som \u00e9n ledning. H\u00f8yspenningskabler under bakken tegnes ikke inn p\u00e5 kartet. Vi viser i denne sammenheng til Forskrift om beredskap i kraftforsyningen \u00a7 6-2, og NVEs Veiledning til forskrift om beredskap i kraftforsyningen, pkt 6.2.5. Arealer og eiendommer som brukes til, eller i fremtiden skal brukes til transformatorstasjoner evnt nettstasjoner avsettes i planen til arealform\u00e5l bebyggelse og anlegg, underform\u00e5l \u00abAndre typer bebyggelse og anlegg\u00bb, energianlegg kode 1500, jf vedlegg I til kart- og planforskriften. 1.3 Andre forhold I god tid f\u00f8r utbygging m\u00e5 det avklares hvordan nye bygninger i planomr\u00e5det skal forsynes med elektrisk str\u00f8m. Det m\u00e5 avklares i hvilken grad eksisterende ledninger/kabler eventuelt kan benyttes, om nye ledninger/kabler m\u00e5 legges og om det er behov for ny(e) nettstasjon(er). Den eller de som utl\u00f8ser tiltak i str\u00f8mforsyningsnettet, b\u00e5de flytting, nyanlegg og forsterkning, m\u00e5 som hovedregel dekke kostnadene med tiltaket, inkludert eventuelle kostnader til erverv av nye rettigheter. Nye tras\u00e9er m\u00e5 gis rettigheter med minst like gode vilk\u00e5r som det vi har til de eksisterende tras\u00e9ene. Normalt er dette stedsevarige (evigvarende) bruksrettigheter. Dersom planen forutsetter at eksisterende h\u00f8yspenningsanlegg m\u00e5 flyttes eller legges om, m\u00e5 det settes av plass til ny tras\u00e9 og/eller nettstasjon(er). Dersom det er aktuelt med alternativ energiforsyning til omr\u00e5det, f.eks. fjernb\u00e5ren varme, \u00f8nsker vi at dette avklares s\u00e5 tidlig som mulig da dette p\u00e5virker behovet for elektrisk str\u00f8m. Ved bygging i n\u00e6rheten av luftledninger, gj\u00f8res det oppmerksom p\u00e5 at det ikke n\u00f8dvendigvis er samsvar mellom hvilken avstand som er n\u00f8dvendig for \u00e5 komme under anbefalt utredningsgrense for magnetfelt og gjeldende byggeforbudsbelte. 2. Anlegg etablert etter omr\u00e5dekonsesjon (normalt distribusjonsnett) Anlegg under 24 kV inng\u00e5r i distribusjonsnettet for elektrisk energi og er bygget i medhold av omr\u00e5dekonsesjon. Omlegging av disse anleggene fordrer ikke s\u00f8knad om endring av konsesjon, men en del hensyn m\u00e5 likevel ivaretas. 2.1 Eksisterende h\u00f8yspenningskabler H\u00f8yspenningskablene som ligger innenfor planomr\u00e5det, m\u00e5 tas hensyn til. Normalt kan det iverksettes tiltak (inkludert planting av tr\u00e6r) s\u00e5 n\u00e6rt inntil kabelgr\u00f8ften som 2 meter m\u00e5lt horisontalt fra kabelgr\u00f8ftens ytterkant. Det viktige er at det ikke planlegges bebyggelse over kabelgr\u00f8ften. Det m\u00e5 bestilles kabelp\u00e5visning for \u00e5 f\u00e5 en n\u00f8yaktig kartfesting av kabelens plassering i terrenget. 2.2 Behov for ny nettstasjon \u2013 samt forhold til eksisterende frittliggende nettstasjon For \u00e5 sikre str\u00f8m til ny bebyggelse, m\u00e5 det settes av plass til \u00e5 etablere en eller flere nye nettstasjoner i omr\u00e5det. Kontakt vedr\u00f8rende dette temaet rettes til \u00d8ivind Blix En nettstasjon \u00f8nskes plassert minimum tre meter fra veikant og utenfor veiens frisiktsoner. St\u00f8rrelsen p\u00e5 nettstasjonen kan v\u00e6re opptil 15 m2. TROMS KRAFT NETT AS ADR: 9291 TROMS\u00d8 TEL: 815 52 999 E-POST: kunde@tromskraft.no www.tromskraft.no ORG.NO.: 979 151 950 Troms Kraft Nett AS V\u00e5r dato V\u00e5r referanse 3 av 3 14.05.2020 20/00178-2 Nettstasjoner kan ogs\u00e5 etableres i egne rom i bygg. Det stilles i slike tilfeller s\u00e6rskilte krav til utforming av rommet, samt til adkomst og ventilasjon m.v. Det m\u00e5 tas hensyn til eksisterende nettstasjoner innenfor planomr\u00e5det. For b\u00e5de nye og eksisterende nettstasjoner gjelder at disse m\u00e5 st\u00e5 minst 5 meter fra bygning med brennbare overflater. Avstanden gjelder ogs\u00e5 til terrasser og lignende brennbare utstikk som er direkte knyttet til bygget. Vi ser at det ofte dessverre ikke blir tatt hensyn til disse avstandskravene n\u00e5r nye bygninger planlegges og oppf\u00f8res. Dette skaper problemer b\u00e5de for grunneiere og for nettselskapet. Det er derfor viktig \u00e5 synliggj\u00f8re byggegrenser mot nettstasjoner i reguleringsbestemmelsene. F\u00f8lgende m\u00e5 spesifikt ivaretas i plan med bestemmelser: \uf0b7 Der nettselskapet har angitt behov for plassering av ny nettstasjon, m\u00e5 det reguleres et areal til slikt form\u00e5l \uf0b7 Nettstasjoner tillates oppf\u00f8rt i forbindelse med str\u00f8m til stedbunden n\u00e6ring i LNFR- omr\u00e5de samt i areal regulert til utbyggingsform\u00e5l \uf0b7 Nettstasjoner tillates oppf\u00f8rt ogs\u00e5 utenfor regulerte byggegrenser og kommer i tillegg til tillatt utnyttelsesgrad. \uf0b7 Nettstasjoner tillates oppf\u00f8rt inntil 1 m fra eiendomsgrense og at det generelt er 5 m byggegrense rundt nettstasjoner. 3. Andre forhold Vi \u00f8nsker \u00e5 bli kontaktet i god tid f\u00f8r utbygging, slik at vi kan planlegge nye anlegg og angi hvor vi \u00f8nsker at utbyggere skal grave kabelgr\u00f8fter inn til bygninger. F\u00f8r selve arbeidet i utbyggingsomr\u00e5det starter opp, \u00f8nsker vi ogs\u00e5 \u00e5 avklare fremdriftsplan med utbygger. Det er ogs\u00e5 viktig at nye utbyggingsomr\u00e5der/teknisk infrastruktur planlegges slik at spesielt v\u00e5re h\u00f8yspenningsledninger ikke m\u00e5 flyttes. N\u00e5r kabler flyttes, m\u00e5 disse kappes og skj\u00f8tes. Basert p\u00e5 en samfunns\u00f8konomisk vurdering b\u00f8r slike skj\u00f8ter reduseres til et minimum, da disse erfaringsmessig kan medf\u00f8re st\u00f8rre risiko for feilsituasjoner i nettet og en mer ustabil str\u00f8mleveranse. Vennligst ta kontakt dersom det skulle v\u00e6re sp\u00f8rsm\u00e5l eller uklarheter n\u00e5r det gjelder tilpasning av v\u00e5re anlegg i den nye reguleringsplanen. V\u00e5r kontaktperson er: \u00d8ivind Blix, epost: oivind.blix@tromskraft.no Vedlegg Med hilsen Troms Kraft Nett AS \u00d8ivind Viktor Blix Kraftnettplanlegger Dokumentet er elektronisk godkjent i henhold til interne rutiner TROMS KRAFT NETT AS ADR: 9291 TROMS\u00d8 TEL: 815 52 999 E-POST: kunde@tromskraft.no www.tromskraft.no ORG.NO.: 979 151 950 ) \u2022 m 0 D Troms Kraft AS N \u20220 \u2022 A A TromsKraft Dato: 2020. 05.14 A Millestokk Sign: 0 IVO l : l0 00 Beliggenhet og h y d e r ma oppfattes som or i ent er ende . Adresseinformasjon fylles inn ved ekspedering. Se mottakerliste nedenfor. Deres ref. V\u00e5r ref. Saksbehandler Dato 20/14870-7 Anne \u00d8vrejorde R\u00f8dven 18.5.2020 Innspill til varsel om oppstart av planarbeid - Detaljregulering Kullkransvingen Troms og Finnmark fylkeskommune skal som regional planmyndighet veilede og bist\u00e5 kommunene i deres planleggingsoppgaver. Ved utarbeidelse av kommuneplaner og reguleringsplaner skal fylkeskommunen ivareta interesser som ber\u00f8rer kulturminne-, kulturmilj\u00f8- og landskapshensyn, friluftsliv, samordnet bolig- areal- og transportplanlegging, kj\u00f8pesenter, regional plan eller planstrategi, barn og unges interesser, universell utforming, fylkesveger, havbruksinteresser og akvakultur. Etter folkehelseloven har fylkeskommunen ogs\u00e5 et ansvar for \u00e5 ivareta folkehelse i planleggingen og samfunnsutviklingen. FNs b\u00e6rekraftsm\u00e5l og klimaloven legges til grunn for fylkeskommunens vurdering av plansaker. Troms og Finnmark Fylkeskommune viser til deres oversendelse, datert 16.4 2020. V\u00e5r uttalelse er samordnet p\u00e5 vegne av fylkeskommunens ulike fagomr\u00e5der. Frist for innspill var 15.mai 2020. Vi beklager at vi ikke har klart \u00e5 overholde fristen. Fylkeskommunen sendte 19. mars 2020 et brev til alle kommunene i Troms og Finnmark. I brevet orienterte vi om at fylkeskommunen for tiden har redusert bemanning og at vi derfor ikke alltid klarer \u00e5 overholde fristene. Det varsles oppstart av planarbeid for Kullkransvingen i Troms\u00f8 kommune. Mangler ved varsel Vi vil f\u00f8rst p\u00e5peke at opplysningene og informasjonen som fremkommer i oppstartsvarselet er noe mangelfulle. Det er flere viktige f\u00f8ringer og rammer som burde v\u00e6rt omtalt, blant annet andre vedtatte planer som direkte ber\u00f8rer varslet planomr\u00e5de, eksempelvis detaljregulering for Stakkevollvegen plan 1821, samt kommunedelplan for byutviklingsomr\u00e5det Stakkevollvegen. I tillegg er planmaterialet som vi har f\u00e5tt oversendt i ettertid av konsulent datert 8-9 \u00e5r tilbake i tid, og man kan diskutere om det burde v\u00e6rt oppdatert med utgangspunkt i dagens rammer og f\u00f8ringer. Vedtatt planprogram er fra 2012 og det har v\u00e6rt en rekke endringer i lovverk og f\u00f8ringer siden den gang. Det kommer ikke frem av varselet hvorvidt en tenker \u00e5 oppdatere vedtatt planprogram. Stakkevollvegen er en av hovedtras\u00e8ene for kollektivtransporten i Troms\u00f8. N\u00e5r vegen er oppgradert, vil Stakkevollvegen bli stammen for bybusstilbudet i Troms\u00f8, med under 5 minutters frekvens i rushtid. Det er derfor meget viktig \u00e5 redusere flaskehalser langs vegen. Prosjekt Troms\u00f8pakke 3 (TP3): Det forutsettes at varslet planarbeid samkj\u00f8res og harmonerer med l\u00f8sningene som det jobbes med i forbindelse med prosjektet TP3 Stakkevollvegen. Postadresse Bes\u00f8ksadresse Telefon Org.nr Fylkeshuset, pb 701, 9800 Vads\u00f8 Bes\u00f8ksadresse 77 75 50 00 922420866 E-post postmottak@tffk.no Tffk.no Planavgrensning Plan 1821 detaljregulering for Stakkevollvegen ble vedtatt tidligere i \u00e5r, og det forventes at denne er f\u00f8rende for de trafikale forholdene til planene for Kullkransvingen. I den forbindelse registrerer vi at varslet planomr\u00e5de ikke tar med seg adkomsten fra Stakkevollvegen som skal servere omr\u00e5det, jamf\u00f8r plan 1821. Vi vi derfor oppfordre til \u00e5 utvide planomr\u00e5det til ogs\u00e5 \u00e5 ta med seg den planlagte adkomsten ihht plan 1821. Felles adkomst Det forventes at dette planarbeidet ser p\u00e5 helheten i omr\u00e5det n\u00e5r det kommer til den trafikale l\u00f8sningen - b\u00e5de med tanke p\u00e5 adkomst til Stakkevollvegen og eventuell internveg. Det vises til plan 1821 hvor to av adkomstene fra Stakkevollvegen i dette omr\u00e5det er vist stengt. Av hensyn til kollektivtrafikken ser vi klare fordeler med \u00e5 begrense antall avkj\u00f8rsler til Stakkevollvegen, og det forutsettes at dette ogs\u00e5 er f\u00f8rende for planarbeidet som det n\u00e5 er varslet oppstart av. Vi vil i denne sammenheng be om en vurdering av at det knyttes rekkef\u00f8lgekrav om at ny avkj\u00f8rsel og internveg skal v\u00e6re etablert f\u00f8r omr\u00e5det bygges ut. G\u00e5ende og syklende Planen som n\u00e5 varsles oppstart av m\u00e5 ivareta gode l\u00f8sninger for g\u00e5ende og syklende ihht detaljregulering 1821 Stakkevollvegen. I tillegg vil det v\u00e6re sv\u00e6rt viktig \u00e5 sikre god og trygg gangforbindelse mot de n\u00e6rmeste bussholdeplassene langs Stakkevollvegen. 2 Automatisk freda kulturminner Fylkeskommunen er myndighet for \u00e5 ivareta automatisk freda kulturminner i arealplanlegging jf. lov om kulturminner av 1978 og PBL av 2008. Planomr\u00e5det er sjekket mot v\u00e5re arkiver og ut fra v\u00e5r faglige vurdering av omr\u00e5det. S\u00e5 langt vi kjenner til, er det ikke i konflikt med kjente, automatisk freda kulturminner. Den generelle aktsomhet- og meldeplikten, m\u00e5 fremg\u00e5 av planens dokumenter: Dersom det i l\u00f8pet av arbeidets gang skulle komme frem gjenstander eller spor som indikerer eldre tids aktivitet i omr\u00e5det, m\u00e5 arbeidet stanses og fylkeskommunen kontaktes umiddelbart. B\u00e5de tiltakshaver og utf\u00f8rende entrepren\u00f8r har ansvar for at dette p\u00e5legget blir fulgt opp jf. lov om kulturminner av 1978 \u00a7 8, andre ledd. For uttalelse om samiske kulturminner viser vi til eget brev fra Sametinget. Oversending av planforslag \u2013 SOSI Ved h\u00f8ring av planforslag ber vi om at SOSI-fil og PDF inkl. tegnforklaring av plankartet sendes Kartverket p\u00e5 e-post; planTRF@kartverket.no. Kartverket utf\u00f8rer en teknisk kontroll av planen og melder ev. rettingsbehov tilbake til kommunen. Kontrollen b\u00f8r skje f\u00f8r h\u00f8ring, slik at eventuelle feil og mangler er rettet opp f\u00f8r plankartet sendes ut. Avslutning Vi \u00f8nsker lykke til med planarbeidet. Ta gjerne kontakt ved behov for avklaringer, r\u00e5d og veiledning underveis. Med hilsen Vibeke Skinstad Avd.leder plan, folkehelse og kulturarv Anne \u00d8vrejorde R\u00f8dven Arealplanlegger Mottakere: Ramb\u00f8ll v/Andrea Birch-Aune Marthinsen, Andrea Birch-Aune Marthinsen RAMB\u00d8LL NORGE AS Kopi til: FYLKESMANNEN I TROMS OG FINNMARK TROMS\u00d8 KOMMUNE SAMEDIGGI / SAMETINGET STATENS VEGVESEN 3 V\u00e5r dato: V\u00e5r ref: 11.05.2020 2020/3851 Deres dato: Deres ref: 16.04.2020 RAMB\u00d8LL AS Saksbehandler, innvalgstelefon B\u00e6rumsveien 204 Ellen Margrethe Oskal, 77642183 1357 BEKKESTUA Att. Andrea Birch-Aune Marthinsen Fylkesmannens innspill til varsel om oppstart av planarbeid - Kullkransvingen, Troms\u00f8 kommune Fylkesmannen i Troms og Finnmark viser til overnevnte sak med h\u00f8ringsfrist 15. mai 2020. Form\u00e5let med reguleringsplanen for eiendommene 200/525 og 200/527 er \u00e5 legge til rette for kontor/forretningsomr\u00e5de, med hovedform\u00e5lene kontor, forretning, hotell og industri. Det opplyses ikke i varselet om reguleringsplanen er i tr\u00e5d med vedtatt overordnet plan, men s\u00e5 vidt vi klarer \u00e5 se, s\u00e5 er hele planomr\u00e5det innenfor arealet til \u00abKommunedelplan for Byutviklingsomr\u00e5de Stakkevollvegen\u00bb, arealplan-ID 0253. Arealet er i kommunedelplanen lagt ut som friomr\u00e5de, havn, veg, kombinert bebyggelse og anleggsform\u00e5l og n\u00e6ringsvirksomhet. Planen vil inng\u00e5 i Fylkesmannens samordningsoppgave. Ordningen gir Fylkesmannen fullmakt til \u00e5 samordne og eventuelt avskj\u00e6re innsigelser fra statlige myndigheter. Fylkesmannen vil gi f\u00f8lgende innspill til det videre arbeidet med planen: Vi viser i f\u00f8rste omgang til v\u00e5rt brev av 05.07.2012 i forbindelse med at vedtatte planprogram for Kullkransvingen var p\u00e5 h\u00f8ring. Vi p\u00e5pekte da at vi erfarte at hensynet til st\u00f8y og samfunnssikkerhet fordrer god oppf\u00f8lging i plansp\u00f8rsm\u00e5l i Troms\u00f8. Dette er fortsatt tilfelle. Vi stiller oss bak vurderingen om at planen er underlagt krav om konsekvensutredning, og de utvalgte temaene som skal utredes. Vi \u00f8nsker likevel \u00e5 understreke viktigheten av \u00e5 avklare sikker byggegrunn i en tidlig fase og viser til departementets rundskriv H-5/18 Samfunnssikkerhet i planlegging og byggesaksbehandling. Videre minner vi om kravet i plan- og bygningslovens \u00a7 4-3 som sier at det skal gjennomf\u00f8res en risiko- og s\u00e5rbarhetsanalyse av planomr\u00e5det. ROS-analysen skal belyse alle mulige faremomenter innenfor planomr\u00e5det. Framtidige faremomenter m\u00e5 ogs\u00e5 vurderes. St\u00f8y vil v\u00e6re et viktig tema som m\u00e5 vurderes som ledd i ROS-analysen. E-postadresse: Postadresse: Bes\u00f8ksadresse: Telefon: 78 95 03 00 fmtfpost@fylkesmannen.no 9815 Vads\u00f8 Strandvegen 13, Troms\u00f8 www.fylkesmannen.no/tf Sikker melding: Damsveien 1, Vads\u00f8 www.fylkesmannen.no/melding Org.nr. 967 311 014 Side: 2/2 N\u00e5r det gjelder utfylling i sj\u00f8, vil det v\u00e6re en generell fare for at eventuell forurensning p\u00e5 sj\u00f8bunnen virvles opp, og bidrar til spredning av milj\u00f8gifter. I tillegg vil utfylling som regel medf\u00f8re fare for spredning av plastforurensning i sj\u00f8en, da sprengstein brukt i utfyllinger vanligvis inneholder en viss mengde plastavfall fra sprengledninger og andre sprengningselementer. Ved utfylling i sj\u00f8 kreves det derfor tillatelse fra Fylkesmannen etter forurensningsloven \u00a7 11. Fylkesmannen ber om at hensynet til forurenset sj\u00f8bunn ivaretas i det videre arbeidet med reguleringsplanen. Naturmangfoldloven \u00a7 7 p\u00e5legger offentlig myndighet \u00e5 synliggj\u00f8re sine vurderinger i henhold til lovens \u00a7\u00a7 8-12 i sine besluttende vedtak. Dette gjelder ogs\u00e5 kommunen i denne saken. Se mer informasjon i Klima- og milj\u00f8departementets veileder T-1554 B. Vi vil ellers framheve f\u00f8lgende viktige tema som kommunen m\u00e5 ivareta i planarbeidet: Barn og unge, universell utforming, estetikk, grad av utnytting, samfunnssikkerhet og framtidige klimaendringer. I 2012 ble det vedtatt et planprogram for reguleringen av Kullkransvingen. Siden den gang da har blant annet forskrift om konsekvensutredninger blitt endret. I tillegg har overordnede planer blitt vedtatt og rullert. Det foreligger videre nye Nasjonale forventninger til regional og kommunal planlegging. Sett opp mot dette skulle vi \u00f8nske at det kom tydelig fram om dere hovedsakelig har tenkt \u00e5 basere dere p\u00e5 det vedtatte planprogrammet, eller om det er tenkt store endringer i forhold til det dokumentet. Oversending av planforslag i SOSI-format f\u00f8r h\u00f8ring Vi ber om at kommunen f\u00f8r h\u00f8ring av planforslaget sender SOSI-fil og PDF-utskrift av plankartet til Kartverket p\u00e5 e-post planTRF@kartverket.no. Kartverket vil utf\u00f8re en teknisk kontroll av planen og melde eventuelle rettingsbehov tilbake til kommunen. Kontrollen b\u00f8r skje f\u00f8r h\u00f8ring, slik at eventuelle feil og mangler er rettet opp f\u00f8r plankartet sendes ut p\u00e5 h\u00f8ring. Den digitale planen lagres i en regional h\u00f8ringsdatabase som de statlige og regionale h\u00f8ringsinstansene benytter i sin saksbehandling. Dette forenkler saksbehandlingen og gir raskere og bedre h\u00f8ringsuttalelser. Fylkesmannen ser fram til videre kontakt i arbeidet med reguleringsplanen. Ved skriftlige henvendelser, vennligst oppgi saksnummeret, jf. v\u00e5r ref. Med hilsen Oddvar Brenna Ellen Margrethe Oskal fagkoordinator plan seniorr\u00e5dgiver plan Avd. justis og kommunal Dokumentet er elektronisk godkjent Kopi til: Troms\u00f8 kommune Postboks 6900 9299 TROMS\u00d8 Troms og Finnmark fylkeskommune Fylkeshuset, Postboks 701 9815 VADS\u00d8 "
}