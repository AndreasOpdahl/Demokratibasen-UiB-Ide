{
  "dokument_id": "984bb376-5c07-553f-9fa8-b15e48f25c0c",
  "doc_type": "case_presentation",
  "kommune": 4601,
  "tittel": "Oppnevning av styrerepresentanter til A2G Gruppen AS og bedriftsforsamlingen i BIR AS",
  "url": "https://bergen.kommune.no/politikere-utvalg/api/fil/bk360/10536724/Framstilling-Oppnevning-av-styrerepresentanter-til-A2G-Gruppen-AS-og-bedriftsforsamlingen-i-BIR-AS",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-101 Oppnevning av styrerepresentanter til A2G Gruppen AS og bedriftsforsamlingen i BIR AS Hva saken gjelder: I denne saken legges det frem forslag til styremedlemmer til f\u00f8lgende virksomhet: A2G Gruppen AS Videre legges det frem forslag til medlemmer og varamedlemmer til BIRs bedriftsforsamling. Kommunens eiermyndighet i aksjeselskaper ut\u00f8ves formelt gjennom generalforsamlingen. Byr\u00e5det oppnevner forslag til kandidater. Av kommunens eierskapsmelding kap. III \u00abKrav til et godt eierskap\u00bb - prinsipp 5 f\u00f8lger: \u00abStyresammensetningen skal kjennetegnes av kompetanse, kapasitet og mangfold ut fra det enkelte selskaps form\u00e5l og egenart\u00bb. Videre fremg\u00e5r av prinsipp 8 at \u00abBystyremedlemmer, byr\u00e5der og politiske r\u00e5dgivere skal ikke velges inn i styrene i aksjeselskap og kommunale foretak av habilitetshensyn.\u00bb De foresl\u00e5tte kandidatene har ikke slike verv. Kravet til kj\u00f8nnsbalanse i styrer i aksjeselskaper f\u00f8lger av kommuneloven \u00a7 21-1 om Representasjon av begge kj\u00f8nn i styret som lyder: \u00abReglene i aksjeloven \u00a7 20-6 om representasjon av begge kj\u00f8nn i styret gjelder p\u00e5 tilsvarende m\u00e5te for aksjeselskaper der kommuner og fylkeskommuner til sammen eier minst 2/3 av aksjene\u00bb. Oppnevning til styret i A2G Gruppen AS Bergen kommune har en eierandel p\u00e5 55,45%. Iht. vedtektene \u00a7 2 har selskapet til form\u00e5l gjennom fabrikasjon, tjenesteyting og annen n\u00e6ringsvirksomhet \u00e5 skape grunnlag for sysselsetting og kompetanseutvikling av yrkeshemmede og andre med behov for oppl\u00e6ring. Selskapet skal iht. \u00a7 7 ledes av et styre p\u00e5 7 medlemmer, hvorav to styremedlemmer og varamedlemmer velges av og blant selskapets ansatte Generalforsamlingen velger 5 styremedlemmer og 3 varamedlemmer. Asbj\u00f8rn Vilkensen (1954) \u2013 gjenvelges som nestleder. Vilkensen er utdannet cand.theol. F\u00f8r han pensjonerte seg h\u00f8sten 2021 var han daglig leder i Bergen kirkelige fellesr\u00e5d (kirkeverge) i Bergen. Tidligere har han jobbet som prest i den Den norske kirke og i Sj\u00f8mannskirken, samt ogs\u00e5 v\u00e6rt utenlandssjef i Sj\u00f8mannskirken. Vilkensen har erfaring fra mange ulike verv i styrer og utvalg, og som leder for Digitaliseringsstyret for Den norske kirke. Som utenlandssjef i Sj\u00f8mannskirken var han 1 involvert i en omfattende revisjon av alle Sj\u00f8mannskirkens styrer (6 stk.) i USA (Board of Directors Inc. /styrer for stiftelser). Han har gjennomf\u00f8rt Styreforeningens autorisasjonsprogram for styremedlemmer. Siden 2021 har han v\u00e6rt nestleder i styret i A2G Gruppen AS. Marianne Thunes (1963) - gjenvelges som medlem. Thunes er utdannet sykepleier og cand. jur ved UiO. Hun har i mange \u00e5r drevet egen virksomhet der hun i hovedsak ut\u00f8ver ulike styreverv, ogs\u00e5 som styreleder, innen en rekke selskap knyttet til n\u00e6ringseiendom og Private Equity. Thunes er ogs\u00e5 sensor og veileder v/UiB, og underviser i selskapsrett ved Handelsh\u00f8yskolen i Bergen. Hun har tidligere hatt stilling som dommerfullmektig, v\u00e6rt ansatt ved juridisk avdeling i Norsk Hydro, og jobbet p\u00e5 psykiatrisk sykehus. Hun har i tillegg erfaring fra styrearbeid i ideelle virksomheter og idrett. Emil Gadolin (1992) - velges som medlem Emil Gadolin jobber som Manager i KPMG. Han har tidligere v\u00e6rt medlem i fylkesutvalget i Vestland fylkeskommune, samt politisk r\u00e5dgiver for bystyret i Bergen. Han har sittet i en rekke styrer, r\u00e5d og utvalg p\u00e5 vegne av Hordaland fylkeskommune, blant annet innen utdanningssektoren. Han har en mastergrad i samfunns\u00f8konomi fra Universitetet i Bergen. Didrik Fasmer (1963) \u2013 velges som varamedlem Didrik Fasmer er skogingeni\u00f8r og bedrifts\u00f8konom. Selvstendig n\u00e6ringsdrivende siden 1997. Forvalter eiendom tilh\u00f8rende familien, og driver egen g\u00e5rd. V\u00e6rt konsulent i Hordaland Skogeiegarlag, Norges Bygdeungdomslag (NBU) og Hordaland Bondelag. Erfaring med tilrettelagt arbeid, s\u00e6rlig for ungdom. Bred erfaring innen skogsarbeid. Personalkoordinator Smedvig Offshore AS, l\u00e6rervikar p\u00e5 barneskole og VGS. Lang erfaring fr\u00e5 Bergen bystyre og for tiden styremedlem i Bergen bondelag. Oppnevning til bedriftsforsamlingen i BIR AS Aksjeeieravtalen fra 2001 regulerer bedriftsforsamlingens st\u00f8rrelse og fordeling av medlemmer mellom Bergen kommune og de \u00f8vrige aksjeeierne. I avtalens \u00a75 st\u00e5r f\u00f8lgende: Bedriftsforsamlingen skal ha 16 medlemmer med varamedlemmer som skal velges av aksjeeierne. 9 medlemmer utpekes av Bergen kommune og ett medlem utpekes av hver av de \u00f8vrige aksjeeierne. Dersom det oppst\u00e5r en vesentlig endring i eierforholdene skal denne fordeling endres p\u00e5 en m\u00e5te som avspeiler endringen i eierforholdet. I takt med at kommuner er kommet til og kommuner er g\u00e5tt ut har antallet medlemmer i bedriftsforsamlingen endret seg. Ved \u00e5 f\u00f8lge historisk m\u00f8nster \u00f8ker antallet representanter i bedriftsforsamlingen med 3 for hver ny eier. Etter dette m\u00f8nsteret har Bergen kommune n\u00e5 rett til \u00e5 utpeke 12 medlemmer med tilsvarende 12 varamedlemmer til bedriftsforsamlingen. Bergen kommune \u00f8nsker \u00e5 ha f\u00e6rre varamedlemmer, og foresl\u00e5r at det oppnevnes 2 varamedlemmer \u2013 1. og 2. varamedlem. \u00d8yvind Bratshaug (1967) \u2013 velges som medlem. Bratshaug har en mastergrad innen strategi og ledelse fra BI, Executive MBA innen tekonologi og innovasjon (NHH Fintech 2020), samt en bachelor innen produksjon der ledelse og forsyningskjeder var sentralt. I tillegg har han en studie innen b\u00e6rekraft og sirkul\u00e6r\u00f8konomi fra H\u00f8gskolen i Molde. Fra 2014og frem til 2022 var han konsernsjef i A2G Gruppen AS, et konsern med ca. 250 ansatte og 5 ulike selskaper. F\u00f8r det var han prosjektleder i KPMG AS, Strategy & Operation, og har betydelig ledererfaring fra andre st\u00f8rre virksomheter. Han er nestleder i styret i Nordhordland og Gulen Interkommunale Renovasjonsselskap, og har v\u00e6rt styremedlem i Circular Trade Platform AS. Ivan Alver (1964) \u2013 velges som medlem. Alver har en Bachelor of Commerce fra Concordia University i Montreal, Canada. Han er ogs\u00e5 utdannet milit\u00e6rpoliti fra Sj\u00f8forsvaret. Siden 1996 har han jobbet som r\u00e5dgiver ved salg 2 og kj\u00f8p av selskap, senest som partner i Saga Corporate Finance AS. I Bergen ledet han bl.a. salget av Frank Mohn AS og Fana Stein & Gjenvinning AS (for Bergen kommune). Tidligere har han hatt diverse roller i Stolt Sea Farm/Stolt Nielsen, herunder controller, markedssjef, styresekret\u00e6r, ansvarlig for strategi og forretningsutvikling m.m., og diverse roller i DnB konsernet: Fabin AS, Nevi Finans AS samt DnB storkundeavdeling i Bergen. Alver har, og har hatt en lang rekke styreverv b\u00e5de som leder og medlem. Jan Olav Langeland (1970) \u2013velges som medlem Langeland har utdanning fra ulike studier p\u00e5 NHH innenfor bl.a. bedrifts\u00f8konomi, markedsf\u00f8ring, merkevareledelse og strategi. Som ansatt i BKK gjennomf\u00f8rte han Statkraft sitt to\u00e5rige ledelsesprogram NEXT. Han er n\u00e5 administrerende direkt\u00f8r for Salmon Group AS, og har ellers en lang karriere innenfor ledende stillinger i ulike selskaper, herunder EWOS, Synn\u00f8ve Finden, BKK og arbeidsmarkedsbedriften Gr\u00f8nneviken AS. Langeland har ogs\u00e5 bred og variert erfaring fra styrearbeid, bl.a. som nestleder i styret i BKK Gr\u00f8nn Invest (n\u00e5 Eviny Ventures) og styreleder i Cheespartner AS. Han innehar i dag verv som medlem i BIR sin bedriftsforsamling for Bergen kommune, og er ogs\u00e5 medlem i Ekspertgruppe mangfold og inkludering i Bergen N\u00e6ringsr\u00e5d. Marianne Thunes (1963) - velges som medlem. Thunes er utdannet sykepleier og cand. jur ved UiO. Hun har i mange \u00e5r drevet egen virksomhet der hun i hovedsak ut\u00f8ver ulike styreverv, ogs\u00e5 som styreleder, innen en rekke selskap knyttet til n\u00e6ringseiendom og Private Equity. Thunes er ogs\u00e5 sensor og veileder v/UiB, og underviser i selskapsrett ved Handelsh\u00f8yskolen i Bergen. Hun har tidligere hatt stilling som dommerfullmektig, v\u00e6rt ansatt ved juridisk avdeling i Norsk Hydro, og jobbet p\u00e5 psykiatrisk sykehus. Hun har i tillegg erfaring fra styrearbeid i ideelle virksomheter og idrett. Wencke Borge Hystad (1953) \u2013 velges som medlem Arbeidserfaring som konsulent i Helse Bergen. Har v\u00e6rt medlem av forliksr\u00e5det. Varamedlem i BIR bedriftsforsamling i forrige periode. Erfaring fra bystyret og diverse verv for H\u00f8yre. J\u00f8rgen Kjelstrup Solberg (1989) \u2013 velges som medlem J\u00f8rgen Kjelstrup Solberg har master i samfunns\u00f8konomi, samt PPU som gir fulf\u00f8rt lektor utdanning. Jobber i dag som OT-r\u00e5dgiver i Vestland Fylkeskommune. Politisk erfaring er blant annet ulike roller og verv innad i H\u00f8yre, samt varamedlem i Fylkestinget for Vestland H\u00f8gre og varamedlem i Hovudutval for n\u00e6ring i Vestland Fylkeskommune. Linn Iversen (1974) \u2013 velges som medlem Linn Iversen har bachelor i \u00f8konomi og administrasjon fra NHH. Hun er r\u00e5dgiver ved Havforskningsinstituttet. Flere styreverv i Arbeiderpartiet. Petter Visted (1946) \u2013 velges som medlem Petter Visted har bakgrunn fra en rekke bedrifter og styreverv, herunder familiebedrift, Hansa bryggerier, Bergens Tidende og Norges taxi. Erfaring fra styreverv i et stort antall selskap og organisasjoner, eksempelvis Bergen filharmoniske orkester. Ingeni\u00f8rutdanning, i tillegg til utdannelse fra NHH, UK og Tyskland. Solfrid Rong (1961) - velges som medlem Solfrid Rong er utdannet diplom\u00f8konom fra BI Bergen, og har 17-\u00e5rs arbeidserfaring fra Den Norske kirke. F\u00f8rst som \u00f8konomisjef i Bj\u00f8rgvin bisped\u00f8mme, for \u00e5 s\u00e5 g\u00e5 over til stilling som controller i Felles \u00f8konomienhet for DNK. Hun er hovedtillitsvalgt for Parat/YS i rettssubjektet DNK. Styreleder i Land\u00e5s menighets eldresenter siden 2022. Ragnar Vik\u00f8yr (1980) - velges som medlem Daglig leder Bakketun Gard, leder Fj\u00f8rfelaget vest og leder av Bergen Senterparti. 3 Gerry Johannessen (1968) - velges som medlem Gerry Johannessen har 20 \u00e5rs erfaring fra forsikring og finans. Han driver i dag et selskap som leverer ulike medlemssystemer til treningsbransjen. Han har i tillegg lang erfaring fra styrearbeid. Siri Vike (1969) \u2013 gjenoppnevnes som medlem Vike har jobbet med forebyggende fiskehelse, b\u00e5de som oppdretter, forsker og som leverand\u00f8r til n\u00e6ringen. Hun er fiskehelsebiolog med master innan vaksinering og PhD p\u00e5 ILA-virus fra Chile. Nikolas Dale Skjerping (1992) \u2013 velges som varamedlem Han har en bachelor i Sammenlignende politikk fra Universitetet i Bergen, og jobber for tiden som r\u00e5dgiver i Direktoratet for h\u00f8yere utdanning og kompetanse (HK-dir). Tidligere har han jobbet blant annet i Arbeiderpartiet og i kommunikasjonsbyr\u00e5et NOR PR (n\u00e5 Apriil). Ved siden av jobben i direktoratet sitter han i styret i Kommunikasjonsforeningen Vestland og er meddommer i Hordaland Tingrett. Anna Birgitte Milford (1974) \u2013 velges som varamedlem Forsker ved Norsk institutt for bio\u00f8konomi, i divisjon for matproduksjon og samfunn. Byr\u00e5dsleders vurdering og anbefaling/konklusjon: Byr\u00e5dsleder anbefaler at byr\u00e5det oppnevner de foresl\u00e5tte kandidater. Styresammensetningen vurderes \u00e5 oppfylle krav til at sittende medlemmer av bystyret og byr\u00e5det ikke skal ha styreverv i selskaper eid av kommunen, samt aksjelovens krav til representasjon av begge kj\u00f8nn i styrer. Videre vurderes ogs\u00e5 krav til kompetanse, kapasitet og mangfold ut fra selskapets form\u00e5l og egenart, slik det er nedfelt i kommunens eierskapsmelding \u00e5 v\u00e6re ivaretatt. Vedtakskompetanse: Byr\u00e5dets fullmakter vedtatt av bystyret 16.12.2020 i sak 378/20 \u00a7 5-3 Valg av styremedlemmer i selskaper \u2013 herunder aksjeselskaper: \u00abByr\u00e5det ivaretar funksjonen som generalforsamling i kommunens heleide aksjeselskaper. Byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Byr\u00e5det ivaretar kommunens interesser i andre rettssubjekt organisert som AS, IKS, gjensidige selskaper og pensjonskasser. Byr\u00e5det utpeker dessuten representanter til styrende organer i andre rettssubjekter som ikke er organisert som aksjeselskaper, s\u00e5 fremt det ikke er fastsatt at bystyret selv har denne myndigheten.\u00bb Det vises ogs\u00e5 til \u00a7 6 i Byr\u00e5dets fullmakter som kollegium: OPPNEVNING TIL STYRER, R\u00c5D OG UTVALG Byr\u00e5det selv oppnevner kommunens representanter i alle styrer, r\u00e5d og utvalg som legges innenfor byr\u00e5dets ansvarsomr\u00e5de. Byr\u00e5dsleder innstiller til byr\u00e5det \u00e5 fatte f\u00f8lgende vedtak: 1. Som styremedlemmer til A2G Gruppen AS foresl\u00e5s: Asbj\u00f8rn Vilkensen (nestleder) Marianne Thunes Emil Gadolin Som varamedlem foresl\u00e5s: Didrik Fasmer 4 2. Som medlemmer og varamedlemmer til BIRs bedriftsforsamling oppnevnes: Medlemmer: \u00d8yvind Bratshaug Ivan Alver Jan Olav Langeland Marianne Thunes Wencke Borge Hystad J\u00f8rgen Solberg Linn Iversen Petter Visted Solfrid Rong Ragnar Vik\u00f8yr Gerry Johannessen Siri Vike Varamedlemmer: Nikolas Dale Skjerping Anna Birgitte Milford Dato: 6. juni 2024 Marte Joan Monstad Fung. byr\u00e5dsleder Dokumentet er godkjent elektronisk. 5 "
}