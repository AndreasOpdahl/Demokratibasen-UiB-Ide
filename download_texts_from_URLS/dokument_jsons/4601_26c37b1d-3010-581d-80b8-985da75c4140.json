{
  "dokument_id": "26c37b1d-3010-581d-80b8-985da75c4140",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 139 fra Katrine Berg N\u00f8dtvedt (MDG) om Sotrasambandet - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11118617/Svar-pa-skriftlig-sporsmal-nr-139-fra-Katrine-Berg-Nodtvedt-MDG-om-Sotrasambandet-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/136029-3 Saksbehandler: Malene Nesse Gr\u00f8nningen Fra Dato: 12. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 139 fra Katrine Berg N\u00f8dtvedt (MDG) om Sotrasambandet - Utvalg for milj\u00f8 og byutvikling Bakgrunn: I reguleringsplanen for Sotrasambandet er det bestemt at det skal etableres kollektivfelt ved vedtak etter vegtrafikkloven, jamf\u00f8r bestemmelse 6.3.2 i reguleringsplanen. Etter slik representanten forst\u00e5r saken p.t. har ikke Vegvesenet noen intensjon om \u00e5 ha klare kollektivfeltene ved \u00e5pning av broen. Da undertegnede stilte et muntlig sp\u00f8rsm\u00e5l til byr\u00e5den om status p\u00e5 kollektivfeltet i UMBY 22. august kunne ikke byr\u00e5den gi noe svar, men signaliserte at man kunne komme tilbake til saken. Representanten \u00f8nsker at byr\u00e5det skal unders\u00f8ke denne viktige saken p\u00e5 vegne av bystyret, som er det organet som fattet beslutningen i reguleringsplansaken. Kilde: https://www.arealplaner.no/bergen4601/arealplaner/365?term=sotra Sp\u00f8rsm\u00e5l til byr\u00e5den: 1. Vil det v\u00e6re kollektivfelt p\u00e5 Sotrasambandet ved \u00e5pning i 2027? 2. \u00d8nsker byr\u00e5det at det skal v\u00e6re kollektivfelt p\u00e5 Sotrasambandet? Svar fra byr\u00e5den: 1. Som oppf\u00f8lging til representantens muntlige sp\u00f8rsm\u00e5l i UMBY-m\u00f8tet 22. august, har byr\u00e5den sendt brev til Statens vegvesen om status p\u00e5 arbeidet med kollektivfelt p\u00e5 ny Rv. 555 Sotrasambandet. Byr\u00e5den avventer tilbakemelding. 2. Byr\u00e5den forholder seg til enhver tid gjeldende vedtak i Bergen bystyret. Etter gjeldende planvedtak fra m\u00f8tet 21.09.2016 sak 219-16 og tilh\u00f8rende planbestemmelse \u00a7 6 pkt. 6.3.2 skal det etableres kollektivfelt p\u00e5 deler av nye Rv. 555. Christine Kahrs \u2013 Byr\u00e5d for byutvikling Dokumentet er godkjent elektronisk. "
}