{
  "dokument_id": "ae544a73-22f2-5e9a-833b-6b2a7ef3cee3",
  "doc_type": "case_presentation",
  "kommune": 4601,
  "tittel": "S\u00f8knad om kommunal l\u00e5negaranti fra Nj\u00f8rd Ro- og kajakklubb",
  "url": "https://bergen.kommune.no/politikere-utvalg/api/fil/bk360/10846776/Framstilling-Soknad-om-kommunal-lanegaranti-fra-Njord-Ro-og-kajakklubb",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/45800-14 S\u00f8knad om kommunal l\u00e5negaranti fra Nj\u00f8rd Ro- og Kajakklubb Hva saken gjelder: Nj\u00f8rd Ro- og Kajakklubb s\u00f8kte 14.6.24 om kommunal bankgaranti for i alt kr 3,2 mill. Den aktuelle l\u00e5ngiveren har bedt om kommunal garanti som tilleggssikkerhet for bankl\u00e5n. L\u00e5net skal fullfinansiere ombygging og utvidelse av klubbhus i T\u00f8mmerv\u00e5gen i Eidsv\u00e5g. Klubbhuset er utformet for \u00e5 st\u00f8tte klubbens aktiviteter med hovedvekt p\u00e5 naust, garderober og treningslokale. Klubbhuset og bryggeanlegget ligger i strandsonen p\u00e5 et offentlig friomr\u00e5de og er tilgjengelig for allmenheten. Klubben har 7.2.24 f\u00e5tt byggetillatelse, og investeringskalkylen var p\u00e5 5,4 mill. kr. \u00c5rsm\u00f8tet i klubben gav 6.3.24 sin tilslutning til byggeplanene. \u00c5rsm\u00f8tet understreket at ekstern st\u00f8tte m\u00e5 v\u00e6re sikret f\u00f8r vedtak om byggestart. Hvis forutsetningene i finansieringsplanen ikke lar seg oppfylle og styret likevel mener det er forsvarlig \u00e5 starte byggeprosessen i tr\u00e5d med planen, m\u00e5 saken forelegges \u00e5rsm\u00f8tet f\u00f8r bygging kan igangsettes. Styret fikk fullmakt til \u00e5 arbeide videre med finansiering. \u00c5rsm\u00f8tet vedtok at man kunne l\u00e5ne inntil 3.5 millioner for \u00e5 finansiere klubbhuset. Styret foresl\u00e5r 8.1.2025 til \u00e5rsm\u00f8tet at bel\u00f8pet skal \u00f8kes. I september ble s\u00f8knaden stilt i bero i p\u00e5vente av oppdaterte opplysninger om prosjektkostnad og finansiering. I notat av 13.1.25 er det sendt inn ny oversikt. Anslaget for byggekostnader er \u00f8kt med kr 0,7 mill. Nytt anslag er kr 6,1 mill., og finansieringsplanen er slik: Tidligere plan N\u00e5v\u00e6rende Bel\u00f8p i kr plan Langsiktig bankl\u00e5n 1 200 000 1 600 000 Merverdiavgiftskompensasjon1 1 000 000 1 220 000 Spillemidler 2 1 000 000 1 035 000 Egenkapital 1 000 000 1 395 000 Restfinansiering som m\u00e5 dekkes av 1 200 000 sponsorst\u00f8tte 850 000 Sum 5 400 000 6 100 000 Det er sannsynlig at kostnadene kan bli noe h\u00f8yere, for det er allerede varslet prisjustering fra 1.3.2025. Garantibel\u00f8pet er delt inn i tre deler: For det f\u00f8rste s\u00f8ker klubben om garanti for et langsiktig l\u00e5n p\u00e5 kr 1,6 mill. 1 M\u00e5 dekkes ved avdragsfritt bankl\u00e5n inntil merverdiavgiftskompensasjon utbetales. 2 M\u00e5 dekkes ved avdragsfritt bankl\u00e5n inntil midlene utbetales om 3-5 \u00e5r. 1 For det andre s\u00f8ker klubben om garanti for l\u00e5n kr 1,035 mill. som skal l\u00f8pe uten avdrag inntil spillemidler (statstilskudd) er utbetalt. Forventet garantitid blir om lag 6-7 \u00e5r inkludert 2 \u00e5r etter at l\u00e5net er innfridd, jf. forskrift om garantier og finans- og gjeldsforvaltning i kommuner og fylkeskommuner \u00a7 3. For det tredje s\u00f8ker klubben om garanti for l\u00e5n kr 1,22 mill. som skal l\u00f8pe inntil merverdiavgiftskompensasjon er utbetalt. Merverdiavgiftskompensasjon utbetales vanligvis om lag ett \u00e5r etter fullf\u00f8ring av byggearbeidene. Plangrunnlag I idrettsplan 2017-2027, rullering av anleggsdel, vedtatt av bystyret i m\u00f8te 21.6.23 i sak 226/23, er landbaserte anlegg for vannsport nevnt p\u00e5 side 53. Det siteres: \u00ab(...) Det vurderes som positivt at landbaserte anlegg for vannsport som for eksempel klubbhus, garderober og lagerplass/naust utvikles av vannsportklubbene. (...)\u00bb \u00d8konomisk risiko Hovedtall fra regnskap er gjengitt under, og alle bel\u00f8p er i 1000 kr. Inntekter 2023 2022 Inntekter fra egne arr. 28 85 Tilskudd inkl. tippemidler 298 460 Utleie av b\u00e5tplass 115 124 Medlemskontingent 215 210 Andre inntekter 178 233 Renteinntekter 30 6 Sum inntekter 864 1 118 Kostnader L\u00f8nnsutgifter 86 87 Varekostnader 20 4 Vedlikehold 22 33 Lys og varme 37 87 Andre kostnader 529 393 Avskrivninger 131 86 Sum kostnader 825 690 \u00c5rets overskudd 39 428 Eiendeler Kundefordringer 15 17 Bankinnskudd 1 365 1 212 Fast eiendom 4 815 4 815 Andre anleggsmidler 368 459 Sum eiendeler 6 563 6 503 Kortsiktig gjeld 31 11 Egenkapital 6 531 6 492 Sum egenkapital og gjeld 6 562 6 503 2 Forel\u00f8pig regnskap for 2024 viser et overskudd p\u00e5 kr. 1,2 mill. Klubben har ryddig \u00f8konomi og evne til \u00e5 betjene gjeld. Inntektene er i stor grad forutsigbare, og de viktigste forutsigbare inntektene er: \u2022 Medlemskontingent og leie av b\u00e5tplass 400 000 kr. \u2022 Anleggstilskudd Bergen kommune 150 000 kr. \u2022 Tilskudd fra Norges Idrettsforbund 70 000 kr. N\u00e6ringsinntekter fra utleie av b\u00e5tplass utgj\u00f8r en beskjeden del av inntektsgrunnlaget. Klubben har ubetydelig gjeld, og barne- og ungdomsarbeid utf\u00f8res om lag til selvkost. Ved \u00e5rsskiftet hadde den bankinnskudd p\u00e5 h\u00f8yrentekonto 2 276 832 kr og p\u00e5 driftskonto 162 974 kr, totalt 2 439 806 kr. I denne summen ligger imidlertid allerede utbetalte eksterne tilskudd fra Sparebanken Vest; 400 000 kr og Bergen kommune; 212 000 kr. If\u00f8lge oversikt fra Nj\u00f8rd kan klubben kan g\u00e5 inn med egenfinansiering fra bankinnskudd inntil kr. 1 500 000 og likevel ha fortsatt ha litt over kr. 300 000 igjen p\u00e5 konto. Klubben budsjetterer med kr 315.000 i renter og 80.000 i avdrag det f\u00f8rste \u00e5ret. S\u00f8knad om spillemidler Idrettslaget er s\u00f8knadsberettiget som medlem i Norges Idrettsforbund. Pr i dag er det et etterslep p\u00e5 utbetaling av spillemidler p\u00e5 inntil 5 \u00e5r fra s\u00f8knad er sendt. Det er s\u00f8kt om spillemidler. Vestland fylkeskommune har frist til 1.4.25 for \u00e5 sende \u00e5rets spillemiddels\u00f8knader videre til departementet. Tildeling er avhengig av fullfinansiering. \u00d8konomiske konsekvenser: Det er ikke vesentlig \u00f8konomisk risiko ved \u00e5 innvilge denne s\u00f8knaden om garanti. Det s\u00f8kes ikke om tilskudd. Samlet l\u00e5n er beskjedent, og klubben har god og ryddig \u00f8konomi. Byr\u00e5dets vurdering og anbefaling/konklusjon: Ut fra bestemmelsen i kommuneloven \u00a7 14-19 og utfyllende kommentar fra Kommunal- og distriktsdepartementet, vil kommunal garanti til idrettslaget verken rammes av forbudet mot \u00e5 garantere for n\u00e6ringsvirksomhet eller forbudet mot garanti hvis det er vesentlig \u00f8konomisk risiko. If\u00f8lge kommunelovens forarbeider plikter kommunen \u00e5 vurdere om l\u00e5negaranti er i strid med statsst\u00f8tteregelverket. Garanti for l\u00e5n til idrettslaget er ikke ulovlig statsst\u00f8tte verken ut fra gruppeunntaksbestemmelsene eller at garantien p\u00e5virker samhandelen mellom land innenfor EU/E\u00d8S omr\u00e5det. Fordi garantibel\u00f8pet er lavere enn kr 10 mill. er det ikke n\u00f8dvendig at vedtak skal godkjennes av Statsforvalter i Vestland. Byr\u00e5det anbefaler \u00e5 innvilge s\u00f8knaden og innstiller p\u00e5 at kommunen gir selvskyldnerkausjon. Det er et vilk\u00e5r at byggearbeidene er fullfinansierte f\u00f8r bygging iverksettes. Det vises til vedtak p\u00e5 idrettslagets \u00e5rsm\u00f8te om at ekstern st\u00f8tte m\u00e5 v\u00e6re sikret f\u00f8r inng\u00e5else av byggekontrakt. Klubben har god og ryddig \u00f8konomi. Begrunnelse for framleggelse til bystyret: Bystyret har ikke delegert byr\u00e5det fullmakt til \u00e5 innvilge s\u00f8knader om kommunal garanti. 3 Byr\u00e5det innstiller til bystyret \u00e5 fatte f\u00f8lgende vedtak: Garanti for langsiktig l\u00e5n 1. Bystyret i Bergen vedtar \u00e5 stille selvskyldnerkausjon for l\u00e5n inntil kroner 1.600.000, - som Nj\u00f8rd Ro- og Kajakklubb skal ta opp til langsiktig finansiering av utbygging og ombygging av klubbhus. Garantien gjelder fra utbetalingsdato, og l\u00e5net kan brukes som byggel\u00e5n. Garantien gjelder for l\u00e5nets hovedstol inntil kroner 1.600.000, - med tillegg av 10 % av til enhver tid gjeldende hovedstol til dekning av eventuelle p\u00e5l\u00f8pte renter, forsinkelsesrenter og omkostninger. Kommunens maksimale garantiansvar skal ikke overstige kroner 1.760.000,-. L\u00e5net nedbetales over 20 \u00e5r som seriel\u00e5n og skal v\u00e6re fullt innfridd senest 20 \u00e5r fra utbetalingsdato. Kommunens garantiansvar reduseres i takt med nedbetaling av l\u00e5net og opph\u00f8rer 22 \u00e5r fra utbetalingsdato, jf. \u00a7 3 i forskrift om garantier og finans- og gjeldsforvaltning i kommuner og fylkeskommuner. 2. Garanti for l\u00e5n til forskottering av spillemidler. Bergen kommune vedtar \u00e5 stille selvskyldnerkausjon for l\u00e5n kroner 1.035.000, - til forskottering av spillemidler. Garantibel\u00f8pet omfatter i tillegg 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Kommunens maksimale garantiansvar for dette l\u00e5net skal ikke overstige kroner 1.1138.500, - Garantiansvaret reduseres i takt med utbetaling av spillemidler og opph\u00f8rer senest etter 6 \u00e5r fra dato for f\u00f8rste delutbetaling for l\u00e5net, med tillegg av inntil 2 \u00e5r, jf. forskrift om garantier og finans- og gjeldsforvaltning i kommuner og fylkeskommuner \u00a7 3. Garantiansvaret kan ogs\u00e5 omfatte ogs\u00e5 byggeperioden, og l\u00e5net kan benyttes som byggel\u00e5n. L\u00e5net nedbetales uten ugrunnet opphold etter hvert som spillemidler utbetales og skal v\u00e6re innfridd i sin helhet etter at idrettslaget har f\u00e5tt utbetalt tildelte spillemidler, senest 6 \u00e5r etter dato for utbetaling av l\u00e5net. Dersom utbetalte spillemidler er h\u00f8yere enn l\u00e5nebel\u00f8pet, skal restbel\u00f8pet uten ugrunnet opphold brukes til ekstraordin\u00e6rt avdrag p\u00e5 det langsiktige l\u00e5net. Bergen kommune forutsetter at l\u00e5ngiver sender kopi til kommunen av dokumentasjon som viser n\u00e5r l\u00e5n ble utbetalt og dokumentasjon av l\u00e5nebel\u00f8p. Garantien gjelder fra l\u00e5nets utbetalingsdato. 3. Garanti for l\u00e5n til forskottering av merverdiavgiftskompensasjon. Bergen kommune vedtar \u00e5 stille selvskyldnerkausjon for l\u00e5n kroner 1.220.000, - til forskottering av merverdiavgiftskompensasjon fra frivillig sektors kompensasjonsordning. Garantibel\u00f8pet omfatter i tillegg 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Kommunens maksimale garantiansvar for dette l\u00e5net skal ikke overstige kroner 1.342.000, -. Garantiansvaret reduseres i takt med utbetaling av merverdiavgiftskompensasjon og opph\u00f8rer senest etter 3 \u00e5r fra dato for utbetaling for l\u00e5net, med tillegg av inntil 2 \u00e5r, jf. Forskrift om garantier og finans- og gjeldsforvaltning i kommuner og fylkeskommuner \u00a7 3. Garantiansvaret omfatter ogs\u00e5 byggeperioden, og l\u00e5net kan benyttes som byggel\u00e5n. 4 L\u00e5net nedbetales uten ugrunnet opphold etter hvert som merverdiavgiftskompensasjon utbetales og skal v\u00e6re innfridd i sin helhet etter at selskapet har f\u00e5tt utbetalt innvilget merverdiavgiftskompensasjon, senest 3 \u00e5r etter utbetaling av l\u00e5net. Dersom utbetalt merverdiavgiftskompensasjon er h\u00f8yere enn l\u00e5nebel\u00f8pet, skal restbel\u00f8pet uten ugrunnet opphold brukes til ekstraordin\u00e6rt avdrag p\u00e5 det langsiktige l\u00e5net. Bergen kommune forutsetter at l\u00e5ngiver sender kopi til kommunen av dokumentasjon som viser n\u00e5r l\u00e5n ble utbetalt og dokumentasjon av l\u00e5nebel\u00f8p. Garantien gjelder fra dato for f\u00f8rste delutbetaling. \u00d8vrige garantivilk\u00e5r 4. Det er et vilk\u00e5r for inng\u00e5else av garantiavtale at det dokumenteres at prosjektet er fullfinansiert. 5. Det er et vilk\u00e5r for inng\u00e5else av garantiavtale at \u00e5rsm\u00f8tet i klubben godkjenner styrets innstilling om s\u00f8knad om l\u00e5n inntil kr.3.855.000,-. 6. Det er et vilk\u00e5r for inng\u00e5else av garantiavtaler at l\u00e5ngiver sikrer l\u00e5nene med pant. Dersom l\u00e5net misligholdes, idrettslaget tas under konkursbehandling, innleder gjeldsforhandling av noe slag (herunder rekonstruksjon), innstiller sine betalinger, blir gjenstand for utlegg eller arrest eller erkjenner \u00e5 v\u00e6re insolvent, skal Bergen kommune ha rett til \u00e5 tre inn i l\u00e5nekontrakten p\u00e5 uendrede vilk\u00e5r. Tilsvarende gjelder dersom idrettslaget oppl\u00f8ses. 7. Dersom Bergen kommune innfrir l\u00e5net, skal pantet transporteres til kommunen. 8. Idrettslaget skal hvert \u00e5r sende Bergen kommune kopi av \u00e5rsregnskap, inkludert \u00e5rsberetning og revisjonsberetning. Idrettslaget skal i tillegg p\u00e5 anmodning fra kommunen straks levere opplysninger om selskapets \u00f8konomiske stilling, finansielle risiko, utest\u00e5ende garantier, eller drift og spesifikasjoner til regnskapene som kommunen med rimelighet kan kreve. Idrettslaget skal straks levere informasjon om brudd eller mislighold av l\u00e5ne- eller kontraktsvilk\u00e5r med l\u00e5ngiver eller andre kontraktsmotparter eller informasjon dersom det er sannsynlig at idrettslaget vil komme i slikt brudd eller mislighold. Idrettslaget skal straks informere om forhold som vesentlig kan forverre lagets \u00f8konomiske stilling, virksomhet drift, eller omd\u00f8mme, eller som kan f\u00e5 betydning for l\u00e5neforholdet. Idrettslaget skal straks informere om aktuelle eller varslede rettssaker, voldgiftssaker eller administrative prosedyrer mot idrettslaget som kan ha vesentlig betydning for lagets \u00f8konomiske stilling, virksomhet eller drift eller for l\u00e5ne- og garantiforholdet. Idrettslaget skal straks informere kommunen dersom kommunens garantiforutsetninger ikke er oppfylt. Idrettslagets eventuelle manglende oppfylling av vilk\u00e5rene dette vedtakspunktet, vil ikke ha betydning for gyldigheten av kausjonen ovenfor l\u00e5ngiver. Dato: 18. februar 2025 Marte Joan Monstad Jacob M\u00e6hle Fung. Byr\u00e5dsleder Byr\u00e5d for finans Dokumentet er godkjent elektronisk. Vedlegg: 1) S\u00f8knad om kommunal bankgaranti 2) Sparebanken Vest \u2013 foresp\u00f8rsel l\u00e5n \u2013 240430 3) Nj\u00f8rd \u2013 klubbhus. Revidert \u00f8konomi 9.1.25 5 6 "
}