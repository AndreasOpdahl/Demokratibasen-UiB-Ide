{
  "dokument_id": "bb7f0775-4fe6-5833-a1f9-1f96f4280640",
  "doc_type": "case_attachment",
  "kommune": 4601,
  "tittel": "F\u00f8lgebrev - 13069.pdf",
  "url": "https://bergen.kommune.no/politikere-utvalg/api/fil/bk360/9871978/Folgebrev-13069-pdf",
  "tekst": " V\u00e5r referanse: 13069- NKI Bergen kommune Ansvarlig advokat: Nina Kibsgaard Plan- og bygningsetaten Dokumentnummer: 88825 E-post: postmottak.planogbygg@bergen.kommune.no Bergen, 15. august 2023 SAKSNR. BYGG-2023/12212 \u2013 JUSTERING AV S\u00d8KNAD I TR\u00c5D MED AVSLAGSGRUNNER OG H\u00d8RINGSUTTALELSER 1 INNLEDNING Ryger Advokatfirma representerer tiltakshaver Bente Tvedt. Vi viser til saks- og dokumentnummer BYGG-2023/12212-10 hvor det den 17. juli 2023 ble gitt avslag p\u00e5 s\u00f8knad om oppf\u00f8ring av garasje med bod m.m. Tiltakshaver \u00f8nsker \u00e5 justere p\u00e5 innholdet i s\u00f8knaden i tr\u00e5d med de h\u00f8ringsuttalelser og avslagsgrunner som er presentert i avslagsvedtaket. Vi ber om en fornyet vurdering av det tilpassede tiltaket, og at kommunen omgj\u00f8r vedtaket etter fvl. \u00a7 35. Vedlagt f\u00f8lger oppdaterte tegninger. Tiltakshaver ser det som langt mer effektivt og smidig dersom de sm\u00e5 justeringene og presiseringene som synes \u00e5 v\u00e6re n\u00f8dvendig l\u00f8ses i klageomgangen heller enn at det skal kreves innsendelse av en ny s\u00f8knad. Tiltakshaver ble ikke gjort kjent med h\u00f8ringsinstansenes eller kommunens innstilling til s\u00f8knaden f\u00f8r avslagsvedtaket ble fattet. 2 OPPLISTING AV ENDRINGER OG PRESISERINGER IFT. OPPRINNELIG S\u00d8KNAD 2.1 Innledning Tiltakshaver \u00f8nsker \u00e5 gj\u00f8re to endringer i forhold til tidligere innsendt s\u00f8knad. Videre vil tiltakshaver presisere noen forhold rundt den oms\u00f8kte muren mellom sin egen eiendom og eiendommen gnr. 162 bnr. 465. Vi vil ogs\u00e5 kort si noe om forurenset grunn. For hver endring vil vi ogs\u00e5 kort kommentere hvorfor den er liten nok til \u00e5 kunne h\u00e5ndteres i klagesaken, og hvordan endringen svarer ut avslagsgrunnene. 2.2 S\u00f8knad om parkeringsplasser I s\u00f8knad om tillatelse til tiltak er det vist totalt fire parkeringsplasser. Tre av parkeringsplassene er ikke tilknyttet huset p\u00e5 gnr. 162 bnr. 466, men er kun vist for \u00e5 illustrere hvordan bilparkering kan l\u00f8ses for \u00f8vrige beboere i omr\u00e5det. Ettersom parkeringsplassene ikke skal etableres eller h\u00f8re til gnr. 162 bnr. 466, trekker vi den delen av s\u00f8knaden som knytter seg til dette. Det inneb\u00e6rer at dispensasjonss\u00f8knaden fra KPA kap. 17 bortfaller. Uttaket inneb\u00e6rer dermed at avslagsgrunnen knyttet til manglende dispensasjon fra antall parkeringsplasser er bortfalt. All omtale av avkj\u00f8rselsforhold fra Bymilj\u00f8etatens uttalelse faller dermed ogs\u00e5 bort som irrelevant. Endringen b\u00f8r kunne aksepteres i klageomgangen, ettersom uttak av en del av s\u00f8knaden ikke inneb\u00e6rer ytterligere saksbehandling fra kommunens side. 2.3 Garasje \u2013 estetisk utforming I den innsendte situasjonsplanen er garasjen vist med et ordin\u00e6rt, ikke-spesifisert tak. Vi vil med dette presisere at taket skal utf\u00f8res med gress eller tilsvarende gr\u00f8nt opp\u00e5, slik at hageuttrykket bevares. Det vil v\u00e6re mulig \u00e5 g\u00e5 p\u00e5 taket, slik at hagefunksjonen i tillegg til hageuttrykket ivaretas. En detaljering av takets uttrykksform b\u00f8r ikke v\u00e6re en s\u00e5 omfattende justering at informasjonen trenger \u00e5 behandles i en ny s\u00f8knad. Verken materialvalg eller utf\u00f8relse var angitt i den opprinnelige s\u00f8knaden, slik at informasjonen om at taket skal v\u00e6re gr\u00f8nt kan kategoriseres som en presisering heller enn en endring. Byantikvaren frar\u00e5det innvilgelse av s\u00f8knaden fordi tiltaket etter deres skj\u00f8nn ville inneb\u00e6re en nedbygging av gr\u00f8nt- og hagearealer. Med den presiseringen vi foresl\u00e5r n\u00e5, vil b\u00e5de hagefunksjonen og det gr\u00f8nne preget ivaretas. For naboer og andre som ser tiltaket fra oversiden vil garasje- og bodarealene bli helt skjult. Dette er en forbedring av dagens situasjon, med separat bod p\u00e5 overflaten i hagen. Garasje\u00e5pningen ut mot den \u00e5pne plassen kan umulig i seg selv utgj\u00f8re noen sterk konflikt med omr\u00e5dets str\u00f8kskarakter og b\u00e6rende kulturmilj\u00f8verdier. Vi minner om at det pr. i dag er en mur som tar opp h\u00f8ydeforskjellen mellom bakplassen og hagearealet, og at forskjellen mellom mur og garasje\u00e5pning i et estetisk perspektiv ikke kan v\u00e6re avgj\u00f8rende. Med den oms\u00f8kte justeringen vil de gr\u00f8nne lungene som del av hagebyens karakter ivaretas. Det vil derfor ikke fremst\u00e5 som s\u00e5 omfangsrikt at det g\u00e5r utover den helhetlige hagebystrukturen. Ut fra de uttalelsene Byantikvaren har kommet med, synes det som om de bakenforliggende hensyn blir godt ivaretatt med den n\u00e5 oms\u00f8kte l\u00f8sningen. N\u00e5r disse innvendingene er im\u00f8tekommet ved endret utforming, burde avslagsgrunnen bortfalle. 2 2.4 Mur \u2013 Eksisterende mur som m\u00e5 utbedres Mellom tiltakseiendommen gnr. 162 bnr. 466 og naboeiendommen gnr. 162 bnr. 465 er det en h\u00f8ydeforskjell p\u00e5 ca. 190 cm \u2013 b\u00e5de for huset og for hagene. Denne h\u00f8ydeforskjellen er tatt opp ved hjelp av en mur. Muren er original fra husene ble bygget i 1935. I uttalelsen fra Byantikvaren kan det se ut til at det ikke er tatt h\u00f8yde for at det allerede eksisterer en mur mellom tiltaks- og naboeiendommene. Det synes ogs\u00e5 som om dette er tillagt vekt i negativ retning, da \u00abmur\u00bb listes opp blant de andre tiltakene i konklusjonsavsnittet hvor Byantikvaren frar\u00e5der tiltaket. Muren er dessverre i veldig d\u00e5rlig stand. Plan- og bygningsloven \u00a7 31-1 p\u00e5legger eier av byggverk og installasjoner \u00e5 holde dem \u00abi forsvarlig stand, slik at det ikke oppst\u00e5r vesentlig ulempe for eller fare for skade p\u00e5 personer, eiendom eller milj\u00f8.\u00bb. Den aktuelle muren er i s\u00e5 d\u00e5rlig forfatning at det m\u00e5 gj\u00f8res noe med den. Den sikreste og enkleste m\u00e5ten \u00e5 gj\u00f8re dette p\u00e5, er \u00e5 bygge en ny mur \u2013 den er for \u00f8delagt til \u00e5 kunne repareres. Dette ble derfor i den opprinnelige s\u00f8knaden omtalt som s\u00f8knad om oppf\u00f8ring av ny mur. Som b\u00e5de opprinnelig og oppdatert versjon av snitt E-E viser, er den nye muren tiln\u00e6rmet like h\u00f8y som den gamle muren. Delen av muren lengst fra huset \u2013 alts\u00e5 lengst mot vest \u2013 er imidlertid byttet ut med en garasje\u00e5pning. B\u00e5de det faktum at muren er for d\u00e5rlig til \u00e5 bli st\u00e5ende uten tiltak og at erstatningsmuren blir mindre dominerende enn dagens mur tilsier at denne delen av tiltaket ikke tilsidesetter hensyn til kulturminnemilj\u00f8 eller andre estetikkhensyn. 2.5 Sammenf\u00f8yning av eiendommer Tiltakshaver eier b\u00e5de gnr. 162 bnr. 466 og gnr. 162 bnr. 457. Hun har til hensikt \u00e5 sammenf\u00f8ye eiendommene. N\u00e5r eiendommene er sammenf\u00f8yet, vil en del unntaksbestemmelser i SAK10 kapittel 4 gj\u00f8re seg gjeldende. Selve garasjen vil i st\u00f8rrelse og avstand til nabogrense ligge innenfor grensene for unntatt s\u00f8knadsplikt, selv om andre forhold p\u00e5 eiendommen sannsynligvis tilsier at det m\u00e5 s\u00f8kes. Vi ber uansett Plan- og bygningsetaten om \u00e5 se hen til dette i sin vurdering av de justeringer vi ber om i dette brevet. Tiltaket er av en slik art at det med sm\u00e5 justeringer i eiendomsforholdene ville v\u00e6rt langt p\u00e5 vei mot unntatt s\u00f8knadsplikt. 3 2.6 Sp\u00f8rsm\u00e5l om forurenset grunn I vedtakets pkt. 3.5 st\u00e5r det at tiltaket kan ligge i et omr\u00e5de hvor massene i grunnen kan v\u00e6re forurenset. Vi tillater oss \u00e5 be om en utdypning av denne p\u00e5standen, da Milj\u00f8direktoratets grunnforurensningskart ikke viser mistanke om forurensning p\u00e5 de to tiltakseiendommene. Fra kartet \u00abGrunnforurensning\u00bb: Illustrasjon 1: Gul og r\u00f8d farge indikerer fare for forurensning. Bnr. 466 og 457 er ikke fargelagt. Ettersom kartet ikke har gitt tiltakshaver eller ansvarlig s\u00f8ker grunn til \u00e5 mistenke at eiendommen inneholder forurensede masser, er det heller ikke gjort unders\u00f8kelser av dette. N\u00e5r det ikke er p\u00e5vist forurenset grunn, er det heller ikke krav om utarbeidelse av tiltaksplan, jf. forurensningsforskriften \u00a7 2-6. 4 3 OPPSUMMERING OG AVSLUTNING Vi ber med dette om at kommunen omgj\u00f8r vedtaket etter reglene i forvaltningsloven \u00a7 35, f\u00f8rste ledd, alternativ a). De justeringene vi ber om er b\u00e5de sm\u00e5 nok til \u00e5 kunne behandles p\u00e5 en enkel m\u00e5te, og vil gj\u00f8re at avslagsgrunnene bortfaller. Vennligst ta kontakt med undertegnede dersom det oppst\u00e5r sp\u00f8rsm\u00e5l eller behov for avklaringer; enten p\u00e5 tlf. 926 28 537 eller via e-postadressen ekn@ryger.no. Med vennlig hilsen Ryger Advokatfirma AS ERIK KNOPH senioradvokat ekn@ryger.no Vedlegg: \uf0b7 D-01 \u2013 Oppdatert situasjonsplan \uf0b7 E-01 \u2013 Plan bod og garasje \uf0b7 E-02 \u2013 Snitt A-A og D-D \uf0b7 E-03 \u2013 Snitt B-B og C-C \uf0b7 E-04 \u2013 Snitt E-E og Fasade nordvest 5 "
}