{
  "dokument_id": "557ad846-9dbc-5411-a0ae-0b7f76f44d04",
  "doc_type": "case_presentation",
  "kommune": 4601,
  "tittel": "Orientering til kontrollutvalget om byr\u00e5dets avgj\u00f8relse i sak om Nesttun elvepark ",
  "url": "https://bergen.kommune.no/politikere-utvalg/api/fil/bk360/10438397/Framstilling-Orientering-til-kontrollutvalget-om-byradets-avgjorelse-i-sak-om-Nesttun-elvepark-",
  "tekst": " Kontrollutvalget Saksframstilling V\u00e5r referanse: 2024/78355-3 Saksbehandler: Eli Merete Velle Orientering til kontrollutvalget om byr\u00e5dets avgj\u00f8relse i sak om Nesttun elvepark Sakens bakgrunn: Kontrollutvalgets ledelse og sekretariat har avgjort at vi \u00f8nsker at kontrollutvalget f\u00e5r en orientering fra byutviklingsbyr\u00e5d Christine Kahrs om byr\u00e5dets avgj\u00f8relse om \u00e5 trekke ekspropriasjonssaken for Nesttun elvepark. Det at saken er trukket fra domstolen, vil trolig medf\u00f8re at denne delen av reguleringsplanen ikke blir realisert. En kort bakgrunn for saken fremg\u00e5r av byr\u00e5dets sak 120/24, fra m\u00f8te 2. mai 2024. Det sendes der en orientering til bystyret om at byr\u00e5det har besluttet \u00e5 frafalle ekspropriasjonssaken som var igangsatt for \u00e5 gjennomf\u00f8re det regulerte prosjektet Nesttun elvepark, som er vedtatt av bystyret under arealplan ID 60230000. Ekspropriasjonsvedtak i saken ble truffet to dager f\u00f8r utl\u00f8pet av 10-\u00e5rsfristen for \u00e5 oppfylle en reguleringsplan som er vedtatt i bystyret, jf. byr\u00e5dssak 18.03.21, sak 1077/21. Avgj\u00f8relsen om \u00e5 instruere kommuneadvokaten om \u00e5 frafalle saken ble truffet i byr\u00e5dets m\u00f8te 4. april, sak 1074/24. Saksdokumentene i sak 1074/24 er fortsatt skjermet, med begrunnelse i offl. \u00a7 18: \u00abDet kan gjerast unntak fr\u00e5 innsyn for dokument som eit organ har utarbeidd eller motteke som part i ei rettssak for norsk domstol.\u00bb Sekretariatet antar at saken for domstolen n\u00e5 er hevet, slik at saken ikke lenger er unntatt offentlighet. Vi har f\u00e5tt innsyn i saksdokumentene i sak 1074/24 gjennom en ordin\u00e6r innsynsbegj\u00e6ring. Regelverk Det f\u00f8lger av plan- og bygningsloven1 at en reguleringsplan fastsetter framtidig arealbruk for et omr\u00e5de og er ved kommunestyrets vedtak bindende for nye tiltak. Det er kommunestyret som vedtar, endrer og opphever reguleringsplaner2. Reguleringsplan er grunnlag for ekspropriasjon etter plan- og bygningsloven kap. 16. Gjeldende versjon av byr\u00e5dets fullmakter ble vedtatt av Bergen bystyre 16. desember 20203. I \u00a7 2.6 fremg\u00e5r det blant annet at: \u00abByr\u00e5det har ansvar for og myndighet til \u00e5 iverksette og f\u00f8lge opp vedtakene som bystyret og bystyrets organer treffer.\u00bb Samtidig st\u00e5r det i samme reglement \u00a7 10.1: \u00abByr\u00e5det har fullmakt til \u00e5 ivareta kommunens interesser og treffe beslutninger om ethvert rettergangsskritt i alle saker hvor kommunen er part i tvister for domstoler, tvistel\u00f8sningsorganer, klagenemnder, Sivilombudsmann, mv.\u00bb 1 Plan- og bygningsloven (pbl.) \u00a7 12-4 2 Pbl. \u00a7 12-12 og pbl. \u00a7 12-14 3 I sak 378-20 1 I reglement4 for bystyret og utvalgene vedtatt 18.10.2023 st\u00e5r det blant annet i pkt. 5.8.2 pkt. b at bystyret skal behandle f\u00f8lgende saker: \u00abEnkeltsaker som avviker fra vedtatte planer innenfor alle omr\u00e5der som er delegert.\u00bb I punkt 5.7.3 d fremg\u00e5r det at en av oppgavene som bystyret ikke kan delegere, er: \u00abReguleringsplaner iht. [pbl.] \u00a7 12-1\u00bb I samme reglement pkt. 6.8.2 st\u00e5r det om hvilke sakstyper utvalg for milj\u00f8 og byutvikling (UMBY) innstiller og fatter vedtak i. I saksframlegget5 til bystyresaken om delegasjon av fullmakter til byr\u00e5det, st\u00e5r det mye relevant informasjon som kan brukes til \u00e5 tolke byr\u00e5dets fullmakter. I kapitlet \u00abstyring p\u00e5 tillit,\u00bb st\u00e5r blant annet: \u00abSom folkevalgt organ vil byr\u00e5det ogs\u00e5 ha kompetanse til \u00e5 tolke sine fullmakter. Dette inneb\u00e6rer f.eks. at byr\u00e5det aktivt m\u00e5 vurdere om en sak hvor byr\u00e5det strengt tatt er gitt en fullmakt til \u00e5 ta beslutninger selv, likevel skal legges frem for bystyret.\u00bb Det samme st\u00e5r i saksframlegget til byr\u00e5dets sak av 16.05.20246, om utkast til nye fullmakter for byr\u00e5det for bystyreperioden 2023 \u2013 2027. Vi viser ellers til den aktuelle fullmakten og reglementet i sin helhet. Problemstillinger Et sentralt sp\u00f8rsm\u00e5l i saken er om byr\u00e5det har g\u00e5tt ut over sine fullmakter da byr\u00e5det selv vedtok \u00e5 instruere kommuneadvokaten om \u00e5 trekke saken, i stedet for \u00e5 f\u00f8rst sende saken til bystyret, eller eventuelt til utvalg for milj\u00f8 og byutvikling. I invitasjonen til m\u00f8tet i kontrollutvalget skrev sekretariatet blant annet: \u00abVi \u00f8nsker at byr\u00e5den orienterer om prosessen frem til og selve vedtaket om \u00e5 gi fullmakt til \u00e5 avslutte saken. Det fremkommer i begrunnelsen for \u00e5 sende saken til bystyret at dette er en enkeltsak som strider mot vedtatte planer. Det er ikke videre begrunnet eller vurdert i byr\u00e5dssaken at byr\u00e5det har handlet i strid med bystyrevedtak. Videre er begrunnelsen for \u00e5 fatte vedtaket at byr\u00e5d for byutvikling mener bystyrets plan er gammel og at det \u00abikke er \u00f8nskelig \u00e5 gjennomf\u00f8re grunnerverv\u00bb for \u00e5 f\u00f8lge opp bystyrets vedtatte plan. Dette er i strid med vurderingene rundt samme sp\u00f8rsm\u00e5l i byr\u00e5dssak 1077/21, som blant annet konkluderer slik: \u00ab(..)Selv om reguleringsplanen i dette tilfellet ikke er ny lenger, vil det ha betydning at vedtatte planer for omr\u00e5det i stor grad er realisert. Dette tilsier at realisering av Nesttun elvepark ogs\u00e5 m\u00e5 fullf\u00f8res. Etter dette anses planens alder \u00e5 ha lite relevans.\u00bb Vi ber om at byr\u00e5den i m\u00f8tet orienterer mer utfyllende om de vurderingene som er gjort. Blant annet ber vi om at byr\u00e5den orienterer om f\u00f8lgende: - Ekspropriasjonssaken ble satt i gang i 2021, p\u00e5 bakgrunn av en reguleringsplan som er vedtatt i bystyret i 2011 etter reglene i plan- og bygningsloven kap. 12. Det har i tillegg p\u00e5g\u00e5tt utenrettslige forhandlinger i lang tid. Hvorfor ble ikke saken sendt til bystyret for \u00e5 be om samtykke f\u00f8r byr\u00e5det besluttet \u00e5 stanse gjennomf\u00f8ringen av ekspropriasjonssaken? Mener byr\u00e5den at det ikke er krav om samtykke fra bystyret i slike tilfeller? Har byr\u00e5den eksempler p\u00e5 at denne praksisen har blitt fulgt i andre saker? 4 Vedtatt av Bergen bystyre 18.10.23 i B-sak 368-23 5 Sak 378/20 fra bystyrets m\u00f8te 16.12.2020: Delegasjon av fullmakter til byr\u00e5det - bystyreperioden 2019 \u2013 2023 6 Byr\u00e5dssak 126/24 med innstilling til bystyret 2 - Det fremg\u00e5r av bystyrets reglement pkt. 5.8.2 pkt. b at bystyret skal behandle f\u00f8lgende saker: \u00abEnkeltsaker som avviker fra vedtatte planer innenfor alle omr\u00e5der som er delegert.\u00bb Hvordan tolker byr\u00e5den denne regelen? Hvorfor ble ikke denne saken sendt til bystyret, men i stedet realitetsavgjort i en lukket sak i byr\u00e5det? -Hvordan ser byr\u00e5den ser for seg at man skal oppfylle bystyrets vedtak i det videre arbeidet, herunder realisering av turvei og flomsikring? Vedtaket kan ogs\u00e5 v\u00e6re i strid med bystyrets budsjettvedtak, hvor et investeringsprosjekt er avsluttet uten forankring i bystyret. Vedtaket medf\u00f8rer ogs\u00e5 forel\u00f8pig ukjente kostnader som byr\u00e5det ikke har budsjett for.\u00bb Som bakgrunnsinformasjon har vi bedt om \u00e5 f\u00e5 oversendt sakens dokumenter fra det siste \u00e5ret. Et utvalg av dokumentene ligger vedlagt. De illustrerer blant annet at det har v\u00e6rt langvarige forhandlinger for \u00e5 oppn\u00e5 en minnelig l\u00f8sning i saken. Oppf\u00f8lgningen av denne saken i kontrollutvalget avhenger av hvilke svar som kommer frem i m\u00f8tet og kontrollutvalgets vurdering av dokumentasjonen som fremlegges. For eksempel kan det bestilles en juridisk betenkning fra revisor. Form\u00e5let kan i s\u00e5 fall v\u00e6re \u00e5 f\u00e5 avklart hvilke regler som gjelder og om denne saken er behandlet i samsvar med regelverket. En kan ogs\u00e5 be revisor om en vurdering av om gjeldende fullmakter har god nok kvalitet. Til sammenlikning bestilte kontrollutvalget i 2020 en juridisk betenkning7 om byr\u00e5dets bruk av krisefullmakt. For \u00f8vrig vil saken bli fulgt opp politisk gjennom at byr\u00e5dets sak 120/24 er fordelt til UMBY, og deretter vil saken bli behandlet som er orienteringssak i bystyret. Forslag til vedtak: Kontrollutvalget ber om at revisor Deloitte i neste m\u00f8te legger frem et utkast til prosjektplan for en juridisk betenkning i saken. Dato: 15. mai 2024 Eli M. Velle - leder Dokumentet er godkjent elektronisk. Vedlegg: 1. Byr\u00e5dssak 1024/24 fra byr\u00e5dets m\u00f8te 4. april 2024: Frafall av s\u00f8ksm\u00e5l \u2013 Nesttun elvepark, arealplan ID 60230000 2. Brev fra byr\u00e5dsavdeling for byutvikling til kommuneadvokaten datert 4. april 2024 3. Oversendelse av dokumenter og korrespondanse i sak om Nesttun elvepark, 15. mai 2024 4. Vedlegg 4 \u2013 14: Diverse korrespondanse og m\u00f8tereferat 7 Kontrollutvalget 10.06.2020: Bestilling av juridisk betenkning \u2013 byr\u00e5dets bruk av krisefullmakten under koronakrisen. Saken inkludert ferdig rapport ble behandlet av bystyret 17.11.2020. 3 "
}