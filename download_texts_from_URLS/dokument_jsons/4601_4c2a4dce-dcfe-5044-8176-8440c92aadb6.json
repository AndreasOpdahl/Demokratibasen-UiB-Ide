{
  "dokument_id": "4c2a4dce-dcfe-5044-8176-8440c92aadb6",
  "doc_type": "case_attachment",
  "kommune": 4601,
  "tittel": "Statsforvalterens vedtak, 01.12.2022",
  "url": "https://bergen.kommune.no/politikere-utvalg/api/fil/bk360/7201879/Statsforvalterens-vedtak-01-12-2022",
  "tekst": " V\u00e5r dato: V\u00e5r ref: 01.12.2022 2022/12681 Dykkar dato: Dykkar ref: 2022/58372-2 Vestland fylkeskommune Saksbehandlar, innvalstelefon Postboks 7900 Ida Loftesnes Kv\u00e5le, 5764 3155 5020 BERGEN Att.Malene Utkilen Bergen kommune - gbnr. 5/8 Hardangervegen 277 bruksendring tilbygg m.m. Vi viser til oversending av klagesak fr\u00e5 Bergen kommune den 19.09.2022, og klage datert 03.06.2022. Vedtak Statsforvaltaren opphevar UMBY i Bergen kommune sitt vedtak datert 10.05.2022, sak 221.1/22. Saka vert sendt tilbake til Bergen kommune for ny handsaming. Bakgrunn for saka Historikk: Bergen kommune gjorde den 11.06.2021, sak 202031847/20, vedtak om \u00e5 avsl\u00e5 s\u00f8knad (etterhandsgodkjenning)1 om bruksendring fr\u00e5 tilleggsdel til hovuddel i kjellar, oppf\u00f8ring av trapp, utlegging av kai (16,5 m2) og utviding av altan (7,3 m2) p\u00e5 eigedomen gbnr. 5/8. Det er i tillegg s\u00f8kt om dispensasjon fr\u00e5 kommuneplanen sin arealdel \u00a7\u00a7 3.1 (plankrav) og 6.1.1 (byggegrense langs vassdrag), og plan- og bygningslova \u00a7 29-4. Avslaget er grunngjeve med at tiltaka er i strid med byggegrense mot fylkesveg, og at fylkeskommunen som vegstyresmakt har uttalt seg negativt. Vidare er tiltaket i strid med plankrav og byggegrense mot vassdrag, vilk\u00e5ra for \u00e5 gi dispensasjon er ikkje stetta. Vestland fylkeskommune (VLFK)2 har gitt uttale i saka den 08.02.2021, der dei r\u00e5r klart ifr\u00e5 at det vert gitt l\u00f8yve og dispensasjon i saka. Vidare er det vist til at tiltaka er s\u00f8knadspliktige etter veglova, og at tiltakshavar ikkje kan rekne med \u00e5 f\u00e5 l\u00f8yve etter veglova. Bruksendringa vil medf\u00f8ra auka bruk av avk\u00f8yrsla og 1 Ett-trinns s\u00f8knadsbehandling datert 24.11.2020, mottatt 22.12.2020, med tilleggsdokumentasjon datert 18.05.2021 og 10.06.2021. Ansvarleg s\u00f8ker Bergen takstsenter AS, tiltakshavar er David Gabriel Hebert. S\u00f8knad om dispensasjon fr\u00e5 arealform\u00e5let er datert 22.04.2022. 2 Statens vegvesen (SVV) har ogs\u00e5 gitt uttale i saka, datert 09.02.2021. Innhaldet er tiln\u00e6rma likt som VLFK. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Statens hus, Kaigaten 9, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/6 tiltaka vil vera i strid med gjeldande arealform\u00e5l. L\u00f8yve til tiltaka og eventuell dispensasjon vil vera uheldig, mellom anna fordi det vil auka verdien p\u00e5 eigedomen, som er sett av til samferdselsf\u00f8rem\u00e5l. Avslagsvedtaket vart klaga p\u00e5 av tiltakshavar David Gabriel Hebert den 01.07.2021. Han har vore i god tru om at tiltaka var s\u00f8kt om d\u00e5 han overtok eigedomen og det var kommunen som r\u00e5da han til \u00e5 s\u00f8ke om etterhandsgodkjenning av tiltaka. Det er hevda at bruksendringa ikkje vil f\u00f8re til auka bruk av avk\u00f8yringa. Utval for milj\u00f8 og byutvikling (UMBY) i Bergen kommune handsama klaga i m\u00f8te den 08.02.2022, sak 64/22. Klaga vart ikkje tatt til f\u00f8lgje og saka vart sendt til Statsforvaltaren i Vestland for endeleg avgjerd.3 Den 15.03.2022, sak 151/224 gjorde UMBY vedtak om at saka skulle handsamast p\u00e5 nytt i kommunen. Dette var grunngjeve med at det var kome nye opplysningar i saka. Vi returnerte saka til kommunen i brev datert 30.03.2022. Klaga vart handsama p\u00e5 nytt av UMBY den 10.05.2022, sak 221.1/22.5 Avslaget6 vart oppheva (1) og det vart gitt dispensasjon fr\u00e5 KPA \u00a7 3 Plankrav, \u00a7 6 byggegrense langs vassdrag, fr\u00e5 plan- og bygningslova \u00a7 29-4 Avstand til nabogrense og avstand til fylkesveg og fr\u00e5 arealbruksform\u00e5let \u00absamferdselsanlegg og teknisk infrastruktur\u00bb (2). Vidare vart det gitt l\u00f8yve til \u00e5 bygge innvendig trapp for tilkomst fr\u00e5 hovudetasje til kjellar (3), l\u00f8yve til bruksendring fr\u00e5 tilleggsdel til hovuddel (p\u00e5 vilk\u00e5r av at det ikkje vert etablert ny bueining og at det vert sendt inn reviderte teikningar) (4) og l\u00f8yve til utviding av altan slik det er s\u00f8kt om (5). Til slutt er det gitt avslag p\u00e5 s\u00f8knad om etablering av kai (6). Klaga vart difor tatt delvis til f\u00f8lgje (7). Slik saka st\u00e5r no: Vestland fylkeskommune ved avdeling for infrastruktur og veg (VLFK) har den 03.06.2022 klaga p\u00e5 UMBY sitt siste vedtak i saka. Klaga er grunngjeven med at tiltaket vil f\u00f8re til auka bruk av trafikkfarleg og trong avk\u00f8yring fr\u00e5 fylkesveg 587. Det burde difor ikkje vore gitt dispensasjon fr\u00e5 arealform\u00e5let Samferdselsanlegg og teknisk infrastruktur i KPA2018, f\u00f8r arealbehovet knytt til utbetring av vegen var avklart. Det er vist til at Fv. 587 er ein viktig omk\u00f8yringsveg for E16/E39, og vil fungere som omk\u00f8yringveg ved eventuell framtidig utbygging av Ringveg \u00f8st og i samband med utbygging av Bybanen btr. 5 \u00c5sane og forlenginga og utbetringa av Fl\u00f8yfjellstunnelen. L\u00f8yve til tiltaka vil ogs\u00e5 kunne f\u00f8re til auka kostnader knytt til utbetring av Hardangervegen, som er i strid med intensjonen bak veglova \u00a7 29. Vidare er det hevda at Bergen kommune ikkje har myndigheit til \u00e5 gi dispensasjon fr\u00e5 avstand mot fylkesveg, fordi eigedomen ikkje er regulert. Dette er ein sakshandsamingsfeil som kan gjere vedtaket ugyldig. Det er i tillegg vist til at det er gjort endringar i s\u00f8knaden (ny utleigedel, jf. UMBY sitt vedtak pkt. 4), som ikkje har vore p\u00e5 h\u00f8yring. Bergen kommune har den 19.09.2022, sak KLAGE-2022/23907-9, handsama klaga. Klaga er ikkje teken til f\u00f8lgje og saka er sendt til Statsforvaltaren i Vestland for endeleg avgjerd. 3 Sj\u00e5 v\u00e5r sak 2022/2767, saka vart returnert utan realitetshandsaming etter f\u00f8respurnad fr\u00e5 kommunen. 4 Sj\u00e5 fagnotat datert 15.11.2021 og 06.04.2022, innstiller p\u00e5 at vedtak om avslag 11.06.2021 vert oppretthalde. 5 Vedtaket var einstemmig. Sj\u00e5 Byr\u00e5det si innstilling datert 05.05.2022, sak 152/22, innstiller p\u00e5 \u00e5 oppretthalde avslaget. Og utsending av vedtaket datert 07.06.2022, sak BYGG-2022/22139-4. 6 Datert 11.06.2021, sak 202031847, BYGG-2022/22139. Side: 3/6 Regelverk Statsforvaltaren er delegert mynde til \u00e5 avgjere klager som gjeld enkeltvedtak etter plan- og bygningslova, sj\u00e5 plan- og bygningslova \u00a7 1-9 femte ledd og rundskriv T-2/09 fr\u00e5 Kommunal- og distriktsdepartementet. Statsforvaltaren kan under klagehandsaminga pr\u00f8ve alle sider ved vedtaket, ogs\u00e5 dei skj\u00f8nnsmessige vurderingane som kommunen har gjort, jf. forvaltningslova \u00a7 34. Ved pr\u00f8ving av det kommunale skj\u00f8nnet skal Statsforvaltaren legge stor vekt p\u00e5 omsynet til det lokale sj\u00f8lvstyret. Det g\u00e5r fram av plan- og bygningslova \u00a7 11-6 at kommuneplanen er bindande for nye eller utviding av eksisterande tiltak. Tiltak i strid med plan eller f\u00f8resegner i plan- og bygningslova, kan berre godkjennast dersom det samstundes vert gjeve dispensasjon fr\u00e5 f\u00f8resegna tiltaket strid mot, jf. plan- og bygningslova kapittel 19. Med heimel i plan- og bygningslova \u00a7 19-2 kan kommunen dispensere fr\u00e5 f\u00f8resegner gjevne i eller i medhald av plan- og bygningslova. Kommunen kan ikkje dispensere dersom omsyna bak f\u00f8resegna det vert dispensert fr\u00e5, eller omsyna i form\u00e5lsf\u00f8resegna i lova, vert sett vesentleg til side. I tillegg m\u00e5 fordelane ved \u00e5 dispensere vere klart st\u00f8rre enn ulempene etter ei samla vurdering. Vilk\u00e5ra i plan- og bygningslova \u00a7 19-2 er rettslege vurderingstema, ikkje eit kommunalt skj\u00f8nn. Det er derfor ikkje h\u00f8ve til \u00e5 legge nemneverdig vekt p\u00e5 omsynet til det lokale sj\u00f8lvstyret. Dispensasjon krev grunngjeven s\u00f8knad. Etter forvaltningspraksis skal grunngjevinga for \u00e5 dispensere vere spesiell og gjelde s\u00e6rleg for tiltaket, og kommunen skal ikkje dispensere ut fr\u00e5 meir generelle vurderingar. Det f\u00f8lgjer av plan- og bygningslova \u00a7 29-4 f\u00f8rste og andre ledd at \u00ab... Kommunen skal p\u00e5se at veglovas bestemmelser om byggegrense og frisikt blir fulgt\u00bb. Veglova \u00a7 29 handlar om byggjegrenser langs offentleg veg. Det f\u00f8lgjer av f\u00f8resegna at det skal \u00abvere byggegrenser fastsette med heimel i denne lova, dersom ikkje anna f\u00f8lgjer av arealdel av kommuneplan eller reguleringsplan etter plan- og bygningsloven\u00bb. Dersom ikkje anna er bestemt i kommuneplan eller reguleringsplan, er byggjegrensa mot fylkesvegen 50 meter, jf. veglova \u00a7 29 andre ledd. Statsforvaltaren har samtidig heimel til \u00e5 fastsette ei mindre byggjegrense for \u00abs\u00e6rskilt fastsett strekning\u00bb jf. veglova \u00a7 29 tredje ledd. Dersom eit tiltak vert plassert i strid med byggjegrensa etter \u00a7 29, utl\u00f8yser det krav om l\u00f8yve fr\u00e5 vedkomande vegstyresmakt, jf. veglova \u00a7 30 f\u00f8rste ledd \u00abUtan s\u00e6rskilt l\u00f8yve fr\u00e5 vegstyremakta kan byggverk ... ikkje plasserast innafor byggegrenser som er fastsette i eller med heimel i \u00a7 29\u00bb. Planstatus Omr\u00e5det er ikkje regulert. Eigedomen er i gjeldande kommuneplan sin arealdel7 vist som Samferdselsanlegg og teknisk infrastruktur (areal),8 med retningslinje som seier at \u00abForm\u00e5l er \u00e5 tilrettelegge for trafikksikring av fylkesveg og parkmessig opparbeiding av strandsone.\u00bb I tillegg ligg eigedomen innanfor omsynssone H220_3 gul st\u00f8ysone. Eigedomen grensar til fylkesveg 587 Hardangervegen. Tiltaket er mellom anna avhengig av dispensasjon fr\u00e5 plankravet i KPA og byggeforbodet mot vassdrag. 7 Kommuneplanen sin arealdel 2018-2030, KPA2018. I kraft fr\u00e5 16.06.2019. arealplaner.no | 65270000 > Plandokumenter 8 SVV skriv i merknad at eigedomen er sett av til samferdselsanlegg \u00abfordi det er \u00f8nske om og behov for \u00e5 utbedre veien.\u00bb Side: 4/6 Statsforvaltaren si vurdering Statsforvaltaren finn at saka er tilstrekkeleg opplyst til \u00e5 gjere vedtak, jf. forvaltningslova \u00a7 33. Vidare har VLFK rettsleg klageinteresse og det er klaga til rett tid, jf. forvaltningslova \u00a7\u00a7 28 og 29. Tiltaket er i det vesentlege allereie realisert. Vi viser til at tiltak som allereie er gjennomf\u00f8rt, skal handsamast som om dei ikkje er utf\u00f8rt/oppf\u00f8rt. Det skal verken vere enklare eller vanskelegare \u00e5 f\u00e5 godkjent ei s\u00f8knad i etterkant. VLFK har klaga p\u00e5 vedtaket. Klaga er retta mot n\u00e6rleiken til fylkesveg 587 Hardangervegen og utfordringane kring dette. Klaga har to klagepunkt: behovet for utbetring av fylkesvegen og at Bergen kommune sitt vedtake kan vere ugyldig. Det er i klaga stilt sp\u00f8rsm\u00e5l om Bergen kommune har myndigheit til \u00e5 gi dispensasjon fr\u00e5 byggegrensa til fylkesveg, jf. pkt. 2 i UMBY sitt vedtak datert 10.05.2022. Vi kan ikkje sj\u00e5 at det er fastsett ei eiga byggegrense mot fylkesveg i kommuneplanens arealdel.9 Vi er heller ikkje kjent med at fylkeskommunen har fastsett ei kortare byggegrense enn 50 meter mot den aktuelle fylkesvegen. B\u00e5de kommunen og fylkeskommunen har lagt til grunn at byggegrensa er 50 meter i dokumenta i saka. Vi legg p\u00e5 bakgrunn av dette til grunn at byggegrensa mot fylkesveg 587 er 50 meter. Det g\u00e5r fram av saksdokumenta at fr\u00e5 husveggen til vegen (kvitestripa) er det om lag 5 meter, og om lag 9,5 meter til senterlinje (gulestripa). Heile eigedomen ligg innanfor byggegrensa og alle tiltaka det er s\u00f8kt om vert difor r\u00e5ka av byggegrensa. Det er einigheit om at tiltak p\u00e5 eigedomen krev dispensasjon fr\u00e5 byggegrensa til fylkesveg 587. Eigedomen er ikkje regulert og byggegrensa mot fylkesveg er p\u00e5 50 meter, jf. veglova \u00a7 29 f\u00f8rste, jf. andre ledd, jf. ogs\u00e5 rammeplan.10 Alle tiltak p\u00e5 eigedomen krev dermed eit s\u00e6rskilt l\u00f8yve fr\u00e5 vegstyresmakta, jf. veglova \u00a7 30 f\u00f8rste ledd. Vegstyremakt for fylkesvegar er fylkeskommunen, jf. veglova \u00a7 9 andre ledd, og det er difor fylkeskommunen som kan gi eit slikt s\u00e6rskilt l\u00f8yve.11 Bergen kommune kan ikkje gi byggjel\u00f8yve f\u00f8r eit slikt l\u00f8yve er gitt, jf. kravet i plan- og bygningslova \u00a7 29-4 om \u00e5 sj\u00e5 til at veglova sine f\u00f8resegner om byggegrense vert f\u00f8lgt. Byggel\u00f8yve er difor ugyldig. Kommunen har samordningsplikt med vegstyresmakta, jf. plan- og bygningslova \u00a7 21-5 f\u00f8rste ledd. Fylkeskommunen har i denne saka, langt p\u00e5 veg antyda at dei ikkje kjem til \u00e5 kunne gi l\u00f8yve til \u00e5 avvike byggegrensa mot veg for dei tiltaka det er s\u00f8kt om. Vi viser til at fylkeskommunen ogs\u00e5 har vist til (knytt til bruksendring) at avk\u00f8yrsla er d\u00e5rleg og at auka bruk ikkje er \u00f8nskjeleg, jf. veglova \u00a7 40, jf. ogs\u00e5 plan- og bygningslova \u00a7 27-4, jf. \u00a7 31-2. 9 Sj\u00e5 KPA \u00a7 6.3.1 der det g\u00e5r fram at langs fylkesveg er byggegrensa minimum 12 meter i sentrumskjerne og byfortettingssone (unntatt S1 og By1) og 18 meter i ytre fortettingssone og anna byggesone. Eigedomen kjem ikkje inn under desse sonene. 10 VLFK skriv i merknad at i gjeldande rammeplan for avk\u00f8yrsler og byggegrenser 17-20, ligg Fv. 587 i streng haldningsklasse. I framlegg til revidert rammeplan er vegen foresl\u00e5tt i meget streng haldningsklasse. I begge desse haldningsklassane skal veglova si generelle byggegrense p\u00e5 50 meter gjelda. 11 Vi viser til at kommunen kan dispensere fr\u00e5 byggegrenser som er fastsett i plan, jf. plan- og bygningslova \u00a7 19-2, jf. \u00a7 11-9, jf. \u00a7 12-7. Vegstyresmakta kan gi l\u00f8yve til plassering av byggverk innanfor byggegrense fastsett med heimel i veglova, jf. \u00a7 30. Side: 5/6 I klaga fr\u00e5 VLFK er dette grunngjeve med at det er eit stort behov for \u00e5 gjere tiltak/utbetringar knytt til framkome og trafikktryggleik langs heile Fv. 587. Det er starta opp eit arbeid/prosjekt med \u00e5 greie ut moglegheitene for utbetring av Grimesvingene (strekninga som g\u00e5r forbi eigedomen). VLFK meiner at ogs\u00e5 kommunen har, gjennom arealform\u00e5let i gjeldande kommuneplan, vist til at dei \u00f8nskjer at vegen skal utbetrast. Det f\u00f8lgjer av KPA \u00a7 28 at tiltaka det er s\u00f8kt om ikkje inng\u00e5r i arealform\u00e5let. Vi kan ikkje sj\u00e5 at Bergen kommune har dr\u00f8fta dette i sitt vedtak. L\u00f8yve til tiltak og dispensasjonar p\u00e5 eigedomen vil kunne auke verdien p\u00e5 eigedomen, og kan difor fordyre framtidige og n\u00f8dvendige utbetringar av fylkesvegen, noko som ogs\u00e5 er i strid med intensjonen i veglova \u00a7 29. Fylkeskommunen meiner difor at fordelane (auka bukvalitet for tiltakshavar) ikkje vil vere st\u00f8rre enn dei ulempene som eit l\u00f8yve og ein dispensasjon vil medf\u00f8re i form av ulempe for framtidig utbetring av vegen. Arealform\u00e5let p\u00e5 eigedomen vil ogs\u00e5 bli sett vesentleg til side. I tillegg er det stilt sp\u00f8rsm\u00e5l til om vedtaket er ugyldig fordi bruksendringa ikkje er sendt p\u00e5 h\u00f8yring, jf. pkt. 4 i Bergen kommune sitt vedtak. P\u00e5 grunn av at det manglar l\u00f8yve fr\u00e5 vegstyresmakta fr\u00e5 byggegrensa mot veg, som er n\u00f8dvendig for \u00e5 kunne f\u00e5 l\u00f8yve til \u00e5 realisere tiltaka p\u00e5 eigedomen, er det ikkje hensiktsmessig at vi i denne klagehandsaminga tek stilling til dei andre forholda i saka. Oppsummering Statsforvaltaren opphevar UMBY i Bergen kommune sitt vedtak datert 10.05.2022, sak 221.1/22. Saka vert sendt tilbake til Bergen kommune for ny handsaming. Klaga har f\u00f8rt fram. Etter forvaltningslova \u00a7 36 skal d\u00e5 klagar gjerast kjent med retten til \u00e5 f\u00e5 dekning for vesentlege sakskostnader som har vore n\u00f8dvendige for \u00e5 f\u00e5 endra vedtaket. Eventuelle krav om sakskostnader m\u00e5 setjast fram innan tre veker fr\u00e5 dette brevet vart motteke. Kravet skal stilast til Statsforvaltaren i Vestland. Utgiftene skal vere dokumenterte. Utgifter til eige arbeid med klagen vert normalt ikkje dekt. Vedtaket er endeleg og kan ikkje klagast p\u00e5, jf. forvaltningslova \u00a7 28 tredje ledd. Med helsing Anne Kjersti Sande Ida Loftesnes Kv\u00e5le fagdirekt\u00f8r seniorr\u00e5dgjevar Dokumentet er elektronisk godkjent Kopi til: BERGEN TAKSTSENTER AS Idrettsvegen 93 5353 STRAUME STATENS VEGVESEN LEIKANGER KONTORSTED Askedalen 4 6863 LEIKANGER David Gabriel Hebert Hardangervegen 277 5226 Nesttun Bergen kommune Postboks 7700 5020 BERGEN Side: 6/6 "
}