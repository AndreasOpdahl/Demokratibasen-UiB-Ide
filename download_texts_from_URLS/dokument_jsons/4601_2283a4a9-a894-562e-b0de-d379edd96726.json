{
  "dokument_id": "2283a4a9-a894-562e-b0de-d379edd96726",
  "doc_type": "case_attachment",
  "kommune": 4601,
  "tittel": "Kommunalt r\u00e5d for personer med funksjonsnedsettelses forslag til utredning av hundeparker i Bergen kommune. ",
  "url": "https://bergen.kommune.no/politikere-utvalg/api/fil/bk360/10281073/Kommunalt-rad-for-personer-med-funksjonsnedsettelses-forslag-til-utredning-av-hundeparker-i-Bergen-kommune-",
  "tekst": " Kommunalt r\u00e5d for personer med funksjonsnedsettelse Til Intern korrespondanse Utvalg for finans, kultur og n\u00e6ring/Bystyret V\u00e5r referanse: 2024/05173-48 Saksbehandler: Ragnhild Hvoslef Kr\u00fcger Fra Dato: 19. april 2024 Kommunalt r\u00e5d for personer med funksjonsnedsettelse Kommunalt r\u00e5d for personer med funksjonsnedsettelses forslag til utredning av hundeparker i Bergen kommune. KRPF fattet i m\u00f8te 16. april vedtak i sak 68/23 Utredning av hundeparker i Bergen kommune. I henhold til pkt. 6 i r\u00e5dets reglement 1, samt pkt. 6.5 i Reglement for bystyret og bystyreutvalgene, bes utvalg for finans, kultur og n\u00e6ring votere over f\u00f8lgende vedtakspunkt og merknader: Forslag til vedtak: Bystyret ber byr\u00e5det om \u00e5 unng\u00e5 alternative l\u00f8sninger, dvs. l\u00f8sninger der omr\u00e5det for frilek med hund ikke er inngjerdet, i urbane omr\u00e5der som Bergenhus, \u00c5rstad osv. Merknad 1: Bystyret ber byr\u00e5det om \u00e5 utrede muligheten for \u00e5 lage et sanksjoneringssystem for brudd p\u00e5 b\u00e5ndtvangen, spesielt i omr\u00e5der der det er b\u00e5ndtvang hele \u00e5ret. Merknad 2: Bystyret ber byr\u00e5det om \u00e5 igangsette et prosjekt for \u00e5 lage et \u00abhundevennlig\u00bb kart med oversikt over hvor og n\u00e5r hunder kan luftes uten b\u00e5nd i Bergen kommune samt avstander til disse omr\u00e5dene. Merknad 3: Bystyret ber byr\u00e5det og kommunen om \u00e5 bidra til en god dialog og ivaretakelse av alle mennesker i kommunen ved \u00e5 informere, belyse og synliggj\u00f8re problemene l\u00f8se hunder utgj\u00f8r for en del grupper i samfunnet v\u00e5rt og p\u00e5 den m\u00e5ten bygge ned polariseringen og hindre innskrenking av ytringsfriheten. Begrunnelse for forslag / merknader: KRPF er positive til inngjerdede hundeparker da dette vil v\u00e6re godt for hundens mulighet for fri utfoldelse og sosialisering med andre hunder. KRPF synes de positive sidene med inngjerdede hundeparker er lite belyst i forhold til de negative sidene. KRPF reagerer p\u00e5 at kommunen bare baserer sitt fagnotat p\u00e5 lovverket og interesseorganisasjoner for personer som har hund, men ikke har inkludert interesseorganisasjoner for personer som bli skadelidende av manglende styring i forhold til l\u00f8se hunder, f.eks. Blindeforbundet og Norges Astma og Allergiforbundet Bergen storlag. 1 Pkt. 6 i reglementene til de tre r\u00e5dene er likelydende. I avsnittet om l\u00f8se hunder i et samfunnsperspektiv er KRPF skuffet over at problemene for grupper med funksjonshemmede ikke blir belyst i det hele tatt. L\u00f8se hunder er et stort problem for flere grupper funksjonshemmede f.eks. allergikere, autismespekterforstyrrelser, utviklingshemmede, blinde med f\u00f8rerhund med flere. I Bergenhus er det kort vei til mange friluftsomr\u00e5der i andre bydeler, turer som er viktig for at hundene skal l\u00e6re seg \u00e5 g\u00e5 skikkelig i b\u00e5nd og f\u00e5 brukt en del av energien sin. Det \u00e5 anskaffe seg hund er et fritt valg og med dette valget f\u00f8lger det ogs\u00e5 mye ansvar og plikter. KRPF har akkurat samme erfaring som Bymilj\u00f8etaten n\u00e5r det gjelder manglende respekt for skilting og regelverk, f.eks. har det v\u00e6rt skiltet i forhold til dette rundt Skansedammen, men disse skiltene blir raskt revet ned, tagget osv. Skilting vil derfor ikke v\u00e6re noen god l\u00f8sning p\u00e5 problemene som oppst\u00e5r med l\u00f8se hunder. KRPF opplever at b\u00e5ndtvangen ofte brytes noe som gj\u00f8r at enkelte grupper kvir seg for \u00e5 ferdes i Bergen by. KRPF h\u00e5per derfor byr\u00e5det kan se p\u00e5 mulighetene for \u00e5 lage et system for sanksjonering ved brudd p\u00e5 b\u00e5ndtvangen i disse omr\u00e5dene. Begrunnelsen skal det ikke voteres over i utvalget eller bystyret. M\u00f8te- og talerett i utvalgsm\u00f8tet KRPF \u00f8nsker \u00e5 v\u00e6re tilstede under behandlingen av den ovennevnte saken og ber om at Sonja Ljostveit innkalles og gis m\u00f8te- og talerett i utvalget sitt m\u00f8te 25. april, jf. pkt. 6 i r\u00e5det reglement: \u00abOrdf\u00f8rer eller leder av bystyreutvalg kan n\u00e5r saker hvor (eldrer\u00e5det/ungdomsr\u00e5det/kommunalt r\u00e5d for personer med funksjonsnedsettelse) har gitt uttale, er til behandling, eller n\u00e5r [r\u00e5det] har tatt initiativ til \u00e5 sette viktige tema for (eldre/undgom, r\u00e5dets m\u00e5lgrupper) p\u00e5 dagsorden, gi definerte representanter for (eldrer\u00e5det/ungdomsr\u00e5det/kommunalt r\u00e5d for personer med funksjonsnedsettelse) m\u00f8te- og talerett i det aktuelle folkevalgte organet\u00bb. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}