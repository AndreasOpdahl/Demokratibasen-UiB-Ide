{
  "dokument_id": "81500529-4edf-5c0a-9bad-748b4338591a",
  "doc_type": "case_attachment",
  "kommune": 4601,
  "tittel": "h\u00f8rring skjenpolitikk.docx",
  "url": "https://bergen.kommune.no/politikere-utvalg/api/fil/bk360/10196646/horring-skjenpolitikk-docx",
  "tekst": "H\u00d8RINGSUTALLELSE FRA FELLESFORBUNDET SIN AVDELING 266 HORDALAND HOTELL- RESTAURANTARBEIDERFORENING: RETNINGSLINJER FOR TILDELING AV SALGS- OG SKJENKEBEVILLINGER I BERGEN KOMMUNE FOR BEVILLINGSPERIODEN 2024-2028 Byr\u00e5dets forslag til h\u00f8ringsutkast for retningslinjer for tildeling av salgs- skjenkebevillinger i Bergen kommune for bevillingsperioden 2024-2028 bryter intensjonen i alkohollovens form\u00e5l om \u00e5 begrense skader for\u00e5rsaket av alkoholbruk og redusere forbruket av alkohol. Byr\u00e5det velger \u00e5 se bort fra det beviselige faktum at \u00f8kt tilgang til alkohol \u00f8ker forbruket. De ser bort fra at \u00f8kt tilgang f\u00f8rer til \u00f8kt bruk, og dermed ogs\u00e5 \u00f8kte uheldige konsekvenser Dette er godt dokumentert gjennom forskning. Fellesforbundet er generelt kritisk til liberalisering og \u00f8kt tilgang p\u00e5 arena og plasser hvor barn ferdes og er derfor sv\u00e6rt kritisk til \u00e5 fjerne alkoholfrie soner. Vi \u00f8nsker ikke alkoholservering p\u00e5 selve Torgallmenningen, men et begrenset uteareal i tilknytning til serveringsteder rundt Torgalmenningen kan v\u00e6re aktuelt. At byr\u00e5det \u00f8nsker \u00e5 \u00e5pne for salg av alkohol fra klokken 06.00 p\u00e5 hverdager og l\u00f8rdager, samt at enkelte skjenkesteder skal kunne drive nattkafe vil kun v\u00e6re med p\u00e5 \u00e5 \u00f8ke tilgjengeligheten for folk som enten g\u00e5r rett fra fest fra kvelden f\u00f8r eller folk som har utfordringer med alkohol. Dette kan \u00f8ke risikoen for overskjenking og farlige situasjoner for de ansatte. I tillegg er Fellesforbundet kritisk til \u00e5 \u00f8ke tilgjengeligheten og flytte alkohol inn som en naturlig del av frokostm\u00e5ltidet. Samfunnet, og s\u00e6rlig barn, har behov for \u00e5 ha steder og tidspunkter hvor de ikke m\u00e5 forholde seg til voksene folks alkoholkonsum og de uheldige konsekvensene det kan medf\u00f8re N\u00e5r det gjelder salg av alkohol p\u00e5 julaften, og utvide salg av alkohol p\u00e5 p\u00e5ske, pinse- og nytt\u00e5rsaften til kl. 18.00 ser Fellesforbundet p\u00e5 som mindre justeringer for \u00e5 tilpasse seg \u00e5pningstider i butikker. Vi er i utgangspunktet ikke negativ til dette selv om ogs\u00e5 dette vil kunne medf\u00f8re en \u00f8kt tilgang. Fellesforbundet \u00f8nsker i utgangspunktet en restriktiv alkoholpolitikk og hvis disse tiltakene \u00f8ker det totale alkoholsalget ber vi byr\u00e5det \u00e5 reversere disse tiltakene i neste periode. B\u00e5de Byr\u00e5det og Fellesforbundet er opptatt av en seri\u00f8s utelivsbransje i Bergen, hvor b\u00e5de de ansatte og kundene opplever gode og seri\u00f8se forhold. Vi \u00f8nsker derfor et nytt punkt 5 i Kapittel 2 \u2013 Vilk\u00e5r. Utelivsbransjen er preget av et stort innslag av arbeidere fra andre land med liten eller ingen kunnskap om det norske arbeidslivets lover og regler. For \u00e5 beskytte disse og sikre at norske l\u00f8nns og arbeidsforhold preger bransjen har Stortinget vedtatt allmenngj\u00f8ringsforeskriften. Det nye punktet g\u00e5r p\u00e5 at alle skjenkesteder i Bergen m\u00e5 f\u00f8lge de lovp\u00e5lagte allmenngjorde minstel\u00f8nnsbestemmelsene i forskriften om allmengj\u00f8ring. Nytt punkt 5. Det settes som vilk\u00e5r for skjenkel\u00f8yve, at innehaver m\u00e5 s\u00f8rge for at l\u00f8nnsvilk\u00e5rene minst skal v\u00e6re i samsvar med det som er allmenngjort minstel\u00f8nns satser innenfor overnatting, servering og catering. Konsekvensen ved brudd p\u00e5 denne bestemmelsen er inndragning av skjenkel\u00f8yve. I tillegg \u00f8nsker vi at byr\u00e5det legger inn to nye kulepunkt i 9.2 \u2013 Kontroll med skjenkesteder \u2022 Skjenkestedets har plikt til \u00e5 ha minst ett verneombud \u2022 F\u00f8lge de allmengjorte minstel\u00f8nnsbestemmelsene som kommer frem av forskriften, som er allmenngjort for utelivsbransjen i Bergen Begrunnelse for siste kulepunkt er at Arbeidsmilj\u00f8loven p\u00e5legger alle arbeidsplasser \u00e5 ha minst ett verneombud. V\u00e5re erfaringer og tilbakemeldinger fra medlemmer i bransjen er at mange skjenkesteder ikke overholder dette p\u00e5legget og at det ikke har blitt en forbedring de siste \u00e5rene. I Fafo-rapport 2014:02 Arbeidsforhold i utelivsbransjen \u00abEn gjennomgang av den norske og internasjonale HMS-litteraturen viser tendenser til at sm\u00e5 virksomheter ofte nedprioriterer det systematiske HMS-arbeidet til fordelfor daglig drift (Andersen et al. 2009: Br\u00e5ten et al. 2012; Trygstad et al. 2011 & 2012; Hasle & Limborg 2006). Det er arbeidsgiver som har ansvar for \u00e5 sikre et forsvarligarbeidsmilj\u00f8 for de ansatte samt arbeide systematisk med helse, milj\u00f8- og sikkerhet (HMS) (arbeidsmilj\u00f8loven (aml.) \u00a7 2-1). Arbeidstakerne er p\u00e5 sin side pliktig til \u00e5 medvirke ved gjennomf\u00f8ring av de tiltakene arbeidsgiveren setter i verk og de plikter \u00e5 delta i det organiserte vernearbeidet (aml. \u00a7 2-3). En evaluering av status i det systematiske HMS-arbeidet i norsk arbeidsliv i 2009, viste at kun halvparten av virksomhetene i privat tjenesteyting, der utelivsbransjen inng\u00e5r, har verneombud\u00bb Med vennlig hilsen Djevat Hisenaj Leder Fellesforbundet avdeling 266 Hordaland Hotell og Restaurant "
}