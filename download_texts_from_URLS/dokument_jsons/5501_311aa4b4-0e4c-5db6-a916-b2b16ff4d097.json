{
  "dokument_id": "311aa4b4-0e4c-5db6-a916-b2b16ff4d097",
  "doc_type": "case_presentation",
  "kommune": 5501,
  "tittel": "Kommunale boliger til flyktninger \u2013 Investeringsbeslutning lokasjon Bymyra",
  "url": "https://innsyn.tromso.kommune.no/application/getMoteDokument?dokid=2001603407",
  "tekst": "Arkivsaksnr. 23/18100-1 Saksbehandler Mathias Sletten Saksgang M\u00f8tedato Formannskapet 07.02.2024 Kommunestyret 14.02.2024 Kommunale boliger til flyktninger \u2013 Investeringsbeslutning lokasjon Bymyra Kommunedirekt\u00f8rens innstilling til vedtak: 1. Av bevilgningen i \u00e5rsbudsjett 2024 p\u00e5 250 millioner kroner til kommunale boliger til flyktninger, jf. bevilgningsoversikt etter \u00a7 5-5 andre ledd i kommunestyresak 156/23, disponeres 186 millioner kroner til boliger med lokasjon Bymyra og 4 millioner kroner til boliger med lokasjon Tindvegen og Tryms veg. 2. Troms\u00f8bolig KF overtar eierskap, drift og forvaltning av boligene i prosjektet, lokasjon Bymyra, i tr\u00e5d med foretakets form\u00e5l. Mari Enoksen Hult Mette Moh\u00e5g Konstituert kommunedirekt\u00f8r Direkt\u00f8r for Bymilj\u00f8 1 Hva saken gjelder Saken gjelder bygging av nye kommunale boliger p\u00e5 Bymyra (gnr/bnr 118/11) for \u00e5 huse fordrevne flyktninger, hovedsakelig fra Ukraina. Behovet f\u00f8lger av anmodning fra Integrerings- og mangfoldsdirektoratet (IMDi) om \u00e5 bosette 690 flyktninger i 2024. Det vises for \u00f8vrig til sak 24/00429-1 behandlet i Helse- og velferdsutvalget 24.01.2024 der det ble vedtatt \u00e5 bosette minimum 450 flyktninger i 2024. Boligutbyggingen saken omhandler, er strengt n\u00f8dvendig for \u00e5 n\u00e6rme seg denne m\u00e5lsetningen. Prosjektet er forankret i kommunestyrets vedtak 25.10.2023 sak 23/14877-1 \u00abEtablering av kommunale boliger til form\u00e5l flyktningeboliger - Godkjenning forenklet konseptutredning\u00bb der tomtevalg og forutsetninger for videre saksgang i prosjektet ble behandlet. I handlingsprogram 2024-2027, vedtatt i kommunestyret desember 2023, er det avsatt 350 millioner kroner til prosjektet som i sin helhet omfatter 3 lokasjoner. Saken anses som BP3 Godkjenning av forprosjekt og investeringsbeslutning i henhold til kommunens investeringsreglement. Videre detaljprosjektering av l\u00f8sninger vil gjennomf\u00f8res i kommende totalentreprise. De planlagte boligene skal bygges som modulbygg og plasseres midlertidig p\u00e5 Bymyra i tr\u00e5d med Midlertidig forskrift om unntak fra plan- og bygningsloven for \u00e5 h\u00e5ndtere h\u00f8ye ankomster av fordrevne fra Ukraina. Etter endt bruk som boliger til flyktninger skal boligene reetableres p\u00e5 alternativ lokasjon, og inng\u00e5 i Troms\u00f8bolig KFs utleieportef\u00f8lje. I tillegg til investeringsbeslutning for lokasjon Bymyra, er det behov for \u00e5 disponere ytterligere 4 millioner kroner for \u00e5 opprettholde planlagt fremdrift for lokasjoner Tindvegen og Tryms veg, se n\u00e6rmere spesifikasjon under Tindvegen og Tryms veg. Dersom foreliggende innstilling vedtas, vil prosjektet inng\u00e5 entreprisekontrakt og starte opp detaljprosjektering med m\u00e5l om fysisk ferdigstillelse i l\u00f8pet av november 2024. Saksutredning Prosjektm\u00e5l \u2022 Prosjektet skal sikre \u00f8kt kapasitet av boplasser i Troms\u00f8 kommune for \u00e5 im\u00f8tekomme det store behovet i forbindelse med tilkommende flyktninger fra kriserammede omr\u00e5der. \u2022 Prosjektet skal etablere fullverdige, integrerte boliger for \u00e5 huse tilkommende flyktninger i bomilj\u00f8er av god kvalitet. \u2022 Prosjektet skal sikre \u00f8kt kapasitet av kommunale boliger ogs\u00e5 etter endt behov for boliger til flyktninger. 2 Prosjektering og anskaffelse Lokasjon Bymyra er definert som plassering av midlertidige bygninger etter Midlertidig forskrift om unntak fra plan- og bygningsloven for \u00e5 h\u00e5ndtere h\u00f8ye ankomster av fordrevne fra Ukraina, og vil ha en varighet basert p\u00e5 hvor lenge behovet for bosetting av et h\u00f8yt antall flyktninger varer, i skrivende stund 2 \u00e5r fra ferdigstillelse. Boligene vil utformes p\u00e5 en slik m\u00e5te at de etter endt midlertidig periode enkelt kan demonteres og remonteres p\u00e5 alternativ lokasjon; Alternativt kan det gjennomf\u00f8res ordin\u00e6r omreguleringsprosess for omr\u00e5det om det viser seg \u00e5 v\u00e6re velegnet for varige boliger. Uavhengig vil boligene kunne oppfylle andre kommunale behov i lang tid fremover. Forel\u00f8pig prosjektering er gjort med bakgrunn i uttalelser fra kommunale fagenheter i rapport om infrastrukturelle forutsetninger (som behandlet i sak 23/14877-1), samt h\u00f8ringer hos bydrift, Troms\u00f8 brann og redning, med flere. Prosjektets l\u00f8sninger er forankret hos kommunale fagenheter ved egen h\u00f8ringsrunde, se vedlagt rapport Infrastrukturelle vurderinger av planlagt utbygging av midlertidige boliger p\u00e5 Bymyra. Tekniske detaljer og utforming er forankret hos boligforetaket gjennom flere samarbeidsm\u00f8ter med gjennomgang av teknisk beskrivelse. Det er i perioden desember 2023 \u2013 januar 2024 gjennomf\u00f8rt \u00e5pen anbudskonkurranse der prosjektet ble lyst ut som totalentreprise. Det ble levert totalt 3 tilbud i anskaffelsen, hvorav to tilbydere m\u00e5tte avvises som f\u00f8lge av manglende oppfyllelse av kvalifikasjonskrav. Vinnende tilbyder Econor AS leverte det beste tilbudet basert p\u00e5 tildelingskriteriene pris, kvalitet og fremdrift. Ved behandling av saken er anskaffelsesprosessen fortsatt p\u00e5g\u00e5ende, da karenstid vil l\u00f8pe forbi politisk behandling; Det tas derfor et generelt forbehold om endelig innstilling. Konsekvenser og utfordringer Sak 24/00429-1, behandlet i Helse- og velferdsutvalget 24.01.2024, belyser utfordringer med mottak av et h\u00f8yt antall flyktninger; De st\u00f8rste utfordringene er oppsummert under. Boligmangel: Kommunen har store utfordringer knyttet til boligmangel, og det er behov for \u00e5 ha boliger klare f\u00f8r bosetting kan skje. Skolekapasitet: Skolene opplever kapasitetsproblemer, spesielt i innf\u00f8ringsklasser, og en \u00f8kning i antall flyktninger kan forverre situasjonen med begrenset plass og ressurser. Se fullstendig rapport i \u00abVurderinger av f\u00f8lger for skoletilbud jfr. kommunens boligstrategi for flyktninger\u00bb vedlagt saken. Helsetjenester: Flyktninghelsetjenesten har per dags dato ledig kapasitet, men behovet for psykisk helsehjelp kan \u00f8ke p\u00e5 grunn av p\u00e5virkningen fra krigen i Ukraina. Sosiale utfordringer: Det fryktes en opphopning av levek\u00e5rsutfordringer og begrenset kapasitet p\u00e5 tilbud til barn med spesielle behov, noe som kan forsterkes med en h\u00f8y bosettingsrate. \u00d8konomiske konsekvenser: Tidligere h\u00f8ye bosettingsrater har allerede p\u00e5virket kommunens \u00f8konomi, og det advares om potensielle \u00f8konomiske og sosiale konsekvenser av \u00e5 bosette et stort antall flyktninger. 3 Om prosjektet Utforming og antall boenheter Bebyggelsen er planlagt i 3 separate bygg p\u00e5 2 og 3 etasjer der de h\u00f8yeste byggene plasseres mot \u00f8st for \u00e5 sikre lysinnslipp til alle boenheter og naboer. Det legges opp til sirkul\u00e6rt kj\u00f8rem\u00f8nster for br\u00f8yting, vedlikehold og renovasjon internt p\u00e5 tomten. Uteoppholdsarealer vil bli opparbeidet med gressplen, beplantning, sykkelstativer og komplett n\u00e6rlekeplass for beboerne p\u00e5 tomten. Alle boliger utformes i henhold til gjeldende teknisk forskrift med universell utforming, men det etableres ikke heis til noen av boenhetene som f\u00f8lge av tiltakets midlertidighet. Det legges ikke til rette for parkering av privatbiler p\u00e5 eiendommen, men det vil bli etablert 2 sykkelparkeringsplasser under tak per boenhet. Prosjektet anerkjenner at det ikke er optimalt at utbyggingen skjer uten beboerparkering, men dette planlegges l\u00f8st i boligtildelingen mellom disse boligene og planlagte boliger i Tindvegen og Tryms veg som planlegges etablert med parkering i henhold til kommuneplanens arealdel; Disse boenhetene vil ogs\u00e5 i stor grad best\u00e5 av st\u00f8rre boenheter egnet for bosetting av familier. Hver boenhet f\u00e5r n\u00f8dvendig bodareal i henhold til teknisk forskrift. Totalt for lokasjon Bymyra, er det planlagt og kalkulert med 60 boenheter fordelt p\u00e5 47 stk 2- roms og 13 stk 3-roms leiligheter; Dette gir en bokapasitet p\u00e5 ca. 90-150 personer totalt. Endelig antall boenheter vil fastsettes i detaljprosjekteringsfase med kontrahert totalentrepren\u00f8r, og vil avhenge av plassbehov for tekniske installasjoner og bygningsmessige prioriteringer. Boligene prosjekteres og dimensjoneres i henhold til risikoklasse 6 for \u00e5 sikre fremtidig fleksibilitet mht. beboergruppe. Figur 1 Visualisering 4 Figur 2 Visualisering Utomhusarealet som omkranser byggene vil opparbeides til komplette lekeplasser og uteoppholdsarealer for \u00e5 sikre et godt og tilfredsstillende bomilj\u00f8 for beboerne. Det legges til rette for renovasjon b\u00e5de i nord- og s\u00f8renden av bebyggelsesomr\u00e5det, samt sykkelparkeringsplasser spredt p\u00e5 eiendommen. Figur 3 Forel\u00f8pig situasjons-/landskapsplan 5 Farge- og materialvalg p\u00e5 fasader gj\u00f8res for \u00e5 unng\u00e5 preg av midlertidighet, samt for \u00e5 sikre en allsidig fargepalett som egner seg godt til et bredt utvalg av omr\u00e5der uten \u00e5 skille seg ut. Det vil benyttes b\u00e6rekraftige og naturlige materialer p\u00e5 fasader. Figur 4 Veiledende material- og fargevalg fasader Kontraktsstrategi Ved behandling av forenklet konseptvalgutredning i Kommunestyret oktober 2023 ble det beskrevet kontraktsstrategi med separat anskaffelse av modulbygg gjennom dynamisk innkj\u00f8psordning og \u00f8vrige n\u00f8dvendige arbeider som totalentreprise for alle lokasjoner. For \u00e5 sikre sammenhengen og helheten i prosjektet, samt som et tiltak for \u00e5 redusere usikkerhet, ble det i etterkant besluttet \u00e5 dele opp totalentreprisen i tre separate entrepriser (\u00e9n per lokasjon), og at leveransen av modulbygg tas inn som en del av totalentreprisen(e). Den nye anskaffelsesstrategien vil ogs\u00e5 tydeliggj\u00f8re ansvarsforhold for rettidig og riktig kvalitetsmessige leveranser. Alternativvurdering og endring av kontraktsstrategi er forankret i Sentral Investeringsgruppe (SIG). Byggesaksbehandling Jamf\u00f8r Midlertidig forskrift om unntak fra plan- og bygningsloven for \u00e5 h\u00e5ndtere h\u00f8ye ankomster av fordrevne fra Ukraina er prosjektet unntatt fra s\u00f8knadsplikten i Plan- og bygningsloven som f\u00f8lge av midlertidigheten. Prosjektet har f\u00e5tt innvilget unntak fra s\u00f8knadsplikt fra byggesaksavdelingen. 6 Fremdrift Prosjektet planlegges gjennomf\u00f8rt innenfor rammer i hovedfremdriftsplan vedlagt saken. Prosjektet planlegger med at de f\u00f8rste beboerne kan flytte inn innen utgangen av 2024 i henhold til tentativ milep\u00e6lsplan i Tabell 1. De st\u00f8rste usikkerhetsmomentene i fremdriftsplanen er produksjons- og leveringstid for modulbyggene og omfang av n\u00f8dvendige forarbeider. Milep\u00e6l Start Slutt Kontraktssignering 15.02.2024 Detaljprosjektering 15.02.2024 11.06.2024 Produksjon modulbygg 13.05.2024 26.07.2024 Grunn-, fundamenterings- og utomhusarbeider 15.04.2024 27.09.2024 Montering modulbygg 22.07.2024 11.11.2024 Klart til innflytting 25.11.2024 Komplettering utomhus Q2 2025 Tabell 1 Tentativ milep\u00e6lsplan Medvirkning og involvering For \u00e5 sikre tilstrekkelig grad av medvirkningsmuligheter og for \u00e5 sammenfatte viktige innspill ble alle interessenter, herunder alle naboer, Sommerlyst skole, Bymyra barnehage, Troms\u00f8ya Eiendom og Prestvannet Bydelsr\u00e5d, invitert til naboskapsm\u00f8te tidlig november 2023. Som f\u00f8lge av f\u00e5 oppm\u00f8tte til m\u00f8tet, ble planer og presentasjon fra m\u00f8tet distribuert til alle inviterte i etterkant med foresp\u00f8rsel om innspill og sp\u00f8rsm\u00e5l. Prosjektet har ikke mottatt noen merknader eller innspill fra ber\u00f8rte parter. Fremtidig bruk Som f\u00f8lge av at prosjektet er byggesaksbehandlet etter midlertidig forskrift, og at utbyggingen skjer p\u00e5 eiendom med annet reguleringsform\u00e5l enn boliger, m\u00e5 boligene i utgangspunktet fjernes etter endt bruk som boliger til flyktninger; Dette hensyntas i de bygningsmessige l\u00f8sningene, og kostnader for fremtidig demontering og flytting er hensyntatt i budsjett. Parallelt med at prosjektet p\u00e5g\u00e5r, arbeider enhet for eiendomsutvikling med \u00e5 definere fremtidig bruk for boligene. Boligene prosjekteres og utformes i henhold til risikoklasse 6 slik at de egner seg for bruk til et bredt spekter beboergrupper i fremtiden. Alternativ til fremtidig flytting er at eiendommen omreguleres til boligform\u00e5l i ordin\u00e6r reguleringsprosess, men trolig er flytting av deler av bygningsmassen n\u00f8dvendig uavhengig av dette 7 \u00d8konomi Kalkyle Ved behandling i kommunestyret oktober 2023 ble det lagt frem en forel\u00f8pig estimatkalkyle for alle lokasjoner, med h\u00f8y grad av usikkerhet. I p\u00e5f\u00f8lgende prosjekterings- og detaljeringsfase er det tatt grep for \u00e5 redusere \u00f8konomisk usikkerhet, og ved behandling av denne saken foreligger det komplett pristilbud fra entrepren\u00f8r for gjennomf\u00f8ring av oppdraget. Kalkylen anses derfor for \u00e5 tilsvare P85-estimat (85% sannsynlighet for \u00e5 unng\u00e5 kostnadsoverskridelse). Tabell 2 viser kostnadskalkyle for realisering av prosjektet. Det er avtalt fastpris for regulering av kontraktssum for l\u00f8nns- og prisstigning for entreprisekost for \u00e5 sikre forutsigbarhet i prosjektets kostnadsutvikling. Kalkyle - Kommunale boliger til flyktninger - lokasjon Bymyra Kostnadstype Kalkyle Entreprisekost kr 113 400 000 Generelle kostnader, p\u00e5l\u00f8pte, byggeledelse, prosjektledelse, gebyrer kr 6 800 000 Spesielle kostnader, byggel\u00e5nsrente kr 9 100 000 Merverdiavgift kr 30 200 000 Forventet tillegg kr 12 400 000 Usikkerhetsavsetning kr 8 400 000 Prisregulering kr 1 700 000 Kostnadsramme kr 182 000 000 Tabell 2 Kostnadskalkyle Finansiering Som f\u00f8lge av etableringens midlertidige karakter kvalifiserer ikke prosjektet til tilskudd til utleieboliger for vanskeligstilte hos Husbanken. Bygg til form\u00e5l utleie kvalifiserer heller ikke til momskompensasjon. Prosjektet vil dermed fullfinansieres med kommunalt l\u00e5neopptak for lokasjon Bymyra, og driftskostnader vil igjen finansieres av leieinntekter og til dels integreringstilskudd. Konsekvens for kommunens driftsbudsjett Tabell 3 viser forventet innvirkning realiseringen av prosjektet vil ha p\u00e5 kommunens drifts\u00f8konomi i kommende \u00e5r. Negativ driftskonsekvens i utf\u00f8relsesperioden og de f\u00f8rste drifts\u00e5rene vil dekkes inn av integreringstilskudd for bosetting av flyktninger. Troms\u00f8bolig KF har som byggeier definert forventede kostnader til forvaltning, drift og vedlikehold (FDV) og leieinntekter som ligger til grunn for beregningen. Det forventes \u00e5rlige FDV-kostnader p\u00e5 kr 700,- per kvadratmeter; Dette er relativt h\u00f8yt sammenlignet med ordin\u00e6re boliger i standardtabeller, og bakgrunnen for tallet er potensielt hyppig utskifting av beboere og tilh\u00f8rende slitasje. Leieinntekt som er lagt til grunn i beregningen fremkommer av Tabell 4. Det forventes positiv driftskonsekvens fra ca. \u00e5r 2050. Tabell 3 Driftskonsekvens for tiltaket 8 Tabell 4 Kalkulerte leieinntekter Eierskap og forvaltning Boligene skal, etter ferdigstillelse, overf\u00f8res til Troms\u00f8bolig KF for eierskap, drift og forvaltning. Representanter fra foretaket har v\u00e6rt delaktig og premissgivende for valg av tekniske l\u00f8sninger og utforming av prosjektet, og har dermed lagt f\u00f8ringer for fornuftige drifts\u00f8konomiske valg i et livsl\u00f8psperspektiv. Foretakets ledelse har ogs\u00e5 v\u00e6rt l\u00f8pende orientert om prosessen. Tindvegen og Tryms veg Prosjektet har behov for \u00e5 disponere ca. 4 millioner kroner for \u00e5 opprettholde fremdrift for \u00f8vrige lokasjoner (Tindvegen og Tryms veg). Bel\u00f8pet fordeles fra \u00e5rsbudsjett 2024 p\u00e5 250 millioner kroner til kommunale boliger til flyktninger, jf. bevilgningsoversikt etter \u00a7 5-5 andre ledd i kommunestyresak 156/23. Bel\u00f8pet vil blant annet benyttes til milj\u00f8sanering og rivning av eksisterende bebyggelse i Tindvegen som del av klargj\u00f8ring for ny utbygging av tomten. Rivning utf\u00f8res som kontrollert nedbrennings\u00f8velse i samarbeid med Troms\u00f8 brann og redning KF, og er et s\u00e5rt tiltrengt \u00f8vningsobjekt for foretaket. Fremdrifts- og kostnadsmessig kan nedbrenning og tradisjonell rivning sidestilles. Selv om nedbrenningen ikke direkte tilf\u00f8rer verdi til prosjektet i form av besparelser eller fremdrift, anses det likevel som en viktig del av kommunens samfunnsansvar \u00e5 legge til rette for reelle \u00f8velsessituasjoner, og det er derfor besluttet tatt inn som en del av prosjektet. Resterende bel\u00f8p vil benyttes til skisseprosjekt og konkurransegrunnlag, gjenst\u00e5ende arbeid med grunnunders\u00f8kelser, samt internt timep\u00e5drag til prosjektledelse, anskaffelser og utvikling. 9 Konklusjon Realiseringen av prosjektet er h\u00f8yst n\u00f8dvendig for \u00e5 ivareta Troms\u00f8 kommunes forpliktelser og solidaritetsansvar overfor tilkommende flyktninger fra kriserammede omr\u00e5der, samt for \u00e5 bygge opp kommunens boligkapasitet, og det anbefales derfor \u00e5 g\u00e5 videre med prosjektet: 1. Av bevilgningen i \u00e5rsbudsjett 2024 p\u00e5 250 millioner kroner til kommunale boliger til flyktninger, jf. bevilgningsoversikt etter \u00a7 5-5 andre ledd i kommunestyresak 156/23, disponeres 186 millioner kroner til boliger med lokasjon Bymyra og 4 millioner kroner til boliger med lokasjon Tindvegen og Tryms veg. 2. Troms\u00f8bolig KF overtar eierskap, drift og forvaltning av boligene i prosjektet, lokasjon Bymyra, i tr\u00e5d med foretakets form\u00e5l. Vedtakskompetanse Kommunestyret Vedlegg \u2022 Hovedfremdriftsplan \u2022 3D-illustrasjoner \u2022 Infrastrukturelle vurderinger av planlagt utbygging av midlertidige boliger p\u00e5 Bymyra \u2022 Vurderinger av f\u00f8lger for skoletilbud jfr. kommunens boligstrategi for flyktninger 10 "
}