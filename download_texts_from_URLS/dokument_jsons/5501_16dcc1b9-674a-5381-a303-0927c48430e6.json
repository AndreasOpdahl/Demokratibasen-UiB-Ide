{
  "dokument_id": "16dcc1b9-674a-5381-a303-0927c48430e6",
  "doc_type": "case_presentation",
  "kommune": 5501,
  "tittel": "Valg av valgkomit\u00e9 for mangfolds- og integreringsutvalget 2024-2027",
  "url": "https://innsyn.tromso.kommune.no/application/getMoteDokument?dokid=2001898812",
  "tekst": "Arkivsaksnr. 24/19773-2 Saksbehandler Rebekka Ringholm Saksgang M\u00f8tedato Formannskapet 03.12.2024 Valg av valgkomit\u00e9 for mangfolds- og integreringsutvalget 2024-2027 Kommunedirekt\u00f8rens innstilling til vedtak: Som valgkomit\u00e9 for valg av mangfolds- og integreringsutvalg for perioden 2024-2027 velges: 1. 2. 3. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Kommunestyret vedtok i sak 168/24 nytt reglement for mangfolds- og integreringsutvalget. I henhold til \u00a7 2 om valg og sammensetning i det vedtatte reglementet s\u00e5 skal formannskapet opprette en valgkomit\u00e9 best\u00e5ende av tre personer. Valgkomiteen skal innstille til kommunestyret i valg av mangfolds- og integreringsutvalg for perioden 2024-2027. Saksutredning Avtalevalg Valg av mangfolds- og integreringsutvalget gj\u00f8res av kommunestyret ved avtalevalg, med mindre minst ett medlem krever forholdsvalg (Kommuneloven \u00a7 7-4). Ved avtalevalg gjennomf\u00f8res valget p\u00e5 grunnlag av en innstilling med forslag til medlemmer og varamedlemmer hvor det skal fremg\u00e5 hvilket parti eller gruppe medlemmene representerer. Innstillingen vedtas enstemmig av kommunestyret. Ved avtalevalg skal hvert kj\u00f8nn v\u00e6re representert med minst 40 %, b\u00e5de blant faste medlemmer og blant varamedlemmer (Kommuneloven \u00a7 7-7). Valgbarhet til valgkomiteen Jf. lovkommentar 330 til kommuneloven \u00a7 7-7 om avtalevalg s\u00e5 skal ikke administrasjonen v\u00e6re en del av en slik valgkomit\u00e9, men administrasjonen kan bist\u00e5 med \u00e5 hente inn informasjon og forslag til kandidater som s\u00e5 behandles av valgkomiteen. Utover dette stilles det ikke formelle krav i kommuneloven til hvem som kan sitte i en slik valgkomit\u00e9. Valgkomiteens og administrasjonens arbeid I henhold til mangfolds- og integreringsutvalgets reglement \u00a7 2 om valg og sammensetning skal sittende utvalgsmedlemmer kontaktes av valgkomiteen for innspill. Forslag til representanter med flerkulturell bakgrunn kan gis etter kunngj\u00f8ring, og innen en gitt frist. Administrasjonen plikter \u00e5 informere relevante organisasjoner s\u00e6rskilt om muligheten til \u00e5 foresl\u00e5 representanter. Valgkomiteen behandler de innkomne forslagene og legger frem en innstilling som oppfyller kravene til valgbarhet fra kommuneloven og fra utvalgets reglement. Reglementet er vedlagt denne saken, og \u00f8vrige krav til valgbarhet beskrevet i dette saksfremlegget. Krav til valgbarhet i folkevalgte organer If\u00f8lge Kommuneloven \u00a7 7-2 er en person valgbar og plikter \u00e5 ta imot valg hvis f\u00f8lgende vilk\u00e5r er oppfylt: a) Han eller hun har stemmerett ved kommunestyre- og fylkestingsvalg. b) Han eller hun er innf\u00f8rt i folkeregisteret som bosatt i kommunen eller i en av kommunene i fylket p\u00e5 tidspunktet for det aktuelle valget. c) Han eller hun har skriftlig samtykket til \u00e5 stille til valg. Konklusjon Kommunedirekt\u00f8ren anbefaler at formannskapet oppnevner en valgkomit\u00e9 med tre medlemmer i henhold til mangfolds- og integreringsutvalgets reglement. 2 Vedtakskompetanse Formannskapet Vedlegg Reglement for mangfolds- og integreringsutvalget, vedtatt 13.11.2024 (1) 3 "
}