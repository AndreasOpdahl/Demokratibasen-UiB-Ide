{
  "dokument_id": "6b34637b-92a9-538e-b040-0da0de90b9e4",
  "doc_type": "case_presentation",
  "kommune": 4601,
  "tittel": "Organisering av AU og m\u00f8teforberedelser til eldrer\u00e5det",
  "url": "https://bergen.kommune.no/politikere-utvalg/api/fil/bk360/11177156/Framstilling-Organisering-av-AU-og-moteforberedelser-til-eldreradet",
  "tekst": " Eldrer\u00e5det Saksframstilling V\u00e5r referanse: 2023/280773-102 Saksbehandler: Ragnhild Hvoslef Kr\u00fcger Organisering av AU og m\u00f8teforberedelser til eldrer\u00e5det Hva saken gjelder: I valgperioden 2019-2023 hadde medvirkningsr\u00e5dene ikke anledning til \u00e5 ha arbeidsutvalg. Eldrer\u00e5det valgte i denne perioden at m\u00f8tene skulle forberedes av leder og nestleder sammen med ett tredje medlem fra r\u00e5det, som skulle rullere fra m\u00f8te til m\u00f8te. Disse forberedelsesm\u00f8tene ble holdt digitale I valgperioden 2023-2027 har medvirkningsr\u00e5dene igjen f\u00e5tt anledning til \u00e5 ha arbeidsutvalg. Da det n\u00e5v\u00e6rende eldrer\u00e5det konstituerte seg 10. januar 2024 ble det vedtatt \u00e5 fortsette med ordningen med ett tredje rullerende medlem og digitale m\u00f8ter for \u00e5 forberede r\u00e5dsm\u00f8tene. I m\u00f8te 11. september ble ordningen diskutert og eldrer\u00e5det ba om en sak om mulig organisering av AU. Det er to sp\u00f8rsm\u00e5l r\u00e5det m\u00e5 ta stilling til - Skal man ha et fast arbeidsutvalg eller skal man fortsette ordningen med rullerende tredje medlem? - Skal AU m\u00f8tene v\u00e6re fysiske eller digitale? \u2022 Organisering av AU Den vanligste formen er et fast arbeidsutvalg med enten tre eller fire medlemmer. Leder og nestleder er naturlige deltakere og s\u00e5 velges en eller to andre representanter som m\u00f8ter. Dagens ordning er at leder og nestleder deltar p\u00e5 alle m\u00f8ter, mens det tredje medlemmet rullerer. Forslag fra m\u00f8tet 11. september er at man fortsetter med ett tredje rullerende medlem, men at det tredje medlemmet enten sitter i tre m\u00f8ter av gangen, eller i et halvt \u00e5r av gangen. Forslag som er kommet inn i l\u00f8pet av m\u00f8teforberedelsene er at man fortsetter med rullerende medlemmer, men to av gangen og at de to sitter i et halvt \u00e5r. P\u00e5 denne m\u00e5ten f\u00e5r man kontinuitet, samtidig som hele r\u00e5det vil f\u00e5 muligheten til \u00e5 delta i AU. \u2022 M\u00f8teform Forberedelsesm\u00f8tene var i utgangspunktet digitale fordi ordningen ble innf\u00f8rt under koronapandemien. Etter at det igjen har v\u00e6rt mulig \u00e5 m\u00f8tes fysisk har man fortsatt \u00e5 m\u00f8tes 1 digitalt. I m\u00f8tet 11. september ble det ogs\u00e5 fremmet et \u00f8nske om fysiske m\u00f8ter. Dette er selvsagt helt mulig. Forslag til vedtak: Saken legges frem uten forslag til vedtak Dato: 26. september 2024 Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. 2 "
}