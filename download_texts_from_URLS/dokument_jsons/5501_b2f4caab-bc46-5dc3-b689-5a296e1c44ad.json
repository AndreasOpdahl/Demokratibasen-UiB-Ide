{
  "dokument_id": "b2f4caab-bc46-5dc3-b689-5a296e1c44ad",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001898809",
  "tekst": " Saksprotokoll Utvalg: Formannskapet Arkivsaknr. 24/15867 Saksbehandler Nina-Helen Br\u00e6ndeland Behandlet av M\u00f8tedato Saknr 1 Formannskapet 19.11.2024 167/24 S\u00f8knad om serverings- og skjenkebevilling - Aurora Spirits Formannskapet har behandlet saken i m\u00f8te 19.11.2024 sak 167/24 M\u00f8tebehandling Markus Halftan Akselbo (H) stilte sp\u00f8rsm\u00e5l knyttet til egen habilitet siden hans far er aksjon\u00e6r i selskapet som s\u00f8ker om skjenkebevilling, og eier av lokalet det s\u00f8kes om skjenkebevilling i. Administrasjonens vurdering: Etter forvaltningsloven \u00a7 6 f\u00f8rste ledd, bokstav e nr.2, er en offentlig tjenestemann ugild til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak n\u00e5r han leder eller har ledende stilling i, eller er medlem av styret eller bedriftsforsamling for et selskap som er part i saken. Medlemmer i representantskapet, generalforsamling eller andre eierorganer er ikke omfattet av denne bestemmelse og m\u00e5 vurderes etter andre ledd som lyder: \"Likes\u00e5 er han ugild n\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet; blant annet skal legges vekt p\u00e5 om avgj\u00f8relsen i saken kan inneb\u00e6re s\u00e6rlig fordel, tap eller ulempe for ham selv eller noen som han har n\u00e6r personlig tilknytning til.\" Du opplyser at din far er aksjon\u00e6r i selskapet som s\u00f8ker skjenkebevilling og at han i tillegg eier lokalet der det s\u00f8kes om bevilling. Det antas at skjenkebevilling vi inneb\u00e6re en \u00f8konomisk fordel for selskapet og ogs\u00e5 for omsetningen i skjenkelokalene. Det at din far er s\u00e5 tett involvert i virksomheten som s\u00f8ker om skjenkebevilling vurderes som et s\u00e6regent forhold som utad er egnet til \u00e5 svekke tilliten til din upartiskhet. Det anbefales at du erkl\u00e6res inhabil til \u00e5 treffe vedtak i saken. Bj\u00f8rn-Gunnar J\u00f8rgensen (FrP) stilte sp\u00f8rsm\u00e5l knyttet til egen habilitet siden s\u00f8ker er kunde i forsikringsselskapet representanten jobber for. Votering Markus Halftan Akselbo (H) ble funnet enstemmig inhabil. Bj\u00f8rn-Gunnar J\u00f8rgensen (FrP) ble enstemmig funnet habil. Innstillingen ble enstemmig vedtatt. Formannskapets vedtak 1 1. Aurora Spirit Distillery As, org.nr. 911 812 401 gis alminnelig skjenkebevilling for alkoholholdig drikk gruppe 1, 2 og 3 i skjenkelokalene til Aurora Spirits- lager Troms\u00f8, Seminarbakken 4, 9008 Troms\u00f8 2. Serveringsbevilling iht. Serveringsloven av 1997 tildeles bevillingss\u00f8keren administrativt. Rett til \u00e5 servere mat og drikke foreligger derfor. 3. Tor Petter Christensen, f. 19.09.69 godkjennes som styrer for skjenkebevillingen. Stein-Erik Eliassen, f. 25.03.59 godkjennes som stedfortreder for skjenkebevillingen. 4. Det gis skjenke- og \u00e5pningstider i tidsrommet klokken 14.00 \u2013 22.00. 5. Bevillingen er gyldig til og med 30.09.2028. Vedtaket er fattet i medhold av alkoholloven S 1-7 og S 3.1, samt\u00a7\u00a7 4-1 tom 4-4 jfr.\u00a7 4-7, alkoholforskrift\u00a7 4-8, og gjeldende alkoholpolitisk handlingsplan 2 "
}