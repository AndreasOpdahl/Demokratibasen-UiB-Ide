{
  "dokument_id": "c3c16677-8f32-55b2-8abe-0f8276055ac4",
  "doc_type": "case_attachment",
  "kommune": 4601,
  "tittel": "Administrative bestemmelser",
  "url": "https://bergen.kommune.no/politikere-utvalg/api/fil/bk360/10621583/Administrative-bestemmelser",
  "tekst": " Drift og vedlikehald av VA-anlegg Tjenestekontrakt bilag 3 Bilag 3 - Administrative bestemmelser 1 Fremdriftsplan Akutte oppdrag utf\u00f8res umiddelbart. Oppdraget organiseres iht. kravspesifikasjon, tilbud og kontrakt. 2 Leveringssted Bj\u00f8rnafjorden kommune. 3 Leveringstid Iht. kravspesifikasjon, tilbud og kontrakt. 4 Fakturering Leverand\u00f8ren skal levere elektronisk faktura til Bj\u00f8rnafjorden kommune p\u00e5 Elektronisk handels- format(EHF), fastsatt av Kommunal- og moderniseringsdepartementet. N\u00e6rmere beskrivelse av formatet finnes her: http://anskaffelser.no/e-handel/faktura. For \u00e5 kunne levere EHF-faktur til Bj\u00f8rnafjorden kommune, m\u00e5 leverand\u00f8ren inng\u00e5 avtale med et Aksesspunkt. N\u00e6rmere beskrivelse av hvordan komme i gang finnes her: http://anskaffelser.no/e-handel/faktura/slik-kommer-du-i-gang Fakturaer som ikke har det innhold som fremg\u00e5r av pkt.4.1. Fakturainnhold ansees som ikke mottatt. Betalingsfrist l\u00f8per f\u00f8rst fra den dato korrekt faktura er mottatt. 2.1 Fakturaformat og innhold \u2022 Elektronisk faktura skal merkes med bestillers navn og ressursnummer. Ressursnummeret best\u00e5r av 5 tall (siffer), og skal legges i feltet <Invoice><BuyerReference> i XML filen (Deres referanse). Det er kun ressursnummeret som skal v\u00e6re i dette feltet. Bestillers navn kan legges i feltet \u00abcontact\u00bb. \u2022 Organisasjonsnummer til Bj\u00f8rnafjorden kommune m\u00e5 v\u00e6re angitt. Bj\u00f8rnafjorden kommune er registrert med f\u00f8lgende organisasjonsnummer i ELMA: 844 458 312. \u2022 Kreditnota skal ha oppdragsgivers ressursnummer i feltet <Invoice><BuyerReference> i XML filen (Deres referanse). \u2022 Det skal v\u00e6re minst 10 \u00e5rs intervall hvis leverand\u00f8r gjenbruker fakturanummer. Presisering til leverand\u00f8r: \u2022 Bj\u00f8rnafjorden kommune sin betalingsbetingelse skal v\u00e6re 30 dager. \u2022 Bj\u00f8rnafjorden kommune aksepterer ikke fakturagebyr. \u2022 Ved avvik i forhold til ovennevnte punkter, kan faktura bli returnert til avsender. Drift og vedlikehald av VA-anlegg Tjenestekontrakt bilag 3 2.2 Feil i fakturaformat Faktura som har feil eller mangler i forhold til beskrivelsen i 2.1. vil ikke bli betalt, men tilbakemeldt som feil. Leverand\u00f8r m\u00e5 i slike tilfeller sende ny og korrekt faktura med ny fakturadato og tilsvarende ny forfallsdato. Kreditnota skal i slike tilfeller ikke utstedes/sendes til oppdragsgiver. 5 Godkjente underleverand\u00f8rer F\u00f8lgende underleverand\u00f8rer er godkjent av Oppdragsgiveren: [Fylles ut ved avtaleinng\u00e5else] 6 Frist og rutiner for m\u00f8ter Se bilag 1 for n\u00e6rmere angivelse av m\u00f8ter, herunder form for m\u00f8ter og hyppighet. Oppdragsgiver kan ellers kreve avholdelse av m\u00f8te ved behov. 7 Administrative bestemmelser for l\u00f8nns- og arbeidsvilk\u00e5r Egenrapportering Leverand\u00f8ren skal gj\u00f8re rede for hvordan virksomheten ivaretar kravene i kontraktens punkt om l\u00f8nns- og arbeidsvilk\u00e5r. Dette skal gj\u00f8res ved \u00e5 fylle ut DIFIs skjema for egenrapportering av l\u00f8nns- og arbeidsvilk\u00e5r. Egenrapportering skal innsendes uoppfordret av leverand\u00f8r i avtaler med verdi over grenseverdien for \u00abandre oppdragsgivere\u00bb i Forskrift om arbeidsvilk\u00e5r i off. kontrakter, \u00a7 4. Egenrapportering kan innhentes av oppdragsgiver p\u00e5 foresp\u00f8rsel ogs\u00e5 i andre kontrakter under angitt verdi. Med mindre annet er avtalt, skal egenrapporteringen fylles ut innen \u00e9n m\u00e5ned etter kontrakten har startet. Egenrapportering kan kreves flere ganger i l\u00f8pet av kontraktsperioden. Oppdragsgivers rett til \u00e5 kreve dokumentasjon Leverand\u00f8ren skal p\u00e5 foresp\u00f8rsel og innen tidsfrist satt av oppdragsgiver kunne dokumentere at kravene til l\u00f8nns- og arbeidsvilk\u00e5r blir overholdt i egen virksomhet og hos eventuelle underleverand\u00f8rer. Dokumentasjonen kontrolleres av oppdragsgiver eller ekstern kontroll\u00f8r engasjert av oppdragsgiver. Dokumentasjonen kan inkludere, men er ikke begrenset til, komplett liste med navn p\u00e5 egne og eventuelle underleverand\u00f8rers ansatte som direkte medvirker til \u00e5 oppfylle kontrakten, oversikt over allmenngjorte og/eller landsomfattende tariffavtaler som legges til grunn for de samme ansatte, innsyn i leverand\u00f8rens avtalte l\u00f8nns- og arbeidsvilk\u00e5r med eventuelle underleverand\u00f8rer, timelister, arbeidsavtaler, l\u00f8nnslipper og avtaler om kost og losji. Rett til \u00e5 foreta annonserte og uannonserte kontroller Oppdragsgiver, samt eksterne kontroll\u00f8rer engasjert av oppdragsgiver, har rett til \u00e5 foreta annonserte og uannonserte stedlige kontroller hos leverand\u00f8ren, eventuelle underleverand\u00f8rer og ved lokasjonen hvor tjenesten utf\u00f8res. En stedlig kontroll vil kunne inkludere innsyn i l\u00f8nns- og personaldata. Drift og vedlikehald av VA-anlegg Tjenestekontrakt bilag 3 Taushetsplikt Oppdragsgiver og eventuell ekstern kontroll\u00f8r som mottar opplysninger i henhold til disse vilk\u00e5renes bestemmelser om dokumentasjon og kontroll, har taushetsplikt om de opplysningene i dokumentasjonen som omfattes av bestemmelsene i forvaltningsloven \u00a7 13. \u00d8vrige opplysninger eller anonymiserte opplysninger vil v\u00e6re omfattet av Offentleglova. P\u00e5legg fra offentlige myndigheter Hvis leverand\u00f8r eller underleverand\u00f8r f\u00e5r p\u00e5legg fra Arbeidstilsynet eller andre offentlige myndigheter som gjelder l\u00f8nns- og/eller arbeidsvilk\u00e5r, skal leverand\u00f8ren uten opphold informere oppdragsgiver ved kopi av p\u00e5legget innen angitt frist. Leverand\u00f8ren eller underleverand\u00f8ren skal utbedre forholdene i p\u00e5legget innen Arbeidstilsynets frister. "
}