{
  "dokument_id": "b692b972-dabd-59d0-b711-adf0e91401e9",
  "doc_type": "case_attachment",
  "kommune": 4601,
  "tittel": "Klage datert 03.04 og 16.04.2024",
  "url": "https://bergen.kommune.no/politikere-utvalg/api/fil/bk360/10885932/Klage-datert-03-04-og-16-04-2024",
  "tekst": " Bergen kommune v/Plan- og bygningsetaten Pb. 7700 5020 Bergen Klagen sendes b\u00e5de per e-post til postmottak.planogbygg@bergen.kommune.no og per post. Ansvarlig advokat V\u00e5r referanse Bergen, den Jakob Chr. Christensen 12468 3. apr. 2024 FRISTAVBRYTENDE KLAGE - GNR. 159, BNR. 131 \u2013 DERES. REF. BYGG-2023/16420-30 Advokatfirmaet Kyrre ANS bist\u00e5r tiltakshaver Kanalveien 54 Eiendom AS (\u00abtiltakshaver\u00bb), org. nr. 914 282 527, med \u00e5 klage p\u00e5 avslag i byggesak datert 13. mars 2024. Saken har kommunens ref. BYGG-2023/16420-30. P\u00e5 vegne av p\u00e5klages herved avslagsvedtaket datert 13. mars 2024. i plan- -2 vurderingene - . Feilen anf\u00f8res \u00e5 ha virket inn p\u00e5 vedtake Det anf\u00f8res ogs\u00e5 at kommunens vurdering bygger ogs\u00e5 kommunen p\u00e5 feil faktum. ved at BIR sin t\u00f8mmefrekvens er lavere enn o oms\u00f8kt skal innvilges, og at s\u00f8knad om rampe opp til nytt dekke derfor ogs\u00e5 skal innvilges. E . Advokatfirmaet Kyrre ANS | Strandgaten 209 | Postboks 1826 Nordnes, 5816 Bergen Tlf.: 55 36 20 60 | E-post: firmapost@kyrre-bergen.no | www.kyrre-bergen.no Org.nr.: 985 813 760 MNA Det tas sikte p\u00e5 \u00e5 levere suppleringen s\u00e5 raskt som mulig, og det behandling f\u00f8r det supplerende skrivet er oversendt kommunen. Ved sp\u00f8rsm\u00e5l vennligst ta kontakt med undertegnede p\u00e5 e-post: hedda@kyrre-bergen.no eller p\u00e5 tlf.: 902 97 204. Med vennlig hilsen Advokatfirmaet Kyrre ANS Hedda Austad Dale advokatfullmektig Side 2 av 2 From: \"Hedda Austad Dale\" <Hedda.Dale@kyrre-bergen.no> Sent: Wed, 3 Apr 2024 14:52:22 +0200 To: \"Postmottak planogbygg\" <postmottak.planogbygg@bergen.kommune.no> Cc: \"Haakon Jard Veidung\" <hjv@fav.no>; \"Odd.Fondevik@fav.no\" <Odd.Fondevik@fav.no> Subject: Kommunens ref. BYGG-2023/16420-30 - Klage p\u00e5 avslag - Gnr. 159 Bnr. 131 Attachments: Fristavbrytende klage_3. april 2024.pdf Categories: Gr\u00f8nn kategori Hei, Advokatfirmaet Kyrre ANS bist\u00e5r tiltakshaver Kanalveien 54 Eiendom AS, org. nr. 914 282 527, med \u00e5 klage p\u00e5 avslag i byggesak datert 13. mars 2024. Saken har kommunens ref. BYGG- 2023/16420-30. Vedlagt f\u00f8lger fristavbrytende klage i overnevnte sak. Utfyllende begrunnelse for klagen vil ettersendes s\u00e5 raskt som mulig, og det bes vennligst om at klagen ikke tas til behandling f\u00f8r det supplerende skrivet er oversendt kommunen. Klagen er for ordens skyld ogs\u00e5 sendt til Bergen kommune per brev i dag. Med vennlig hilsen Hedda Austad Dale Advokatfullmektig Medlem av Den Norske Advokatforening Mobil: +47 90 29 72 04 E-post: hedda@kyrre-bergen.no Advokatfirmaet Kyrre ANS Strandgaten 209, 5004 Bergen Postboks 1826 Nordnes, 5816 Bergen Telefon: +47 55 36 20 60 kyrre-bergen.no Denne meldingen kan inneholde informasjon som er konfidensiell og underlagt lovbestemt taushetsplikt. Kun den tiltenkte adressat har adgang til \u00e5 lese eller videreformidle denne e-posten med vedlegg. Hvis du ikke er den tiltenkte mottaker, vennligst kontakt avsender, slett denne e-posten med vedlegg og makuler samtlige utskrifter og kopier av den. Avsender fraskriver seg ansvar for videreforsendelser som skyldes virus, hacking o.l. From: \"Hedda Austad Dale\" <Hedda.Dale@kyrre-bergen.no> Sent: Tue, 16 Apr 2024 12:32:32 +0200 To: \"Postmottak planogbygg\" <postmottak.planogbygg@bergen.kommune.no> Cc: \"Haakon Jard Veidung\" <hjv@fav.no>; \"Odd Fondevik\" <Odd.Fondevik@fav.no> Subject: KLAGE-2024/12292-2 - Supplering til innsendt klage Attachments: Klage p\u00e5 vedtak om avslag p\u00e5 s\u00f8knad_16.04.24.pdf, Vedlegg 1.pdf, Vedlegg 2.pdf, Vedlegg 3.pdf, Vedlegg 4.pdf, Vedlegg 5.pdf Categories: Postmottak PBE Hei, Advokatfirmaet Kyrre ANS bist\u00e5r tiltakshaver Kanalveien 54 Eiendom AS med \u00e5 klage p\u00e5 avslag i byggesak med kommunens ref. BYGG-2023/16420-30 Vedtaket ble p\u00e5klaget den 3. april 2024. Vedlagt ligger supplering til klagen og tilh\u00f8rende vedlegg i klagesak med kommunens ref. KLAGE-BYGG/12292-2. Suppleringen er levert rettidig, jf. e-post fra saksbehandler den 09. april 2024 der suppleringsfristen ble forlenget til 16. april. Med vennlig hilsen Hedda Austad Dale Advokatfullmektig Medlem av Den Norske Advokatforening Mobil: +47 90 29 72 04 E-post: hedda@kyrre-bergen.no Advokatfirmaet Kyrre ANS Strandgaten 209, 5004 Bergen Postboks 1826 Nordnes, 5816 Bergen Telefon: +47 55 36 20 60 kyrre-bergen.no Denne meldingen kan inneholde informasjon som er konfidensiell og underlagt lovbestemt taushetsplikt. Kun den tiltenkte adressat har adgang til \u00e5 lese eller videreformidle denne e-posten med vedlegg. Hvis du ikke er den tiltenkte mottaker, vennligst kontakt avsender, slett denne e-posten med vedlegg og makuler samtlige utskrifter og kopier av den. Avsender fraskriver seg ansvar for videreforsendelser som skyldes virus, hacking o.l. Bergen kommune v/Plan- og bygningsetaten Klagen sendes kun per e-post til postmottak.planogbygg@bergen.kommune.no Ansvarlig advokat V\u00e5r referanse Bergen, den Jakob Chr. Christensen 12468 16. april 2024 KLAGE P\u00c5 VEDTAK OM AVSLAG P\u00c5 S\u00d8KNAD \u2013 GNR. 159, BNR. 131 \u2013 DERES. REF. BYGG- 2023/16420-30 1 INNLEDNING Den 09. oktober 2023 s\u00f8kte En Til En Arkitekter (\u00abs\u00f8ker\u00bb), p\u00e5 vegne av tiltakshaver Kanalveien 54 Eiendom AS (\u00abtiltakshaver\u00bb), blant annet om bruksendring av bossugterminal og dagligvare, nytt betongdekke i fjellhall m.m., p\u00e5 gnr. 159 bnr. 131. Kommunen har gitt tillatelse til de deler av s\u00f8knaden som gjelder bruksendring fra industri til bossugterminal i eksisterende fjellhall, etablering av nytt dekke (plan 2) utenom rampen, ny tverrtunell og nye heis- og trappesjakter, jf. kommunens vedtak datert 13. mars 2024 (kommunens ref. BYGG-2023/1620-29). I vedtak datert 13. mars 2024 avslo Bergen kommune de \u00f8vrige delene av s\u00f8knaden, som gjelder rampe opp til nytt dekke (plan 2) i fjellhall, bruksendring til dagligvarebutikk med tilh\u00f8rende parkering, fasadeendring i forbindelse med ny butikk og gjennomgang for g\u00e5ende fra Kanalveien til fjellhallen. Avslaget er begrunnet med at vilk\u00e5rene for dispensasjon fra plankravene i kommuneplanens arealdel (\u00abKPA\u00bb) \u00a7 3.1 og omr\u00e5deplan for Mindemyren \u00a7 2.1.1, samt omr\u00e5deplanens \u00a7 5.4.8 om areal avsatt til \u00abTorg\u00bb, etter kommunens vurdering, ikke er oppfylt. Avslagsvedtaket ble p\u00e5klaget av tiltakshaver, den 3. april 2024. Klagen ble dermed fremsatt rettidig, jf. fvl. \u00a7\u00a7 28 og 29. Dette skrivet supplerer allerede innsendt klage, og er innsendt innen suppleringsfristen den 16. april 2024, jf. e-post fra saksbehandler den 09. april 2024. Advokatfirmaet Kyrre ANS | Strandgaten 209 | Postboks 1826 Nordnes, 5816 Bergen Tlf.: 55 36 20 60 | E-post: firmapost@kyrre-bergen.no | www.kyrre-bergen.no Org.nr.: 985 813 760 MNA Som det vil fremg\u00e5 nedenfor (se punkt 2.2 og 3.2), er det tiltakshavers vurdering at verken hensynene bak plankravet eller bak arealform\u00e5let \u00abTorg\u00bb er \u00abvesentlig tilsidesatt\u00bb i denne saken, jf. pbl. \u00a7 19-2. Dette da tiltaket ikke legger f\u00f8ringer for fremtidig utnyttelse av eiendommen i tr\u00e5d med fremtidig detaljplan. Det skal ikke gj\u00f8res konstruksjonsmessige arbeider som vanskeliggj\u00f8r en fremtidig utnyttelse, og tiltaket er kun oms\u00f8kt for en periode p\u00e5 7 \u00e5r. Oms\u00f8kt tiltak er i tr\u00e5d med vedtatt omr\u00e5deplan og forutsetningene i denne knyttet til arealbruk innenfor felt S13, og det gjenst\u00e5r ingen avklaringer knyttet til sentrale og tungtveiende overordnede forhold som gj\u00f8r at saken ikke kan l\u00f8ses gjennom en byggesak. Det er innhentet en mobilitetsanalyse- og trafikksikkerhetsvurdering, som konkluderer med at hensynet til trafikksikkerhet er ivaretatt. Det er ogs\u00e5 tiltakshavers vurdering at fordelene ved \u00e5 innvilge dispensasjonene som oms\u00f8kt er \u00abklart st\u00f8rre\u00bb enn ulempene (se punkt 2.3 og 3.3), jf. pbl. \u00a7 19-2. Fordelene ved \u00e5 innvilge en midlertidig dispensasjon er at man sikrer utvikling av eiendommen i en positiv retning i tr\u00e5d med omr\u00e5deplanen i en midlertidig fase i p\u00e5vente av detaljregulering \u2013 uten at det g\u00e5r p\u00e5 bekostning av trafikksikkerheten p\u00e5 stedet. Tiltaket vil bedre eksisterende trafikksituasjon til og fra eiendommen og redusere trafikkfaren for myke trafikanter sammenlignet med dagens godkjente l\u00f8sning. Ved \u00e5 innvilge oms\u00f8kte tiltak, legger man dermed til rette for god stedsutvikling i tr\u00e5d med overordnede politiske f\u00f8ringer, i p\u00e5vente av en endelig avklaring p\u00e5 hvilke behov bygningsmassen og tiltakseiendommen skal betjene. P\u00e5 bakgrunn av det overnevnte vurderer vi at det foreligger feil ved vedtaket som er egnet til \u00e5 virke inn p\u00e5 vedtakets innhold, og derfor m\u00e5 lede til ugyldighet, jf. forutsetningsvis forvaltningsloven \u00a7 41. Vi ber om at vedtaket omgj\u00f8res, jf. fvl. \u00a7 33, og at det gis dispensasjon, eventuelt p\u00e5 vilk\u00e5r, jf. pbl. \u00a7 19-2. 2 PLANKRAV 2.1 Innledning Kommunen viser i sitt vedtak til at oms\u00f8kt dagligvarebutikk og ny gjennomgang til fjellhall utl\u00f8ser krav om detaljreguleringsplan, jf. omr\u00e5deplanen \u00a7 2.1.1. De viser ogs\u00e5 til at den nye rampen opp til nytt dekke i fjellhall (plan 2) er uregulert, men at KPA \u00a7 3.1 stiller plankrav for tiltaket. Kommunen foretar en samlet vurdering av dispensasjon fra plankravet. Tiltakshaver legger da til grunn at dersom det er grunnlag for dispensasjon fra det ene plankravet er det ogs\u00e5 grunnlag for dispensasjon fra det andre plankravet. De to plankravene vil derfor bli behandlet samlet i det f\u00f8lgende. Kommunen avsl\u00e5r s\u00f8knaden fordi de mener at hensynene bak plankravet blir \u00abvesentlig tilsidesatt\u00bb dersom det innvilges dispensasjon, jf. pbl. \u00a7 19-2. Kommunen kommer ogs\u00e5 til at fordelene ved \u00e5 innvilge dispensasjonen som oms\u00f8kt ikke er \u00abklart st\u00f8rre\u00bb enn ulempene. Tiltakshaver er av den oppfatning at kommunen har foretatt en uriktig vurdering av vilk\u00e5rene for dispensasjon i pbl. \u00a7 19-2, og at begge de kumulative vilk\u00e5rene er oppfylt i denne saken. Dette medf\u00f8rer at kommunen kan innvilge dispensasjonen som oms\u00f8kt. Side 2 av 14 Vi gjennomg\u00e5r begge vilk\u00e5rene i pbl. \u00a7 19-2 i relasjon til plankravet i punkt 2.2 og 2.3. 2.2 Hensynene bak plankravet, i plan- og bygningslovens form\u00e5lsbestemmelse eller nasjonale og regionale interesser blir ikke \u00abvesentlig tilsidesatt\u00bb dersom dispensasjon gis Det f\u00f8lger av Ot.prp. nr. 32 (2007-2008) s. 242 at dispensasjon kan nektes innvilget n\u00e5r hensynene bak bestemmelsen det s\u00f8kes dispensasjon fra \u00abfortsatt gj\u00f8r seg gjeldende med styrke\u00bb. Det fremg\u00e5r videre av proposisjonen at vurderingen av vilk\u00e5rene i \u00a7 19-2 andre avsnitt ikke er underlagt forvaltningens frie skj\u00f8nn, men er rettsanvendelsesskj\u00f8nn som kan overpr\u00f8ves av domstolene. Hensynene bak plankravet er, som kommunen skriver i sitt avslagsvedtak, \u00e5 sikre en bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Vi tolker kommunens avslag slik at det er to forhold som kommunen mener inneb\u00e6rer at hensynene bak plankravet blir \u00abvesentlig tilsidesatt\u00bb: 1. Reguleringsplan er rett virkemiddel i saken \u2013 ikke dispensasjon. Det er et p\u00e5g\u00e5ende reguleringsplanarbeid p\u00e5 eiendommen og andre p\u00e5g\u00e5ende planer p\u00e5 Mindemyren, og disse planene ser p\u00e5 en bred, helhetlig og grundig vurdering av arealbruken. 2. Tiltaket medf\u00f8rer redusert trafikksikkerhet ved \u00f8kte krysninger av gang- og sykkelfelt. Vestland fylkeskommune har uttalt seg negativt til \u00f8kt trafikk av tunge kj\u00f8ret\u00f8y i den aktuelle avkj\u00f8rselen. Tiltakshaver er ikke enig i at disse forhold medf\u00f8rer at hensynene bak plankravet blir vesentlig tilsidesatt. 1) P\u00e5g\u00e5ende planarbeid p\u00e5 eiendommen og Mindemyren Kommunen viser til og legger vekt p\u00e5 at det er et p\u00e5g\u00e5ende planarbeid p\u00e5 tiltakseiendommen med kommunens saksnr. PLAN-2022/20525 og at tiltakene ber\u00f8rer flere p\u00e5g\u00e5ende reguleringsplaner. De mener at vurdering av arealbruken p\u00e5 tiltakstomten ikke l\u00f8ses gjennom en byggesak, da en innvilgelse av en dispensasjon vil forskuttere detaljplanen som er under arbeid p\u00e5 tomten. Dette gjelder selv om dispensasjonen er midlertidig. Vi er uenig med kommunen i at innvilgelse av en dispensasjon vil forskuttere detaljplanen som er under arbeid p\u00e5 tomten. De fleste overordnede forholdene er allerede l\u00f8st. Forholdet knyttet til vann- og avl\u00f8p l\u00f8ses ved forh\u00e5ndsuttalelse fra Bergen Vann. Tiltaket utl\u00f8ser ikke krav til uteoppholdsareal, eller vil p\u00e5 annen m\u00e5te p\u00e5virke gr\u00f8ntomr\u00e5der. Tiltaket p\u00e5virker heller ikke naboer i noen s\u00e6rlig grad. Disse er ivaretatt gjennom mulighet til \u00e5 inngi nabomerknader, og det er ikke mottatt nabomerknader til tiltaket. Tiltaket p\u00e5virker heller ikke kulturminner e.l., og de visuelle kvalitetene anses av kommunen som ivaretatt i tiltaket. Det eneste gjenst\u00e5ende forholdet er Side 3 av 14 derfor trafikk. Vi vil forklare hvorfor trafikkforholdet ikke medf\u00f8rer at hensynene bak plankravet blir \u00abvesentlig tilsidesatt\u00bb i neste punkt \u00ab2) Trafikksituasjonen\u00bb. Vi kan alts\u00e5 ikke se at hensynet bak plankravet blir \u00abvesentlig tilsidesatt\u00bb dersom en dispensasjon innvilges. I omr\u00e5deplanen er tiltakstomten avsatt til \u00abSentrumsform\u00e5l\u00bb med feltbetegnelse S13. If\u00f8lge planbestemmelse punkt 4.1 skal delomr\u00e5det brukes til \u00abforretning [...] og infrastruktur til bebyggelsen\u00bb, m.m. Etablering av en dagligvarebutikk med tilh\u00f8rende parkering er klart i tr\u00e5d med arealform\u00e5let innenfor S13. Omr\u00e5deplanens punkt 2.1.3 unntar tidsbegrensede, mindre tilpasninger i eksisterende bygningsmasse innenfor samme virksomhet og form\u00e5l fra plankravet. Bestemmelsen kommer ikke til anvendelse i v\u00e5r sak, men den illustrerer likevel hva politikerne mener ikke utl\u00f8ser plankrav. I v\u00e5r sak er det s\u00f8kt om etablering av dagligvarebutikk (nordlig del av 1. etasje), der det i dag er en dekkforretning (Vianor). Det er ikke samme virksomhet, men bruksendringen utgj\u00f8r likevel en tilpasning innenfor samme form\u00e5l \u2013 forretninger. Tiltakene som gjennomf\u00f8res i dagligvarebutikken vil v\u00e6re reversible og har en varighet p\u00e5 7 \u00e5r. Tiltaket vil derfor ikke begrense fremtidig bruk av eiendomsmassen og omr\u00e5det S13 i tr\u00e5d med fremtidig detaljplan. Tiltaket som oms\u00f8kes ligger s\u00e5 tett opp til de tiltakene som kan unntas fra plankravet i medhold av omr\u00e5deplanens punkt 2.1.3, at det med tyngde taler for at hensynene bak plankravet ikke blir \u00abvesentlig tilsidesatt\u00bb om dispensasjon innvilges. Hva gjelder parkeringen i fjellhallen, st\u00e5r det eksplisitt i omr\u00e5deplanens punkt 1.12.1 at: \u00abBilparkering skal etableres i parkeringskjellere under terreng. Fjellhall under Leaparken vil v\u00e6re godt egnet til parkeringsanlegg.\u00bb Punkt 1.12.1 gir et tydelig politisk og faglig signal om at fjellhall under Leaparken er godt egnet for parkering, og at det er et politisk \u00f8nske \u00e5 etablere parkeringsplasser her. Det er nettopp dette som oms\u00f8kes i v\u00e5r sak, i tr\u00e5d med ordlyden og intensjonen i omr\u00e5deplanen. N\u00e5r omr\u00e5deplanens punkt 4.1 videre \u00e5pner for at det blant annet kan etableres forretning og infrastruktur til bebyggelsen innenfor felt S13, ligger det en forutsetning om at parkering for forretningen som drives i bebyggelsen innenfor felt S13 skal skje i fjellhallen. \u00c5 innvilge dispensasjonen som oms\u00f8kt vil derfor ikke inneb\u00e6re en forskuttering av detaljplanen. Dette m\u00e5 i alle fall gjelde n\u00e5r dispensasjonen oms\u00f8kes for et tidsrom p\u00e5 7 \u00e5r. Momentet taler ytterligere for at hensynene bak plankravet ikke blir \u00abvesentlig\u00bb tilsidesatt ved innvilgelse av dispensasjon. Kommunen viser i avslagsvedtaket til at rampen til plan 2 avsl\u00e5s, ettersom dagligvarebutikken avsl\u00e5s. Vi er av den oppfatning av at bruksendring til dagligvareforretning skal innvilges, og at rampen til plan 2 derfor m\u00e5 innvilges. Tiltakshaver vil uansett fremheve at rampen ikke b\u00f8r etableres i ettertid, men heller n\u00e5. Dette skyldes at viftene til godkjent bossugterminal, se vedtak datert 13. mars 2024, st\u00e5r i 2. etasje i fjellhallen. Etablering av en rampe vil medf\u00f8re enklere service av viftene, da tilkomst til disse kan skje med bil og tilh\u00f8rende lift e.l. Hensynet til driften av godkjent bossugterminal tilsier derfor at rampen b\u00f8r kunne etableres. Rampen vil derfor ha flere funksjoner enn kun \u00e5 utgj\u00f8re en tilkomst til et eventuelt parkeringsareal p\u00e5 plan 2. I tillegg vil det trolig v\u00e6re vanskelig \u00e5 etablere rampen i ettertid, Side 4 av 14 mens bossuget er i drift. Dersom arealet p\u00e5 plan 2 ikke tillates brukt til parkeringsplasser som oms\u00f8kt, vil arealet trolig m\u00e5tte brukes til lagerareal i samsvar med gjeldende plangrunnlag. Hvis ikke, vil arealet utgj\u00f8re uutnyttet plass. Dersom man skal kunne bruke plan 2 lagerform\u00e5l, er det naturligvis n\u00f8dvendig med biltilkomst til arealet for frakt av gjenstander som skal lagres. Oppsummert er det alts\u00e5 flere forhold som tilsier at rampen til plan 2 b\u00f8r tillates. Vi kan heller ikke se at det er noen avgj\u00f8rende argumenter som taler mot at hensynene bak plankravet blir \u00abvesentlig tilsidesatt\u00bb dersom dispensasjon innvilges for etablering av rampen. Kommunen viser videre til at gjennomgangen for g\u00e5ende gjennom eksisterende bygg og deretter gjennom nye heis- og trappehus, er en litt \u00abtrang\u00bb l\u00f8sning. Tiltakshaver stiller seg undrende til hvorvidt en gjennomgangsl\u00f8sning er for \u00abtrang\u00bb eller ikke, skal avklares i en detaljplan. Etter v\u00e5rt syn er dette et tema som skal behandles i byggesaksbehandlingen, og taler derfor ytterligere for at hensynet bak plankravet ikke blir \u00abvesentlig tilsidesatt\u00bb om dispensasjon innvilges. Vi vil i alle tilfeller understreke at gjennomgangen for g\u00e5ende til nye heis- og trappehus b\u00e5de tilfredsstiller kravene til universell utforming i TEK17 og r\u00f8mningskrav. Gjennomgangen er p\u00e5 det smaleste 1,5 meter, som er i tr\u00e5d med krav til universell utforming i TEK17 \u00a7 12-6. I utarbeidet brannkonsept datert 23. august 2023, fremg\u00e5r det p\u00e5 s. 3 at fri bredde i r\u00f8mningsvei m\u00e5 minimum v\u00e6re 0,96 meter i risikoklasse 2, og 1,16 meter i risikoklasse 5. Bredden p\u00e5 oms\u00f8kt gjennomgang er alts\u00e5 godt innenfor kravet til r\u00f8mningsvei, og er i tillegg universell utformet. P\u00e5 denne bakgrunnen, tilbakeviser vi kommunens vurdering om at gjennomgangen er en litt \u00abtrang\u00bb l\u00f8sning. Vedlegg 1: Brannkonsept utarbeidet av Firesafe, datert 23. august 2023 Innvilgelse av dispensasjonen vil ikke forskuttere l\u00f8sningen med en permanent gjennomgang for g\u00e5ende til fjellhallen vurdert i sammenheng med fremtidig bruk av fjellhallen. L\u00f8sningen kan endres og avklares i en planprosess. Kommunen viser til at det er uheldig at man m\u00e5 krysse gjennom to d\u00f8rer i et trappehus for \u00e5 komme til og fra fjellhallen. Arkitekt har forklart seg om dette i vedlegg 2, og vi viser til denne forklaringen. I forklaringen fremg\u00e5r det at l\u00f8sningen bygger den p\u00e5 eksisterende gjennomgang i bygget, bedrer dagens trafikksituasjon, og legger til rette for gjennomgang i en midlertidig fase hensyntatt eksisterende bruk av bygningsmassen, i p\u00e5vente av at endelig l\u00f8sning avklares i detaljplan. Vedlegg 2: Forklaring fra arkitekt knyttet til gjennomgang Basert p\u00e5 gjennomgangen over, mener vi at en dispensasjon ikke vil forskuttere detaljplanen som er under arbeid p\u00e5 tomten, men heller at dispensasjonen vil legge til rette for hensiktsmessig bruk av deler av eiendommen i en midlertidig periode frem til detaljplanen blir vedtatt. Vi kan ikke se at hensynet bak plankravet blir \u00abvesentlig tilsidesatt\u00bb - tvert imot mener vi at gjennomgangen over viser at hensynet til plankravet ikke blir tilsidesatt i noen vesentlig grad. Side 5 av 14 Vi g\u00e5r s\u00e5 over til behandle hensynet til trafikksituasjonen. 2) Trafikksituasjonen Kommunen viser i sitt avslag til uttalelsene fra Vestland fylkeskommune. Fylkeskommunen sin hovedinnvending er at de mener at oms\u00f8kte tiltak medf\u00f8rer \u00f8kt bruk av avkj\u00f8rsel og for h\u00f8y frekvens av varelevering med tunge kj\u00f8ret\u00f8y og at det ikke er trafikksikkert med inn- og utkj\u00f8ring over sykkelfelt og fortau. Vi er av den oppfatning at hensynet til trafikksikkerhet er ivaretatt i tiltaket, og at hensynet bak plankravet derfor ikke blir \u00abvesentlig tilsidesatt\u00bb dersom dispensasjon innvilges. Grunnen til dette er at kommunen bygger sitt avslag p\u00e5 feil antall t\u00f8mminger med tunge kj\u00f8ret\u00f8y fra BIR. I tillegg har tiltakshaver innhentet en mobilitets- og trafikksikkerhetsanalyse som konkluderer med at oms\u00f8kt situasjon vil bedre trafikkforholdene p\u00e5 eiendommen. I kommunens vedtak vises det til at hver fraksjon av bossuget t\u00f8mmes inntil 4 ganger per uke. Det er planlagt for 5 fraksjoner, hvilket vil inneb\u00e6re 20 t\u00f8mminger pr uke med krokbiler. I tillegg ble det beregnet 10 t\u00f8mminger i uken for dagligvareforretningen, alts\u00e5 30 t\u00f8mminger totalt per uke. Dette viser ogs\u00e5 Vestland Fylkeskommune til i sin uttalelse datert 16. februar 2024. Vurderingen av frekvensen som ble lagt til grunn i kommunens vedtak og av fylkeskommunen, er imidlertid ikke riktig. BIR har, i etterkant av avslagsvedtaket, gjort en mer detaljert gjennomgang av t\u00f8mmefrekvensen, som n\u00e5 ogs\u00e5 hensyntar endring over tid. Denne konkluderer med at forventet antall t\u00f8mminger per uke er fra 0,5- 1 (\u00e5r 1-5) til 1-2 (\u00e5r 6-10.) Tiltaket er kun oms\u00f8kt for 7 \u00e5r. Dette inneb\u00e6rer at i tidsrommet dispensasjonen vil gjelde, vil BIR normalt t\u00f8mme 1-2 ganger i uken, ikke 20 ganger i uken som lagt til grunn i avslaget. Vedlegg 3: Oppdatert uttalelse fra BIR Bakgrunnen for at det ble oppgitt 20 t\u00f8mminger pr. uke i rammes\u00f8knaden var at ansvarlig s\u00f8ker beklageligvis feiltolket mottatt tall-informasjon og at BIR i sine innledende vurderinger ikke tok h\u00f8yde for frekvensendring over tid. Den oppdaterte beregningen fra BIR viser imidlertid at forutsetningen for trafikksituasjonen og bruk av tunge kj\u00f8ret\u00f8y i avkj\u00f8rselen og over sykkelfelt og fortau er vesentlig annerledes enn kommunen la til grunn i sitt avslagsvedtak. Korrekt utregning av tungtrafikk er derfor ca. 1-2 t\u00f8mming i uken for BIR og 10 i uken for dagligvareforretningen, samlet 12 t\u00f8mminger i uken. Dette er en vesentlig reduksjon i trafikken, sammenlignet med de 30-32 t\u00f8mminger per uke som er lagt til grunn for avslagsvedtaket. P\u00e5 denne bakgrunn, har alts\u00e5 kommunen basert seg p\u00e5 uriktig faktum i sitt avslag. Gitt de korrekte tallene fra BIR, kan tiltakshaver ikke se at t\u00f8mmefrekvensen medf\u00f8rer at hensynet bak plankravet blir \u00abvesentlig tilsidesatt\u00bb ved innvilge av dispensasjon. P\u00e5 bakgrunn av kommunens synspunkter i avvisningsvedtaket, har tiltakshaver f\u00e5tt utarbeidet en mobilitet- og trafikksikkerhetsanalyse (heretter \u00abmobilitetsanalyse\u00bb) som redegj\u00f8r for transportl\u00f8sninger og trafikksituasjonen p\u00e5 stedet. Utarbeidelse av Side 6 av 14 mobilitetsanalyse er et rekkef\u00f8lgekrav i omr\u00e5deplanens punkt 3.3 som gjelder for detaljreguleringsplaner og tilpasninger til eksisterende bygningsmasse etter planens punkt \u00a7 2.1.3. Rekkef\u00f8lgekravet gj\u00f8r seg gjeldende f\u00f8rst til s\u00f8knad om igangsettingstillatelse, men p\u00e5 grunn av kommunens tilbakemelding i avvisningsvedtaket, har tiltakshaver alts\u00e5 f\u00e5tt utarbeidet en analyse n\u00e5. Denne vil senere v\u00e6re en del av grunnlaget for en helhetlig mobilitetsplan for detaljreguleringsplanen som utarbeides for tiltakseiendommen. Analysen baserer seg blant annet p\u00e5 opplysninger fra BIR (se vedlegg 2) og e-post fra aktuell leietaker, KIWI, datert 12. januar 2024 (se vedlegg 5). Vedlegg 4: Mobilitets- og trafikksikkerhetsanalyse Kanalveien 54, utarbeidet av sivilingeni\u00f8r Helge Hopen AS, datert 10. april 2024 Vedlegg 5: E-post fra aktuell leietaker \u2013 dagligvareforretning KIWI \u2013 til tiltakshaver, datert 12. januar 2024 Ettersom det er s\u00f8kt om bruksendring, er det relevant \u00e5 sammenligne trafikksikkerhet for myke trafikanter basert p\u00e5 dagens godkjente situasjon, mot en eventuell ny godkjent situasjon. Dagens godkjente situasjon er at nordlig del av 1. etasje utgj\u00f8r et lager/bilverksted/dekkeverksted. Leietaker er Vianor. I tillegg kommer godkjent bossugterminal p\u00e5 eiendommen. En eventuell ny godkjent situasjon vil inneb\u00e6re at Vianor erstattes med dagligvarebutikken Kiwi. I tillegg kommer godkjent bossugterminal. Vianor har oppgitt at de har ca. 10 ukentlige leveringer med store kj\u00f8ret\u00f8y pr. uke. I tillegg har lagerarealet potensiale for ca. 2 vareleveranser per uke. If\u00f8lge mobilitetsanalysen (vedlegg 3) er trafikkmengden med store kj\u00f8ret\u00f8y for Alternativ 0 (dagens situasjon (Vianor), inkl. bossugterminal) og alternativ med dagligvarebutikk inkludert korrigerte trafikktall fra BIR, slik: P\u00e5 denne bakgrunn, konkluderer mobilitetsanalysen p\u00e5 s. 2 med at (min utheving): \u00ab[..] Sammenlignet med dagens situasjon inkl. trafikkforutsetninger i godkjent rammetillatelse, medf\u00f8rer framtidig situasjon med bruksendring en vesentlig trafikkreduksjon (fra 32 til 12 ukentlige vareleveranser med store kj\u00f8ret\u00f8y).\u00bb Trafikkforutsetningene, n\u00e6rmere bestemt frekvensen av varelevering med tunge kj\u00f8ret\u00f8y i avkj\u00f8rselen, vil derfor bli bedre dersom oms\u00f8kt dispensasjon innvilges. Vi viser i den forbindelse ogs\u00e5 s\u00e6rlig til vedlagt mobilitetsanalyse p\u00e5 s. 5. Dette er et argument som med tyngde taler for at hensynene bak plankravet ikke blir \u00abvesentlig tilsidesatt\u00bb dersom dispensasjonen innvilges \u2013 heller tvert imot. Total mengde generert tungtrafikk er ellers avgrenset til det kommunen har vurdert som akseptabel i vedtak datert 13. mars 2024 (kommunens ref. BYGG-2023/1620-29), og vi mener derfor at varelevering/t\u00f8mming ikke lenger har gyldighet som avslagsgrunn. Side 7 av 14 Videre viser mobilitetsanalysen til at kryssing av gang- og sykkelvei over kj\u00f8rebaner og bybanespor, allerede er vurdert i omr\u00e5deplanprosessen, se s. 6 og 7. Dette, sammenholdt med at trafikkforutsetningen blir bedre dersom dispensasjon innvilges, taler for at hensynet bak plankravet ikke blir \u00abvesentlig tilsidesatt\u00bb dersom dispensasjon innvilges. Mobilitetsanalysen sammenligner videre vareleveringen knyttet til dagens godkjente situasjon mot oms\u00f8kt situasjon, se s. 7 m.fl. Det konkluderes med at (min utheving): \u00abBruksendring til butikk vil medf\u00f8re et ryddigere og mer trafikksikkert kj\u00f8rem\u00f8nster for varelevering. Vareleveringen utomhus til Vianor forsvinner, og vareleveringen til butikken skjer i fjellhallen, med rygging/man\u00f8vrering i sone der det ikke er konflikt med gange og opphold av myke trafikanter. Bruksendringen medf\u00f8rer med dette en forbedring av trafikksikkerheten n\u00e5r det gjelder varelevering.\u00bb At vareleveringssituasjonen med tunge kj\u00f8ret\u00f8y blir bedre og tryggere med oms\u00f8kt situasjon, er ytterligere et argument som trekker tungt i retning av at hensynene bak plankravet ikke blir \u00abvesentlig tilsidesatt\u00bb dersom dispensasjonen innvilges. Kommunen viser til at en dagligvarebutikk vil kunne f\u00f8re til hyppig trafikk med personbiler inn og ut av parkeringsarealet. Dette er tema i mobilitetsanalysen p\u00e5 s. 7, og situasjonen vurderes slik (min utheving): \u00abSamlet vurdert forventes det ikke signifikante endringer i trafikksikkerheten n\u00e5r dette sees i sammenheng med at bruksendringen gir redusert trafikk av store kj\u00f8ret\u00f8y i avkj\u00f8rselen. Risikoen for trafikkuhell og alvorlighetsgraden dersom uhell skulle inntreffe, er vesentlig st\u00f8rre med store kj\u00f8ret\u00f8y enn personbiler.\u00bb I mobilitetsanalysen er det p\u00e5 s. 2-4 og s. 8 ogs\u00e5 redegjort for mobilitetsforutsetninger. Notatet konkluderer med at: \u00abI mobilitetsvurderingen konkluderes det med at bruksendringen vil gi et sentralt beliggende dagligvaretilbud for arbeidstakere og beboere i n\u00e6romr\u00e5det. Butikken vil ligge rett ved bybanestoppet og vil ha gode gangforbindelser langs Kanalveien, og p\u00e5 tvers mot boligomr\u00e5dene mellom Svaneviksveien og Inndalsveien. Det forventes vesentlig lavere bilf\u00f8rerandel for persontrafikken til/fra butikken, enn dagens persontrafikk til/fra Vianor.\u00bb Kommunen viser til at tverrforbindelse mellom Kanalveien og Svaneviksveien ikke er l\u00f8st. Vi kan ikke se at dette forholdet, alts\u00e5 endelig l\u00f8sning av tverrforbindelsen, m\u00e5 avklares i dag. Det er i dag to tilkomstmuligheter fra Svaneviksveien til tiltakseiendommen, se vedlagt mobilitetsanalyse. Forbindelsen mellom veiene vil avklares i p\u00e5g\u00e5ende detaljreguleringsarbeid, og tiltakene som er oms\u00f8kt legger ingen begrensninger p\u00e5 den fremtidige utviklingen av delomr\u00e5det S13. At mobilitetsforutsetningene er ivaretatt for tiltaket som oms\u00f8kes for en periode p\u00e5 7 \u00e5r, taler derfor videre i retning av at hensynet bak plankravet blir \u00abvesentlig tilsidesatt\u00bb ved innvilgelse av dispensasjon. Side 8 av 14 Oppsummert kan tiltakshaver ikke se at plankravet blir \u00abvesentlig\u00bb tilsidesatt. Tiltaket legger ikke f\u00f8ringer for fremtidig utnyttelse av eiendommen i tr\u00e5d med fremtidig detaljplan. Det skal ikke gj\u00f8res konstruksjonsmessige arbeider som vanskeliggj\u00f8r en fremtidig utnyttelse. Videre er tiltaket og dispensasjonen kun oms\u00f8kt for en periode p\u00e5 7 \u00e5r, og er derfor av midlertidig karakter i p\u00e5vente av en detaljplan. Oms\u00f8kt tiltak er i tr\u00e5d med vedtatt omr\u00e5deplan og forutsetningene i denne knyttet til arealbruk innenfor felt S13, og det gjenst\u00e5r ingen avklaringer knyttet til sentrale og tungtveiende overordnede forhold som gj\u00f8r at saken ikke kan l\u00f8ses gjennom en byggesak. I motsetning til det kommunen legger til grunn, vil tiltaket bedre eksisterende trafikksituasjon til og fra eiendommen og redusere trafikkfaren for myke trafikanter sammenlignet med dagens godkjente l\u00f8sning. Vi kan etter dette ikke se at hensynene bak plankravet \u00abfortsatt gj\u00f8r seg gjeldende med styrke\u00bb, jf. Ot.prp. nr. 32 (2007-2008) s. 242. P\u00e5 bakgrunn av det som er gjennomg\u00e5tt over, anf\u00f8rer vi at kommunen p\u00e5 flere punkter har lagt til grunn feil rettsanvendelsesskj\u00f8nn n\u00e5r de har vurdert om hensynet bak plankravet kan anses som \u00abvesentlig tilsidesatt\u00bb eller ikke. Etter gjeldende rett er rettsanvendelsesfeil en feil som m\u00e5 anses egnet til \u00e5 p\u00e5virke utfallet i saken, og dermed m\u00e5 lede til ugyldighet, jf. forutsetningsvis fvl. \u00a7 41. Vi g\u00e5r s\u00e5 over til punkt 2.3, der vi vil foreta en vurdering av om fordelene ved \u00e5 innvilge dispensasjonen som oms\u00f8kt, er \u00abklart st\u00f8rre\u00bb enn ulempene, jf. pbl. \u00a7 19-2. 2.3 Fordelene ved \u00e5 innvilge dispensasjon er \u00abklart st\u00f8rre\u00bb enn ulempene Det m\u00e5 foretas en interesseavveining, der fordelene ved tiltaket m\u00e5 vurderes opp mot ulempene, jf. Ot.prp. nr. 32 (2007-2008) s. 242. Ogs\u00e5 denne vurderingen er et rettsanvendelsesskj\u00f8nn, jf. samme sted. De generelle ulempene ved \u00e5 innvilge dispensasjon fra plankravet er at det tillates en utbygging gjennom dispensasjoner, i stedet for gjennom en grundig vurdering i reguleringsplan. I denne konkrete saken, er vi av den oppfatning at de overnevnte ulempene ikke gj\u00f8r seg gjeldende i s\u00e6rlig grad \u2013 de overordnede hensyn kan ivaretas gjennom dispensasjon og byggesak. Vi viser til gjennomgangen i punkt 2.2 ovenfor. I avslagsvedtaket viser kommunen ogs\u00e5 til at det er en ulempe at trafikksituasjonen i omr\u00e5det ikke er l\u00f8st p\u00e5 et overordnet niv\u00e5, og det: \u00ab[...] vil v\u00e6re problematisk med en butikk som vil medf\u00f8re \u00f8kt trafikk og kryssing av gang- og sykkelveg. Av samme grunn vil det v\u00e6re en ulempe \u00e5 tillate kj\u00f8rbar rampe til plan 2 samt \u00f8ke i antall parkeringsplasser.\u00bb Kj\u00f8rem\u00f8nsteret til og fra fjellhallen er allerede l\u00f8st p\u00e5 et overordnet niv\u00e5, jf. omr\u00e5deplanen. I planen fremg\u00e5r det ogs\u00e5 at fjellhallen er godt egnet til parkeringsanlegg, se punkt 1.12.1. Som dokumentert i vedlagt mobilitetsanalyse (vedlegg 4) og som gjennomg\u00e5tt i punkt 2.2, vil oms\u00f8kt tiltak medf\u00f8re en bedre trafikksituasjon enn trafikksituasjonen med dagens Side 9 av 14 godkjente l\u00f8sning, inkludert tillatelse til etablering av bossugsentral. Oms\u00f8kt situasjon vil ogs\u00e5 medf\u00f8re at vareleveringen skjer inne i fjellhallen, og dermed gjennomf\u00f8res p\u00e5 en mer trafikksikker m\u00e5te enn dagens l\u00f8sning, slik denne er vist i notatet p\u00e5 s. 6- 7. Ettersom trafikksikkerheten for myke trafikanter er dokumentert \u00e5 bli bedre med oms\u00f8kt l\u00f8sning, er dette en klar og tungtveiende fordel som tilsier at dispensasjon skal innvilges. Det er ogs\u00e5 en fordel \u00e5 tillate kj\u00f8rbar rampe til plan 2, etablere rampen samtidig med dekket, og at gjennomgang for g\u00e5ende kan sikres utenfor kj\u00f8retilkomsten, samt \u00f8ke i antall parkeringsplasser. I forbindelse med oms\u00f8kt tiltak er det planlagt 4 HC-plasser i fjellhallens plan 1 og 31 parkeringsplasser p\u00e5 plan 2. Disse dekker kravet b\u00e5de for oms\u00f8kte tiltak og for eksisterende tiltak (virksomheter) p\u00e5 eiendommen. Videre er det en klar fordel at det er planlagt flere sykkelparkeringer enn minimumskravet i KPA \u2013 dette tilrettelegger ytterligere for bruk av sykler omr\u00e5det. Dispensasjonen medf\u00f8rer at parkeringsforholdene for eiendommen blir endret til det bedre, og ogs\u00e5 at eksisterende fjellhall utnyttes p\u00e5 en bedre m\u00e5te. Videre er det, som ansvarlig s\u00f8ker allerede har redegjort for i s\u00f8knad om dispensasjon, en klar fordel at oms\u00f8kte dagligvarebutikk er i tr\u00e5d med form\u00e5let i omr\u00e5deplanen og \u00f8nsket transformasjon av Mindemyren fra industri, verksteder og lagerutsalg til den fremtidige, urbane Mindemyren omr\u00e5deplanen legger til rette for. En klar fordel ved \u00e5 innvilge dispensasjon er at en slik dispensasjon er avgj\u00f8rende for \u00e5 holde liv i og utvikle bygningsmassen, parallelt med p\u00e5g\u00e5ende detaljplanarbeid. Dette skaper trygghet i omr\u00e5det og bidrar til \u00e5 opprettholde arbeidsplasser. En annen klar fordel er at eksisterende bilverksted ikke er i tr\u00e5d med intensjonen i omr\u00e5deplanen. Ved \u00e5 innvilge dispensasjonen som oms\u00f8kt sikrer man derfor utvikling av eiendommen, i tr\u00e5d med omr\u00e5deplanen, i en midlertidig fase i p\u00e5vente av detaljregulering \u2013 uten at det g\u00e5r p\u00e5 bekostning av trafikksikkerheten p\u00e5 stedet. Tvert imot, vil en dispensasjon bedre trafikksikkerheten. Ved \u00e5 innvilge oms\u00f8kte tiltak, legger man dermed til rette for god stedsutvikling i tr\u00e5d med overordnede politiske f\u00f8ringer, i p\u00e5vente av en endelig avklaring p\u00e5 hvilke behov bygningsmassen og tiltakseiendommen skal betjene. Plasseringen av oms\u00f8kt dagligvarebutikk ligger ellers i umiddelbar n\u00e6rhet til bybanestopp og sykkelnett. Mobiliteten er, som vedlagt mobilitetsanalyse viser, sv\u00e6rt god. Ved \u00e5 innvilge dispensasjonen som oms\u00f8kt, vil det tilrettelegge ytterligere for at Mindemyren blir endret til et omr\u00e5de hvor det skal v\u00e6re korte avstander mellom hverdagens gj\u00f8rem\u00e5l og hjemmet/arbeidsplassen. Argumentene som gjennomg\u00e5tt over, viser at fordelene ved \u00e5 innvilge dispensasjonen som oms\u00f8kt er \u00abklart st\u00f8rre\u00bb enn eventuelle ulemper ved tiltaket. Vi vil igjen fremheve at ulempene som kommunen viser til i avslagsvedtaket er sv\u00e6rt begrensede, jf. s\u00e6rlig vedlagt mobilitetsanalyse. Avslutningsvis vil vi understreke at tiltakseiendommen Kanalveien 54 i dag og i fremtiden vil best\u00e5 av bygningsdeler med ulike funksjoner og eventuell sambruk mellom disse. Side 10 av 14 Bossugterminalen vil alts\u00e5 m\u00e5tte leve sammen med andre funksjoner p\u00e5 eiendommen. Det mest sentrale hensynet i pr. i dag er hensynet til trafikksikkerhet p\u00e5 eiendommen. Dette er ivaretatt i oms\u00f8kt tiltak. Vi ser det som en klar fordel at man kun skal gjennomf\u00f8re tilpasninger i eksisterende bygningsmasse for \u00e5 tilrettelegge for en bruk som er i samsvar med politiske f\u00f8ringer og utviklings\u00f8nsker for eiendommen og Mindemyren. Hensynet til fornuftig og fremtidsretten bruk av den eksisterende bygningsmassen, som ikke medf\u00f8rer vanskeligheter for bossugterminalen som allerede er godkjent, m\u00e5 derfor ogs\u00e5 vektlegges som en tungtveiende fordel. P\u00e5 bakgrunn av det som er gjennomg\u00e5tt over, anf\u00f8rer vi at kommunen p\u00e5 flere punkter har lagt til grunn feil rettsanvendelsesskj\u00f8nn n\u00e5r de har vurdert om fordelene ved \u00e5 innvilge dispensasjonen er \u00abklart st\u00f8rre\u00bb enn ulempene. Etter gjeldende rett er rettsanvendelsesfeil en feil som m\u00e5 anses egnet til \u00e5 p\u00e5virke utfallet i saken, og dermed m\u00e5 lede til ugyldighet, jf. forutsetningsvis fvl. \u00a7 41. Som gjennomg\u00e5tt i punktene over, mener vi at vilk\u00e5rene i pbl. \u00a7 19-2 er oppfylte og kommunen kan innvilge en dispensasjon. Det bes etter dette om at vedtaket omgj\u00f8res, jf. fvl. \u00a7 33, og at det gis dispensasjon, eventuelt p\u00e5 vilk\u00e5r, jf. pbl. \u00a7 19-2. 3 AREALFORM\u00c5L 3.1 Innledning Kommunen viser i sitt vedtak til at en del i den nordlige enden av eksisterende bygg som skal bruksendres fra lager/bilverksted/dekkverksted til dagligvarebutikk, ligger i arealform\u00e5let \u00abTorg\u00bb med feltbetegnelse T8. Kommunen avsl\u00e5r s\u00f8knaden fordi de mener at hensynene bak plankravet blir \u00abvesentlig tilsidesatt\u00bb dersom det innvilges dispensasjon, jf. pbl. \u00a7 19-2. Kommunen kommer ogs\u00e5 til at fordelene ved \u00e5 innvilge dispensasjonen som oms\u00f8kt ikke er \u00abklart st\u00f8rre\u00bb enn ulempene. Vi er av den oppfatning at kommunen har foretatt en uriktig vurdering av vilk\u00e5rene for dispensasjon i pbl. \u00a7 19-2, og at begge de kumulative vilk\u00e5rene er oppfylt i denne saken. Dette medf\u00f8rer at kommunen kan innvilge dispensasjonen som oms\u00f8kt. Vi gjennomg\u00e5r begge vilk\u00e5rene i pbl. \u00a7 19-2 i relasjon til arealform\u00e5let i punkt 3.2 og 3.3. 3.2 Hensynene bak arealform\u00e5let, i plan- og bygningslovens form\u00e5lsbestemmelse eller nasjonale og regionale interesser blir ikke \u00abvesentlig tilsidesatt\u00bb dersom dispensasjon gis Det st\u00e5r f\u00f8lgende i omr\u00e5deplanens punkt 5.4.8 om arealet avsatt til \u00abTorg\u00bb med feltbetegnelse T8: \u00abTorg T8 skal sikre gangforbindelse mellom Svaneviksveien/Leaparken og vestover. Dette kan skje ved trapp eller heis ned til Kanalveien og/eller ved broforbindelse fra T8 i et vertikalniv\u00e5 over T7/S11. Gangbroforbindelse etableres innenfor angitt Side 11 av 14 bestemmelsessone (jfr. \u00a7 8.8). Gangbroforbindelse skal fortrinnsvis vurderes som en integrert del av bebyggelse i S11.\u00bb I omr\u00e5deplanens punkt 5.4, er det vist til at torgarealene i planen skal tjene som m\u00f8teplasser og sikre tverrforbindelser. Hensynet bak arealform\u00e5let og felt T8 er derfor \u00e5 sikre gangforbindelse mellom Svaneviksveien og Kanalveien, og \u00e5 \u00e5pne opp arealet for allmennheten som kan bruke arealet til m\u00f8teplass. Hvordan denne gangforbindelsen sikres, er ikke endelig avklart i omr\u00e5deplanen. I avslagsvedtaket viser kommunen til at hensynet bak arealform\u00e5let \u00abTorg\u00bb med feltbetegnelse T8 er \u00abvesentlig tilsidesatt\u00bb fordi: - Tverrforbindelse mellom Kanalveien og Svaneviksveien er enda ikke l\u00f8st, og det er ikke \u00f8nskelig \u00e5 tillate tiltak som kan legge f\u00f8ringer for den p\u00e5g\u00e5ende planprosessen - Dagligvare er en helt annen butikk enn eksisterende virksomhet i bygget, og derfor kan det ikke tillates \u00e5 legges butikken innenfor form\u00e5let \u00abTorg\u00bb selv om det er midlertidig, da det kan p\u00e5virke reguleringsplan under arbeid - Ikke vist hvordan mulig tilkomst fra Kanalveien til Svaneviksveien kan l\u00f8ses, og da kan man heller ikke \u00e5pne opp dagligvarebutikk i retning av torget Vi er av den oppfatning at momentene kommunen viser til, ikke medf\u00f8rer at hensynet bak arealform\u00e5let blir \u00abvesentlig tilsidesatt\u00bb, slik pbl. \u00a7 19-2 krever. Vi kan for det f\u00f8rste ikke se at oms\u00f8kt tiltak legger f\u00f8ringer for fremtidig tverrforbindelse mellom Kanalveien og Svaneviksveien. Det er kun 48 kvm av oms\u00f8kt butikkareal som ligger innenfor arealform\u00e5let. Arealet knytter seg alts\u00e5 til en sv\u00e6rt liten del av eksisterende bygg sin f\u00f8rste etasje. Det skal ikke gj\u00f8res noen konstruksjonsmessige inngrep i arealet p\u00e5 48 kvm som vanskeliggj\u00f8r fremtidig utnyttelse av bygget, eller som hindrer at det etableres en gangforbindelse innenfor dette omr\u00e5det. Arealet p\u00e5 48 kvm har ingen funksjoner som krever dagslyskrav, og utgj\u00f8r derfor ikke et spiserom, kontor e.l. Dersom fremtidig detaljplan legger til rette for riving av dette arealet p\u00e5 48 kvm, kan dette enkelt gj\u00f8res for \u00e5 opparbeide arealet til torgareal som sikrer gangforbindelse mellom Kanalveien og Svaneviksveien. Dette taler for at hensynet bak arealform\u00e5let \u00abTorg\u00bb ikke blir \u00abvesentlig tilsidesatt\u00bb dersom dispensasjonen innvilges. Vi kan, i motsetning til kommunen, ikke se at det at dagligvarebutikken er en annen virksomhet enn Vianor sin virksomhet, er et relevant argument i vurderingen. Oms\u00f8kt butikk er i tr\u00e5d med arealform\u00e5let foruten omr\u00e5det som er regulert til \u00abTorg\u00bb. N\u00e5r det gjelder hvordan mulig ny tilkomst fra Kanalveien til Svaneviksveien kan l\u00f8ses, viser tiltakshaver til at vedlagt mobilitetsanalyse viser to eksisterende tilkomstveier mellom Kanalveien og Svaneviksveien. Ettersom det allerede finnes to tilkomstveier anser man det ikke n\u00f8dvendig eller hensiktsmessig \u00e5 foresl\u00e5 en midlertidig tilh\u00f8rende gangforbindelse for Side 12 av 14 en dispensasjon som er tidsmessig avgrenset til en periode p\u00e5 syv \u00e5r. Dagligvarebutikken er heller ikke prosjektert med inngang i retning av torget. \u00c5rsaken til dette, er nettopp at man ikke \u00f8nsker \u00e5 legge f\u00f8ringer for fremtidig planarbeid. Dette taler ytterligere for at hensynet bak arealform\u00e5let \u00abTorg\u00bb ikke blir \u00abvesentlig tilsidesatt\u00bb dersom dispensasjonen innvilges. I et milj\u00f8perspektiv synes det \u00e5 v\u00e6re lite hensiktsmessig \u00e5 rive deler av eksisterende bygg for \u00e5 tilrettelegge for torg og gangforbindelse mellom Kanalveien og Svaneviksveien, n\u00e5r type gangforbindelse ikke er avklart i detaljplan. Det s\u00f8kes n\u00e5 kun om et midlertidig tiltak med en tidsramme p\u00e5 7 \u00e5r, og dette tiltaket vil ikke v\u00e6re til hinder for at torgarealet i fremtiden kan utformes i tr\u00e5d med da vedtatte detaljplan. Dersom fremtidig detaljplan legger til rette for en dagligvareforretning p\u00e5 eiendommens nordlige omr\u00e5de, vil man kunne \u00e5pne opp dagligvarebutikken i retning av torget. Tilkomsten til og fra Kanalveien til Svaneviksveien vil l\u00f8ses i p\u00e5g\u00e5ende detaljplanarbeid, og det sentrale m\u00e5 v\u00e6re at tiltaket som oms\u00f8kes ikke legger f\u00f8ringer p\u00e5 fremtidig utnytting av arealet. Vi kan derfor ikke se at hensynene bak arealform\u00e5let blir \u00abvesentlig\u00bb tilsidesatt dersom den midlertidige dispensasjonen innvilges. 3.3 Fordelene ved \u00e5 innvilge dispensasjon er \u00abklart st\u00f8rre\u00bb enn ulempene Kommunen viser til at ulempene ved \u00e5 innvilge dispensasjonen som oms\u00f8kt er: - Deler av arealet som er avsatt til \u00abTorg\u00bb blir tatt i bruk til dagligvarebutikk uten \u00e5 v\u00e6re avgjort i p\u00e5g\u00e5ende detaljreguleringsprosess - Tiltaket kan legge f\u00f8ringer for bruken av omr\u00e5det - Det legges ikke opp til tverrforbindelse mellom Kanalveien og Svaneviksveien - Det er ikke planlagt hvordan dagligvarebutikken vil samhandle med kommende torg Kommunen synes ikke \u00e5 ha hensyntatt at oms\u00f8kt tiltak kun er av midlertidig karakter med en varighet p\u00e5 7 \u00e5r, ei heller at arealet kun utgj\u00f8r 48 kvm og at det ikke skal gj\u00f8res konstruksjonsmessige arbeider innenfor arealet som skal brukes til lager. Dersom det ble oms\u00f8kt en l\u00f8sning der dagligvareforretningen samhandlet med kommende torg, og oppga en l\u00f8sning for ny tverrforbindelse mellom Kanalveien og Svaneviksveien, ville dette v\u00e6rt egnet til \u00e5 forskuttere detaljplanprosessen og legge f\u00f8ringer for bruken av omr\u00e5det. Dette er imidlertid ikke tilfellet i denne konkrete saken. Prosjektert l\u00f8sning og bruk av arealet p\u00e5 48 kvm hensyntar nettopp at det ikke skal legge f\u00f8ringer for det fremtidige torgarealet. Dette er \u00e5rsaken til at arealet ikke har funksjoner som krever dagslyskrav, og at det ikke skal gj\u00f8res konstruksjonsmessige inngrep i denne delen av den eksisterende bygningsmassen. Det foreligger sv\u00e6rt mange fordeler ved \u00e5 innvilge dispensasjonen som oms\u00f8kt, og vi viser i den forbindelse til argumentene som allerede gjennomg\u00e5tt i punkt 2.3., som i all hovedsak ogs\u00e5 gj\u00f8r seg gjeldende for det oms\u00f8kte arealet p\u00e5 48 kvm. I tillegg er det en klar og vektig fordel at eksisterende bygningsmasse, herunder arealet p\u00e5 48 kvm, fortsatt kan brukes i p\u00e5vente av endelig avklaring i detaljplan. Et lagerareal utgj\u00f8r selvsagt en viktig funksjon for en dagligvarebutikk, og det er derfor en klar fordel \u00e5 kunne benytte seg av dette arealet. Dersom arealet hadde blitt trukket ut av s\u00f8knaden og dagligvareforretningen ellers ble tillatt Side 13 av 14 etablert, ville arealet p\u00e5 48 kvm bli liggende uutnyttet. Dette kan ikke v\u00e6re \u00f8nskelig av hensyn til best mulig utnyttelse til eksisterende bygningsmasse i p\u00e5vente av endelig vedtatt detaljplan. P\u00e5 bakgrunn av det som er gjennomg\u00e5tt over, anf\u00f8rer vi at kommunen p\u00e5 flere punkter har lagt til grunn feil rettsanvendelsesskj\u00f8nn n\u00e5r de har vurdert om fordelene ved \u00e5 innvilge dispensasjonen er \u00abklart st\u00f8rre\u00bb enn ulempene. Etter gjeldende rett er rettsanvendelsesfeil en feil som m\u00e5 anses egnet til \u00e5 p\u00e5virke utfallet i saken, og dermed m\u00e5 lede til ugyldighet, jf. forutsetningsvis fvl. \u00a7 41. Det bes etter dette om at vedtaket omgj\u00f8res, jf. fvl. \u00a7 33, og at det gis dispensasjon, eventuelt p\u00e5 vilk\u00e5r, jf. pbl. \u00a7 19-2. Ved sp\u00f8rsm\u00e5l vennligst ta kontakt med undertegnede p\u00e5 e-post: hedda@kyrre-bergen.no eller p\u00e5 tlf.: 902 97 204. Med vennlig hilsen Advokatfirmaet Kyrre ANS Hedda Austad Dale advokatfullmektig Side 14 av 14 Notat til rammes\u00f8knad KANALVEIEN 54, BERGEN OPPDRAG Notat til rammes\u00f8knad PROSJEKTNUMMER: 207578 EIENDOM/BYGGESTED Kanalveien 54 DATO: 23.08.2023 ADRESSE Kanalveien 54 OPPDRAGSGIVER: KANALVEIEN 54 EIENDOM AS POSTNR./STED 5068 Bergen GNR./BNR. 159/131 UTARBEIDET AV: Kenneth Berntsen KONTROLLERT AV: St\u00e5le W. Eilertsen REVISJON: - Utf\u00f8rt av: Kontrollert av: Kenneth Berntsen St\u00e5le W. Eilertsen Branningeni\u00f8r Senioringeni\u00f8r Ved eventuelle sp\u00f8rsm\u00e5l i forbindelse med rapporten, vennligst ta kontakt med undertegnede p\u00e5 telefon 982 36 056, e-post se@firesafe.no eller Firesafe sentralbord 22 72 20 20. 1 BAKGRUNN FOR OPPDRAGET Firesafe er engasjert av Kanalveien 54 Eiendom AS i \u00e5 utarbeide et notat til rammes\u00f8knad vedr\u00f8rende bruksendring fra industribygg til bossug/lager/parkering og etablering av dagligvarebutikk i plan 1 i Kanalveien 54. Firesafe har tidligere v\u00e6rt ansvarlig prosjekterende vedr\u00f8rende fjellhallen, nye leietakere i plan 1, nytt dekke og fasadesystem og veterin\u00e6rklinikk i plan 3. Dette notatet omhandler en brannteknisk vurdering av om tiltaket er i tr\u00e5d med branntekniske forutsetninger iht. tidligere prosjekterte l\u00f8sninger og gjeldende regelverk TEK17. Notatet er avgrenset til \u00e5 gjelde tiltakene som omhandler rammes\u00f8knaden. 2 GRUNNLAG, FORUTSETNINGER OG AVGRENSNINGER Notatet er basert p\u00e5 mottatt underlag samt tidligere brannkonsepter for bygget. Det nevnes at notatet ikke er belagt med ansvarsrett ifm. byggesak, og er kun en vurdering p\u00e5 at tiltakene utf\u00f8res forskriftsmessig utf\u00f8rt iht. brannsikkerhet. Det m\u00e5 utarbeides fullstendig brannkonsept ved s\u00f8knad om igangsettingstillatelse for tiltaket. Det tas forbehold om at \u00f8vrige arealer i eksisterende byggverk driftes i tr\u00e5d med gitte f\u00f8ringer, samt at eksisterende branncellebegrensende konstruksjoner opprettholder sin tiltenkte funksjon. WWW.FIRESAFE.NO KANALVEIEN 54, BERGEN SIDE 1 3 VURDERING Risikoklasse/brannklasse o Risikoklasse 2(fjellhall/bossug) og 5(dagligvarebutikk) o Brannklasse 3* *Basert p\u00e5 videre fleksibilitet for bygget endres brannklassen p\u00e5 bygget fra 2 til 3. B\u00e6reevne og stabilitet o B\u00e6rende hovedsystem skal ivareta R 90 A2-s1,d0 [A 90]. o Sekund\u00e6re, b\u00e6rende bygningsdeler, etasjeskillere som ikke er del av hovedb\u00e6resystem eller stabiliserende skal ivareta kravet R 60 A2-s1,d0 [A 60]. o Trappel\u00f8p skal ivareta kravet R 30 A2-s1, d0 [A 30] Brannceller o Branncelleskiller skal ha brannklasse EI 60 A2-s1,d0 [A 60]. Dette gjelder ogs\u00e5 etasjeskillere. o Branncelleskiller/dekker mot parkeringsareal skal ha brannklasse EI 90 A2-s1,d0 [A 90]. o Det m\u00e5 etableres r\u00f8ykskj\u00f8rt/r\u00f8ykskiller i parkeringsanlegget for \u00e5 kompensere for avstander til utganger. o Se vedlagte brannskisser for branncelleinndeling (vedlegg). D\u00f8rer o D\u00f8r til r\u00f8mningsvei skal minimum ha fri bredde 0,86 meter(risikoklasse 2) / 1,16 meter(risikoklasse 5) og minimum 2,0 meter h\u00f8yde. o D\u00f8rer til r\u00f8mningsvei: EI2 30-CSa [B30S] o D\u00f8rer til tekniske rom: EI2 60-Sa [B60] o D\u00f8rer til brannsluser: EI2 60-CSa [B60S] o Plassering av brannd\u00f8rer utarbeides ved endelig brannkonsept/brannskisser. Overflate og kledning o Overflater/kledning p\u00e5 vegger og i himling/tak i brannceller inntil 200 m2: D-s2,d0 [In 2]/K210 D-s2,d0 [K2] (MDF, OSB-plater (9mm eller tykkere), tapet p\u00e5 gipsplate og trepanel (12mm eller tykkere) vil som regel ivareta dette kravet.) o Overflater/kledning p\u00e5 vegger og i himling/tak i branncelle over 200 m2: B-s1,d0 [In 1]/ K210 B-s1,d0 [K1] (Betong/mur og gipsplater (9,5mm eller tykkere) vil som regel ivareta dette kravet.) o Overflater/kledning i sjakter og hulrom: B-s1,d0 [In 1]/ K210 A2-s1,d0 [K1-A] (Betong/mur og gipsplater (12,5 mm eller tykkere) vil som regel ivareta dette kravet.) o Overflater/kledning p\u00e5 vegger og i himling/tak i r\u00f8mningsvei: B-s1,d0 [In 1]/ K210 A2-s1,d0 [K1-A] (Betong/mur og gipsplater (12,5 mm eller tykkere) vil som regel ivareta dette kravet.) o Overflater p\u00e5 gulv i r\u00f8mningsvei: Dfl-s1 [G] (Laminatgulv og massive tregulv/parkett (densitet >600 kg/m3) vil som regel ivareta dette kravet.) o Overflater p\u00e5 ytterkledning: B-s3,d0 [Ut 1] (Brannimpregnert trekledning, betongelement, tegl, steni eller cemberit plater vil som regel ivareta dette kravet.) Isolasjon i konstruksjoner o A2-s1,d0 [ubrennbart/begrenset brannbart] (Rockwool vil normalt tilfredsstille dette kravet. Dersom det skal benyttes annen type isolasjon m\u00e5 dette avklares med Firesafe AS.) WWW.FIRESAFE.NO SIDE 2 Ventilasjonsanlegg o Ventilasjonskanal som f\u00f8res gjennom en brannskillende bygningsdel, m\u00e5 utf\u00f8res slik at bygningsdelens brannmotstand blir opprettholdt. o Ventilasjonsanlegg m\u00e5 utf\u00f8res i materialer som tilfredsstiller klasse A2-s1,d0 [ubrennbare materialer]. For kanaler gjelder dette hele tverrsnittet. Unntak kan gj\u00f8res for sm\u00e5 komponenter som ikke bidrar til spredning av brann. o Kanaler og ventilasjonsutstyr mv. m\u00e5 v\u00e6re festet slik at de ikke faller ned og bidrar til \u00f8kt fare for brann- og r\u00f8ykspredning. Kj\u00f8kkenavtrekk m\u00e5 ha fettfilter, og avtrekkskanalene m\u00e5 kunne rengj\u00f8res i hele sin lengde for \u00e5 redusere faren for antennelse og brann. o Det er tidligere opplyst at fjellhallen har et ventilasjonssystem. Det er noe uklart hvor mange kubikk denne er dimensjonert for \u00e5 behandle. Ventilasjonssystemet vil \u00f8ke personsikkerheten i form av \u00f8kt tilgjengelig r\u00f8mningstid. Ventilasjonsanlegget vil alts\u00e5 hindre r\u00f8ykdannelse i r\u00f8mningstras\u00e9 og s\u00f8rge for trygge evakueringsforhold. o Det forutsettes at ventilasjon p\u00e5 bygget detaljprosjektertes og utf\u00f8res slik at installasjonene ikke \u00f8ker faren vesentlig for at brann oppst\u00e5r eller at brann og r\u00f8yk sprer seg. Gjennomf\u00f8ringer i brannskiller o Gjennomf\u00f8ringer i brannskiller skal branntettes med godkjent produkt og metode aktuelt produkts monteringsanvisning f\u00f8lges. Automatisk slokkeanlegg o Det legges opp til at bygget skal ha heldekkende sprinkleranlegg iht. NS-EN 12845. Brannvarsling o Heldekkende brannalarmanleggkategori 2 iht. NS 3960. Ledesystem o Ledesystem prosjekteres og utf\u00f8res iht. NS 3926. o Ledesystemet i fjellhallen skal v\u00e6re aktivt og koblet til brannalarmanlegget slik at det viser personer ut til n\u00e6rmeste tilgjengelige utgang til enhver tid. R\u00f8mningsvei o Fri bredde i r\u00f8mningsvei m\u00e5 minimum v\u00e6re 0,86 meter(risikoklasse 2) og 1,16 meter(risikoklasse 5) . Manuelt slokkeutstyr o Tilgjengelig slokkeutstyr skal v\u00e6re tilgjengelig i hele bygget. Omr\u00e5der i risikoklasse 5(salgslokale) m\u00e5 ha brannslanger som dekker hele arealet. Omr\u00e5der i risikoklasse 2(bossug/fjellhall) kan ha brannslanger eller h\u00e5ndslokkeapparater. o Det m\u00e5 legges opp til p\u00e5kobling for slokkevann for brannvesenet i fjellhallen. P\u00e5koblingspunkteter skal dekke slik at brannvesenet maksimalt har 50 meter slangeutlegg. L\u00f8sningen b\u00f8r r\u00e5df\u00f8res og prosjekteres i samarbeid med brannvesen. 4 VEDLEGG A. Brannskisse Plan 1. Etasje B. Brannskisse Plan 2. Etasje C. Brannskisse Plan 3. Etasje WWW.FIRESAFE.NO SIDE 3 Vedlegg 2 REDEGJ\u00d8RELSE \u00abgjennomgang\u00bb I forbindelse med klage p\u00e5 vedtak om avslag p\u00e5 s\u00f8knad, gnr. 159, ADRESSE Vaskerelven 8, vedtak datert 13.03.2024: 5014 Bergen \u00abDet er ogs\u00e5 s\u00f8kt om en ny gjennomgang for g\u00e5ende, gjennom TELEFON - (+47) 55 30 48 80 Marianne 995 60 975 \u00f8sning, E-POST marianne@entilen-arkitekter.no INTERNETT entilen-arkitekter.no fra Byplanavdelingen: \u00ab- b\u00e5de for g\u00e5ende - Oms\u00f8kt gjennomgang skal fungere som inngang for g parkeringsplass Det parkeringsplassene er planlagt her (31 plasser i 2. etasje og 4 HC plasser i 1. etasje). ing for elparkering s 1. etasje vil f\u00f8rst og fremst fungere for ikker rute med oms\u00f8kt gjennomgang. begrenset . Det er alts\u00e5 en begrenset andel som skal krysse . Omtalte bakgang, jf. vedtak, kobler sammen 15.04.2024 Vedlegg 2 dag og som er videref\u00f8rt fungerer som r\u00f8mning fra jf. dokument Firesafe datert Oms\u00f8kt gjennomgang - og trappehus er p\u00e5 det smaleste 1,5 Gjennomgangen er fungerer i bygget i dag og kobler disse sammen, slik at man f\u00e5r l\u00f8st en ikker ikkerhet og brukervennlighet. at eksisterende periode, i p\u00e5vente av vedtak i reguleringsplan. Ved realisering av reguleringsplan vil man kunne bygge om mer av bygningsmassen og ha st\u00f8rre handlingsrom for utover planlagt renovasjonsterminal, som vil bli avklart i forbindelse med reguleringsplan. Oms\u00f8kt gjennomgang l\u00f8ser de behov man har i dag, og kan endres ut ifra de behov man har i ha av gjennomgangen sammen. Figur 1 viser eksisterende bygg med oms\u00f8kt gjennomgang markert med gult. Inngangen fra Kanalveien er lagt i en eksisterende bilheis og trapperom passasjen med eksisterende passasje i bakkant bygg. Det er planlagt \u00e5 utvide passasjen mot nord for \u00e5 gj\u00f8re den bredere. Breddeutvidelsen kan i f\u00f8rste omgang kun skje nordover p\u00e5 gru 15.04.2024 Vedlegg 2 2 15.04.2024 Vedlegg 2 3 Innkj\u00f8ringsvei og ikkerhet Innkj\u00f8ringsvei , ref. innspill fra Byplanavdelingen i vedtak, er godkjent i innkj\u00f8ringen. F\u00f8r man eventuelt utvider , Oms\u00f8kt gjennomgang for g\u00e5ende er en ikker rute for g\u00e5ende Det vurderes ikkert \u00e5 etablere oms\u00f8kt gjennomgang enn \u00e5 lede person- innkj\u00f8ringen med den bredde den har i dag. 15.04.2024 From: Bj\u00f8rn Kristian Nielsen <bjorn.nielsen@bir.no> Sent: torsdag 21. mars 2024 16:09 To: Odd Fondevik <Odd.Fondevik@fav.no>; Haakon Jard Veidung <hjv@fav.no> Cc: Terje Str\u00f8m <terje.strom@bir.no>; Ove Knudsen <ove.knudsen@bir.no>; Carl Fredrik N\u00f8dtvedt <carl.noedtvedt@bir.no> Subject: Forventet t\u00f8mmefrekvens over tid p\u00e5 Minde Hei dere, - -4000 boligekvivalenter over en 20- gende: Forventet antall t\u00f8mminger per \u00c5r uke 1-5 0,5-1 6-10 1-2 11-15 2- 16-20 -4 Med vennlig hilsen Bj\u00f8rn Kristian Nielsen Konsernregnskapssjef, BIR AS bjorn.nielsen@bir.no | 92441762 www.bir.no | 55 27 77 00 BIR AS, Lungeg\u00e5rdskaien 42, 5015 Bergen NOTAT Fra: Sivilingeni\u00f8r Helge Hopen AS Til: Kanalveien 54 Eiendom AS Dato: 11.4.2024 Tema: Mobilitetsanalyse og trafikksikkerhetsvurdering knyttet til bruksendring __________________________________________________________________________ Bakgrunn Det er startet opp detaljreguleringsplan for Kanalvein 54. Forslagsstiller er Kanalveien 54 Eiendom AS og plankonsulent er En Til En Arkitekter. Planen skal legge til rette for transformasjon og fortetting i tr\u00e5d med vedtatt omr\u00e5deplan for Mindemyren. Planarbeidet omfatter hele eiendommen med tilh\u00f8rende fjellhaller under Leaparken. Det p\u00e5g\u00e5r samtidig arbeid med s\u00f8knad om bruksendring av nordlig del av 1. etasje fra lager/bilverksted/dekkverksted til dagligvarebutikk mm. Bergen kommune har i brev av 13.3.2024 gitt tillatelse til bruksendring fra industri til bossugterminal i fjellhallen, men har gitt avslag p\u00e5 bruksendringen i 1. etg. til dagligvare. Forslagsstiller vil fremme klage p\u00e5 avslaget grunnet bl.a. feilaktige opplysninger om trafikkmengder, se etterf\u00f8lgende trafikktall i neste kapittel. Som en ytterligere dokumentasjon av s\u00f8knaden om bruksendring fra lager/verksted til dagligvare, \u00f8nsker forslagsstiller at det utarbeides en enkel mobilitetsanalyse knyttet til tiltaket/bruksendringen. Analysen skal synliggj\u00f8re tilgjengelighet, mobilitet og trafikksikkerhet i ny situasjon med butikk, sammenlignet med dagens situasjon med dekkforretning/lager (Vianor). Hovedvekten i analysen skal v\u00e6re hensynet til mobilitet og trafikksikkerhet for myke trafikanter. Mobilitetsanalysen vil senere v\u00e6re del av grunnlaget for en helhetlig mobilitetsplan for reguleringsplanen. Mobilitetsanalysen er utarbeidet av Sivilingeni\u00f8r Helge Hopen AS. Trafikkforutsetninger Mobilitetsanalysen bygger p\u00e5 trafikkforutsetningene som er beskrevet i s\u00f8knaden om bruksendring, og som senere er korrigert i klage p\u00e5 avslaget. Korrigeringen gjelder estimat p\u00e5 antall t\u00f8mminger i BiR sitt anlegg, som i s\u00f8knaden ble oppgitt til 20 pr. uke, men som senere er korrigert av BiR til opp mot ca. 2 t\u00f8mminger pr. uke (innenfor et 10 \u00e5rs perspektiv). Sivilingeni\u00f8r Helge Hopen AS Telefon : 91 55 33 90 E-post: helge.hopen@bergen.online.no \u00d8yjordslien 26, 5038 Bergen Org.nr.: 988 387 029 MVA 1 N\u00e5r det gjelder trafikkmengder knyttet til bruksendring fra lager/bilverksted/dekkverksted til dagligvarebutikk, foreligger det opplysninger fra aktuell leietaker (KIWI) i epost av 12.1.2024: \u00abVi kan enkelte dager levere med lett lastebil (mindre ein 12 meter lastebil) fra ASKO og ikkje 12 meter lastebil. Tine kan ogs\u00e5 levere med lett lastebil. -Asko, lett lastebil 6 dager i veka (tidspunkt er ikkje avklart men blir 7-22 og kan tilpasses ved behov -Tine, 12 lett lastebil 2 dager i veka mellom 8-15. Dette er ferskvare og vi er avhengig av 2 leveringer i veka. -Ringnes, 12 meter lastebil 1 dager i veka mellom 8-15 -Renovasjon, 12 meter lastebil 1 dag i veka mellom 8-15\u00bb Opplysningen tilsier 6 + 2 + 1 + 1= ca. 10 leveringer med lastebil pr. uke. Etablering av dagligvare vil erstatte dagens n\u00e6ringsvirksomhet (Vianor + lager). Basert p\u00e5 opplysninger fra Vianor, er det ca. 10 ukentlige leveringer med store kj\u00f8ret\u00f8y pr. uke. For lagerarealet er det i dag ingen virksomhet, men arealet vil ha et potensiale for aktivitet innenfor gjeldende regulering til virksomheter med anslagsvis 2 vareleveranser pr. uke (forsiktig estimat). Dette gir en samlet mengde vareleveranser i dagens situasjon til/fra oms\u00f8kt areal i 1.etg,. nord p\u00e5 ca.12 leveranser pr. uke. Dette gir f\u00f8lgende trafikkmengder med store kj\u00f8ret\u00f8y i Alternativ 0 (dagens situasjon, inkl. godkjent rammetillatelse for bossugterminal) og med bruksendring av 1. etg. nord: Tabell 1. Trafikkforutsetninger mht. lastebiltransport tim oms\u00f8kt eiendom (Kanalveien 54, 1.etg. i nord) Lastebiltransport pr. uke (antall biler) Alt. 0 Alt. med bruksendring til dagligvare Omr\u00e5de/virksomhet (inkl. rammetillatelse av 13.3.2024) (m/ korrigerte trafikktall BiR) Fjellhall (BIR) 20 2 Oms\u00f8kt areal 1.etg.nord, BRA 1274 m2 (Vianor/lager) 12 Oms\u00f8kt areal 1.etg.nord, BRA 1274 m2 (Dagligvarebutikk) 10 Sum lastebiler pr. uke 32 12 Oversikten viser at oms\u00f8kt situasjon med bruksendring i 1. etg. til dagligvare vil isolert sett gi redusert bruk av avkj\u00f8rselen til omr\u00e5det for tunge kj\u00f8ret\u00f8y (fra ca. 12 ukentlige leveranser innenfor dagens bruk, til ca. 10 leveranser med dagligvare). Sammenlignet med dagens situasjon inkl. trafikkforutsetninger i godkjent rammetillatelse, medf\u00f8rer framtidig situasjon med bruksendring en vesentlig trafikkreduksjon (fra 32 til 12 ukentlige vareleveranser med store kj\u00f8ret\u00f8y). Mobilitet Dagligvarebutikken skal f\u00f8rst og fremst v\u00e6re et servicetilbud for n\u00e6romr\u00e5det. Det er derfor avgj\u00f8rende at det er god tilgjengelighet for g\u00e5ende/syklende til butikken fra omgivelsene, herunder til/fra viktige m\u00e5lpunkt som bybanestoppet, gjennomg\u00e5ende sykkelvei og boligomr\u00e5dene rundt Svaneviksveien og Inndalsveien. Illustrasjonen som f\u00f8lger viser gang- og sykkelforbindelsene fra ulike m\u00e5lpunkt/omr\u00e5der til butikkens plassering (inngangsparti). 2 Svaneviksveien N Bybanestopp (1 min. gange til butikk) Trapp opp til Svaneviksveien Inngangsparti Gangtid til butikk fra Framtidig butikk tyngdepunkt tverrforbindelse /torg boligomr\u00e5de: 8 min. Gangrampe opp til Svaneviksveien Hovedsykkelruten Svaneviksveien S Gang- og sykkelforbindelser Gangtilbud Sykkeltilbud Figur 1. Mobilitetskart som viser gang- og sykkelforbindelsene til inngangsparti for planlagt dagligvarebutikk. Trapp opp til Svaneviksveien Inngangsparti butikk 1 min. gange fra bybanestopp Gang- og sykkelforbindelser v/bybanestoppet Framtidig Gangtilbud tverrforbindelse /torg Sykkeltilbud Figur 2. Illustrasjon av gang- og sykkelforbindelser \u2013 nordre del. Illustrasjonene viser at butikken vil ha en sv\u00e6rt sentral lokalisering i forhold til bybanestoppet (1. min gange) og langsg\u00e5ende gang/sykkelnett m/tverrforbindelser. 3 Gangrampe opp til Svaneviksveien Inngangsparti butikk Gang- og sykkelforbindelser i s\u00f8r Gangtilbud Sykkeltilbud Figur 3. Illustrasjon av gang- og sykkelforbindelser \u2013 s\u00f8ndre del. Butikken ligger i kort gangavstand fra eksisterende arbeidsplasser i n\u00e6romr\u00e5det, og senere boliger og nye arbeidsplasser i forbindelse med byutviklingen p\u00e5 Mindemyren. Butikken ligger tett p\u00e5 bybanestoppet som gj\u00f8r at det er godt tilrettelagt for kombinerte, kollektivbaserte arbeidsreiser/handlereiser (med stopp p\u00e5 butikken). Dagligvarebutikken vil ogs\u00e5 v\u00e6re lokal n\u00e6rbutikk for boligomr\u00e5dene mellom Svaneviksveien og Inndalsveien. Gangtiden fra tyngdepunktet i boligomr\u00e5det til butikken er ca. 8. minutter. Samlet vurdert gj\u00f8r dette at virksomheten vil ha en god tilgjengelighet med milj\u00f8vennlige reisemidler (kollektiv, sykkel og gange) \u2013 og dette vil bidra til \u00e5 begrense biltrafikken til/fra butikken. Bilf\u00f8rerandelen for personreisene til/fra butikken forventes vesentlig lavere enn til/fra dagens dekkforretning (Vianor), der opp mot 100% av kundetrafikken er bilbasert. Trafikksikkerhet Avkj\u00f8rselen til eiendommen Avkj\u00f8rselen til eiendommen er bygget ut i henhold til reguleringsplanen. Det er problemstillinger med trafikksikkerhet knyttet til bruk av avkj\u00f8rselen, s\u00e6rlig h\u00f8yresving med store kj\u00f8ret\u00f8y der det kan v\u00e6re blindsone mot sykkelveien. Dette er imidlertid kjente risikofaktorer som er \u00abakseptert\u00bb gjennom regulering og bygging av ny vei, sykkelvei og avkj\u00f8rsel. Risikoen er im\u00f8teg\u00e5tt gjennom utforming i tr\u00e5d med veinormalene (tilbaketrukket sykkelkryssing 5 meter). Dette gir bedre siktforhold ved avsvinging. 4 N\u00e5r det gjelder problemstillingene knyttet til trafikksikkerheten ved avkj\u00f8rselen for trafikk med store kj\u00f8ret\u00f8y, er det ikke forventet en forverret situasjon med bruksendringen i og med at bruksendringen: 1) Gir isolert sett redusert bruk av avkj\u00f8rselen for store kj\u00f8ret\u00f8y som f\u00f8lge av bruksendringen 2) Gir vesentlig lavere tungtrafikk i avkj\u00f8rselen enn det som er forutsatt trafikkmengde i godkjent rammetillatelse av 13.3.2024. Figur 4. Avkj\u00f8rselssituasjonen f\u00f8r utbygging av Bybanen/Kanalveien (2019). Den gang var det 2 avkj\u00f8rsler til Kanalveien 54, n\u00e5 er dette redusert til 1 avkj\u00f8rsel. Figur 5. Dagens utforming av avkj\u00f8rselen (tilbaketrukket krysningspunkt ca. 5 meter). 5 Bruksendringen kan forventes \u00e5 gi noe \u00f8kning av personbiltrafikken i avkj\u00f8rselen sammenlignet med dagens trafikk til/fra dekkforretningen. Samlet vurdert forventes det ikke signifikante endringer i trafikksikkerheten n\u00e5r dette sees i sammenheng med at bruksendringen gir redusert trafikk av store kj\u00f8ret\u00f8y i avkj\u00f8rselen. Risikoen for trafikkuhell og alvorlighetsgraden dersom uhell skulle inntreffe, er vesentlig st\u00f8rre med store kj\u00f8ret\u00f8y enn personbiler. Gangforbindelser og krysningspunkt Som vist p\u00e5 mobilitetskartene er det et godt og skjermet gang- og sykkeltilbud langs Kanalveien, samt tverrforbindelser (trapp og ramper) til Svaneviksveien. I tillegg er det planlagt ny tverrforbindelse mot hovedsykkelruten. Figur 6. Dagens tverrforbindelse (ramper) til Svaneviksveien s\u00f8r for Kanalveien 54. Krysningspunktene over Kanalveien er regulert i forbindelse med byggingen av Bybanen. Her er det gangfelt over kj\u00f8reveiene p\u00e5 hver side, og tilrettelagt krysningspunkt over Bybanetraseen i tr\u00e5d med gjeldende retningslinjer og h\u00e5ndb\u00f8ker. Det er ikke identifisert problemstillinger knyttet til trafikksikkerhet langs gjennomg\u00e5ende gang- og sykkelforbindelser, samt krysningspunktene over kj\u00f8rebaner og bybanesporet (ut over det som er vurdert over n\u00e5r det gjelder krysningspunktet ved avkj\u00f8rselen til eiendommen.) Varelevering Varelevering til butikk skjer i fjellhall som er skjermet fra gangaksene. Dagens varelevering (til Vianor) utomhus som inneb\u00e6rer konflikter med gangareal og risiko knyttet til rygging/man\u00f8vrering, forsvinner. I dag er det med kun 1 avkj\u00f8rsel til eiendommen, ikke mulig \u00e5 foreta gjennomkj\u00f8ring med varebil (som i f\u00f8rsituasjonen med 2 avkj\u00f8rsler). Det betyr at lastebiler til dekkverkstedet (som ikke benytter fjellhallen) m\u00e5 rygge/man\u00f8vrere utomhus p\u00e5 eiendommen. Rygging med store kj\u00f8ret\u00f8y i soner der det kan oppholde seg myketrafikanter, inneb\u00e6rer risiko for trafikkuhell. 6 I praksis bruker varebiler ofte fortauet/sykkelveien til stans og lossing i dag. Dette gir funksjonelle ulemper for myke trafikanter, og risiko dersom kj\u00f8ret\u00f8yene foretar seg rygging p\u00e5 gang- og sykkelarealet. Dette skjer i dagens situasjon. Bruksendring til butikk vil medf\u00f8re et ryddigere og mer trafikksikkert kj\u00f8rem\u00f8nster for varelevering. Vareleveringen utomhus til Vianor forsvinner, og vareleveringen til butikken skjer i fjellhallen, med rygging/man\u00f8vrering i sone der det ikke er konflikt med gange og opphold av myke trafikanter. Bruksendringen medf\u00f8rer med dette en forbedring av trafikksikkerheten n\u00e5r det gjelder varelevering. Figur 7. Eksempel p\u00e5 dagens praksis med utomhus varelevering til eiendommene langs Kanalveien. 7 Oppsummering Det er gjort en vurdering av konsekvensene for mobilitet og trafikksikkerhet knyttet til en bruksendring av nordlig del av 1. etasje fra lager/bilverksted/dekkverksted til dagligvarebutikk. Hovedkonklusjoner: I mobilitetsvurderingen konkluderes det med at bruksendringen vil gi et sentralt beliggende dagligvaretilbud for arbeidstakere og beboere i n\u00e6romr\u00e5det. Butikken vil ligge rett ved bybanestoppet og vil ha gode gangforbindelser langs Kanalveien, og p\u00e5 tvers mot boligomr\u00e5dene mellom Svaneviksveien og Inndalsveien. Det forventes vesentlig lavere bilf\u00f8rerandel for persontrafikken til/fra butikken, enn dagens persontrafikk til/fra Vianor. I trafikksikkerhetsvurderingen er konklusjonen at det ikke forventes vesentlige endringer i risikoforholdene knyttet til bruk av avkj\u00f8rselen til eiendommen. Personbiltrafikken forventes \u00e5 \u00f8ke svakt fra dagens situasjon, men tungtrafikken forventes \u00e5 g\u00e5 ned sammenlignet med dagens bruk av de aktuelle arealene. Forventet tungtrafikk er i ny situasjon med dagligvare beregnet vesentlig lavere enn forutsatte trafikkmengder i godkjent rammetillatelse. Det er ikke identifisert problemstillinger med trafikksikkerheten for gang- og sykkelforbindelsene og krysningspunktene for\u00f8vrig. N\u00e5r det gjelder varelevering, er det forventet bedret trafikksikkerhet som f\u00f8lge av bruksendringen ved at varelevering til butikk foreg\u00e5r i skjermet omr\u00e5de inne i fjellhallen. Dagens utomhus varelevering til oms\u00f8kte arealer, som inneb\u00e6rer h\u00f8yere risiko og konflikter med mobilitet for myke trafikanter, forsvinner. 8 Vedlegg. Sporinsgkurver for innkj\u00f8ring, rygging og utkj\u00f8ring fra varemottak for dagligvareforretning 9 10 Fra: Vegar Myklebust <Vegar.Myklebust@kiwi.no> Sendt: fredag, januar 12, 2024 1:22:55 p.m. Til: Marianne \u00d8vre\u00e5s Aaseb\u00f8 <marianne@entilen-arkitekter.no> Kopi: Odd Fondevik <Odd.Fondevik@fav.no> Emne: SV: Sp\u00f8rsm\u00e5l i forbindelse rammes\u00f8knad for ny Kiwibutikk, Kanalveien 54 Hei, Dette er ein ny problemstilling som vi ikkje har truffe p\u00e5 f\u00f8r. Det kan sikkert sj\u00f8lv skrive litt om \u00f8nske rundt de at eit levande milj\u00f8 med lys i vindu uavhengig om det er dagligvarer eller fris\u00f8r krever varelevering. Vi kan enkelte dager levere med lett lastebil (mindre ein 12 meter lastebil) fra ASKO og ikkje 12 meter lastebil. Tine kan ogs\u00e5 levere med lett lastebil. -Asko, lett lastebil 6 dager i veka (tidspunkt er ikkje avklart men blir 7-22 og kan tilpasses ved behov -Tine, 12 lett lastebil 2 dager i veka mellom 8-15. Dette er ferskvare og vi er avhengig av 2 leveringer i veka. -Ringnes, 12 meter lastebil 1 dager i veka mellom 8-15 -Renovasjon, 12 meter lastebil 1 dag i veka mellom 8-15 Eg ser at dei skriver at lastebilen vil st\u00e5 over gang/sykkel vei n\u00e5r den skal kj\u00f8re ut i veibana. -stemmer dette eller kan bilen st\u00e5 lenger inne f\u00f8r den krysser over -eit anna argument her er vel at det er enveis kj\u00f8rt og kun lov \u00e5 svinge en vei ut, som medf\u00f8rer st\u00f8rre sjanse for at bilen kjem seg raskt ut i veien. -som eg ogs\u00e5 har sagt, s\u00e5 kan vi tilpasse leveringen til tidsvindu om dei har ein meining om det. "
}