{
  "dokument_id": "56ff6920-f2c7-5904-babc-4e5b7165bfba",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 09012024, Sak 7/24, Eventuelt forretningsutvalget 09.01.2023",
  "url": "https://bergen.kommune.no/politikere-utvalg/api/fil/bk360/9667503/Innstilling-vedtak-Eventuelt-forretningsutvalget-09-01-2023",
  "tekst": "Eventuelt forretningsutvalget 09.01.2023 Forretningsutvalget behandlet saken i m\u00f8tet 09.01.2024 sak 7/24: 1. Byr\u00e5dsleder Christine Meyer orienterte om p\u00e5g\u00e5ende vurdering av byr\u00e5d Kahrs habilitet som svar p\u00e5 sp\u00f8rsm\u00e5l Even Oleson S\u00f8rland (A) reiste under Forretningsutvalgets m\u00f8te den 18.12.2023, sak 80/23 Eventuelt. Even Oleson S\u00f8rland (A) ber om at byr\u00e5dsleders avdeling sender over svaret skriftlig. Rune Bakervik (A) ba om at redegj\u00f8relsen legges ved protokollen. Mikkel Gr\u00fcner (SV) ber om at byr\u00e5det oversender rettslig grunnlag for avslag p\u00e5 innsyn i vurdering av byr\u00e5d Kahrs habilitet ang\u00e5ende sakene om Saltimport/Bybanen til forretningsutvalget. 2. Byr\u00e5dsleder Christine Meyer orienterte om at inhabilitet ikke er til hinder for \u00e5 gi faktaopplysninger, som svar p\u00e5 sp\u00f8rsm\u00e5l fra Thor Haakon Bakke (MDG) i Forretningsutvalgets m\u00f8te den 18.12.2023, sak 80/23 Eventuelt. 3. Bystyredirekt\u00f8r Trine P. Gr\u00f8nbech orienterte om f\u00f8lgende: \u2022 Notat om kj\u00f8nnsbalansen i forretningsutvalget sendes ut fredag 12. januar 2024 \u2022 Sakskart til bystyrem\u00f8te 31. januar sendes ut fredag 12. januar 2024 \u2022 Sak om aktivitetsplan for st\u00f8rre reglementsaker som skal til behandling kommer til forretningsutvalget om 2 uker 4. Mikkel Gr\u00fcner (SV) stilte sp\u00f8rsm\u00e5l om taushetsbelagt informasjon som ble gitt av byr\u00e5dsleder til gruppelederne i et lukket m\u00f8te torsdag siste uke. Byr\u00e5dsleder Christine Meyer informerte om at det skal utarbeides et offentlig dokument fra m\u00f8tet. 5. Byr\u00e5dsleder Christine Meyer stilte sp\u00f8rsm\u00e5l om n\u00e5r frist for besvarelse av skriftlige sp\u00f8rsm\u00e5l skal beregnes fra. Bystyredirekt\u00f8r Trine P. Gr\u00f8nbech orienterte om at fristen forst\u00e5s som 14. dager fra sp\u00f8rsm\u00e5let er sendt, og at det inkluderer n\u00f8dvendig tid til postmottak og opprettelse av dokument i sak/arkivsystemet, som hovedregel inntil to dager. Bystyrets kontor arbeider ogs\u00e5 med digitale l\u00f8sninger. Det utarbeides et notat om dette i samarbeid med byr\u00e5dsleders avdeling. Forretningsutvalget ble enig om at det gj\u00f8res en evaluering av ordningen med skriftlige sp\u00f8rsm\u00e5l, jf. reglement for Bergen bystyre og utvalgene punkt 4.3 etter p\u00e5ske. "
}