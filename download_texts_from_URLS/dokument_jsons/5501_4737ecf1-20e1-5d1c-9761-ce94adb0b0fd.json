{
  "dokument_id": "4737ecf1-20e1-5d1c-9761-ce94adb0b0fd",
  "doc_type": "case_attachment",
  "kommune": 5501,
  "tittel": "Tromskraft 2024 Kort beskrivelse av dagens virksomhet og historisk utvikling",
  "url": "https://innsyn.tromso.kommune.no/application/getMoteDokument?dokid=2001728133",
  "tekst": "Vedlegg: Tromskraft AS \u2013 Dagens virksomhet og historisk utvikling Troms Kraft er et vertikalt integrert energikonsern, med hovedkontor i Troms\u00f8. Konsernets forretningsomr\u00e5der inkluderer fornybar kraftproduksjon, nettvirksomhet og salg av kraft. Morselskapet Troms Kraft AS eies av Troms Holding AS (60 %) og Troms\u00f8 kommune (40 %). Troms Holding AS ble stiftet i 2019, og eies av Troms fylkeskommune (65 %) og 21 kommuner i Troms (inkludert Troms\u00f8 kommune), hver med 1,67 %. Konsernet best\u00e5r pr 01.01.2024 av f\u00f8lgende selskap: \u2022 Troms Kraft AS (morselskap) \u2022 Troms Kraft Produksjon AS (100 %) \u2022 Troms Kraft Vind AS (100 %) \u2022 Fakken Vind AS (100 %) \u2022 Arva AS (60 %) \u2022 Ishavskraft AS (100 %) \u2022 Fjuel Troms\u00f8 AS (51 %) Konsernet har kraftproduksjon i 7 kommuner i Troms, nettvirksomhet i 12 kommuner i Troms og i 7 kommuner i Nordland, samt salg av str\u00f8m til sluttbrukere i hele Norge. \u00c5rlig fornybar kraftproduksjon utgj\u00f8r om lag 1100 GWh. Antall kilometer kraftlinjer utgj\u00f8r om lag 16.000 km. Pr 01.01.2024 har konsernet om lag 350 ansatte. Troms Krafts visjon er \u00abkraft til \u00e5 endre \u2013 sammen\u00bb. Overordnede strategier for konsernet er f\u00f8lgende: \u2022 Mer nett \u2022 Mer kraft \u2022 Mer effektiv energibruk Historisk var perioden 2012-2014 preget av \u00f8konomisk opprydding og rendyrking av kjernevirksomheten. Hovedoppgaven var \u00e5 skaffe \u00ablys i husan\u00bb. Perioden 2014-2019 var preget av organisasjonsutvikling og finansiell restrukturering. Konsernets visjon var \u00abforenkle, forbedre, fornye\u00bb. Fra 2019 har konsernets visjon v\u00e6rt \u00abkraft til \u00e5 endre \u2013 sammen\u00bb. Elektrifisering, det gr\u00f8nne skiftet, forsyningssikkerhet og mer av b\u00e5de nett, produksjon og energieffektivisering st\u00e5r sentralt. Fra 2014 har Troms Kraft levert positive resultater hvert \u00e5r. I perioden 2019-2022 utgjorde konsernets samlede resultater MRD NOK 1,8, hvorav majoritetens andel utgjorde MRD NOK 1,6. Samlede utbytter til Troms Krafts eiere i samme periode utgjorde MNOK 660. \u00d8kt kraftbehov gj\u00f8r at Troms Kraft planlegger for historisk h\u00f8ye investeringsniv\u00e5er b\u00e5de innenfor nett og fornybar kraftproduksjon i \u00e5rene fremover. "
}