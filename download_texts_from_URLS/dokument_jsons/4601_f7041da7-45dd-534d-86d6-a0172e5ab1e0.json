{
  "dokument_id": "f7041da7-45dd-534d-86d6-a0172e5ab1e0",
  "doc_type": "case_minutes",
  "kommune": 4601,
  "tittel": "Saksprotokoll , 16042024, Sak 67/24, Strategi for fastlegeordningen",
  "url": "https://bergen.kommune.no/politikere-utvalg/api/fil/bk360/10330871/Innstilling-vedtak-Strategi-for-fastlegeordningen",
  "tekst": "Strategi for fastlegeordningen Kommunalt r\u00e5d for personer med funksjonsnedsettelse behandlet saken i m\u00f8tet 16.04.2024 sak 67/24 og fattet f\u00f8lgende vedtak: F\u00f8lgende brev sendes til utvalg for helse og sosial Merknad: Utfordringene for fastlegesituasjonen m\u00e5 ikke f\u00f8re til at andre pressede ansatte i helse- og omsorgssektoren m\u00e5 ta p\u00e5 seg nye oppgaver. Begrunnelse for forslag / merknader: KRPF er bekymret for ergoterapeutenes h\u00f8ringsinnspill til fastlegeordningen hvor de lister opp en rekke ting de kan bidra med til oppgaver fastlegene gj\u00f8r i dag. Det er allerede lange ventelister til kommunale ergoterapeuter og en overf\u00f8ring av flere oppgaver til denne yrkesgruppen vil medf\u00f8re enda lenge ventetider og p\u00e5f\u00f8lgende isolasjon og manglende deltakelse for funksjonshemmede som allerede sliter med lange ventelister. Det er viktig at oppgaveoverf\u00f8ringer ikke p\u00e5virker allerede pressede ressurser slik som f.eks. kommunal ergoterapi, fysioterapi, psykologi osv. der det allerede er alt for lange ventelister. KRPF vil p\u00e5 det sterkeste advare mot en slik overf\u00f8ring. "
}