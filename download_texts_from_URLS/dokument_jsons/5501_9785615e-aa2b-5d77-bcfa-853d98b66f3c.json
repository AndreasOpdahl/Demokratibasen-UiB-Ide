{
  "dokument_id": "9785615e-aa2b-5d77-bcfa-853d98b66f3c",
  "doc_type": "case_presentation",
  "kommune": 5501,
  "tittel": "Troms\u00f8badet KFs \u00e5rsregnskap og \u00e5rsberetning 2023",
  "url": "https://innsyn.tromso.kommune.no/application/getMoteDokument?dokid=2001749290",
  "tekst": "Arkivsaksnr. 23/17875-6 Saksbehandler Arnhild Johansen Saksgang M\u00f8tedato Formannskapet 11.06.2024 Kommunestyret 18.06.2024 Troms\u00f8badet KFs \u00e5rsregnskap og \u00e5rsberetning 2023 Innstilling til vedtak: 1. Troms\u00f8badet KFs \u00e5rsregnskap 2023 vedtas. Udekket bel\u00f8p i investeringsregnskapet i 2023 p\u00e5 kroner 506 816 dekkes inn i tertialrapport 1-2024. 2. Troms\u00f8badet KFs \u00e5rsberetning for 2023 vedtas. Stig Tore Johnsen Kommunedirekt\u00f8r 1 Hva saken gjelder Troms\u00f8badet KFs \u00e5rsregnskap og \u00e5rsberetning 2023 vedtas. Saksutredning Troms\u00f8badet KF har utarbeidet regnskapet for 2023 i henhold til bestemmelsene i kommuneloven av 22.06.2018, forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv. av 07.06.2019, og god kommunal regnskapsskikk (GKRS), herunder kommunale regnskapsstandarder (KRS). Troms\u00f8badet KF rapporterer i henhold til forskrift om rapportering fra kommuner og fylkeskommuner mv. av 18.10.2019, og KOSTRA-veilederen for 2023 (KOmmune-STat-RApportering). \u00c5rsregnskapet inneholder forskriftsbestemte oppstillinger og noter (\u00a7 5-2 i forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv. av 07.06.2019, heretter omtalt som budsjett- og regnskapsforskriften). De forskriftsbestemte oppstillingene er bevilgningsoversikt drift (\u00a7 5-4), bevilgningsoversikt investering (\u00a7 5-5), \u00f8konomisk oversikt etter art \u2013 drift (\u00a7 5-6), balanseregnskapet (\u00a7 5-8) og oversikt over samlet budsjettavvik og \u00e5rsoppgj\u00f8rsdisposisjoner (\u00a7 5-9). Kommunale foretak kan sl\u00e5 sammen uvesentlige poster med andre poster og utelate poster som ikke er aktuelle i disse oppstillingene (\u00a7 6-1). Styret avlegger \u00e5rsregnskapet og avgir \u00e5rsberetning (kommuneloven \u00a7 9-8). Saken skal behandles av kommunestyret senest 30. juni (kommuneloven \u00a7 14-3). Vedtaket om \u00e5rsregnskapet skal angi hvordan et eventuelt merforbruk skal dekkes inn. Merforbruket er det som st\u00e5r igjen etter strykninger av avsetninger til disposisjonsfond etc. (\u00a7 4-2 i budsjett og regnskapsforskriften). Troms\u00f8badet KF inng\u00e5r i samme juridiske enhet som Troms\u00f8 kommune og skal dermed ogs\u00e5 inng\u00e5 i et samlet \u00e5rsregnskap for kommunen. Et eventuelt merforbruk skal dekkes inn i driftsregnskapet \u00e5ret etter at det oppsto. Dersom merforbruket ikke er fullt ut dekket inn i regnskapet i \u00e5ret etter at merforbruket oppsto, skal det resterende bel\u00f8pet overf\u00f8res fra kommunekassen til foretaket i budsjettet for det andre \u00e5ret etter at merforbruket oppsto jamf\u00f8r kommuneloven \u00a7 14-12, 2. ledd. Et udekket bel\u00f8p i investeringsregnskapet skal f\u00f8res opp til dekning p\u00e5 investeringsbudsjettet \u00e5ret etter at det oppstod, etter at s\u00e5 mye som mulig av bel\u00f8pet er str\u00f8ket mot avsetninger til ubundet investeringsfond (\u00a7 4-5 i budsjettforskriften). Kommunale foretak har selv ansvaret for \u00e5 dekke inn eventuelle udekket finansiering i investeringsregnskapet. Kommuneloven har ikke tilsvarende bestemmelser for overf\u00f8ring av midler til kommunale foretak som det er for merforbruk driftsregnskapet. Etter ny kommunelov er ikke mindreforbruk i driftsregnskapet lenger aktuelt, da dette skal avsettes direkte til disposisjonsfond, etter strykningsbestemmelsen, jamf\u00f8r \u00a7 4-3 i budsjett- og regnskapsforskriften. P\u00e5 tilsvarende m\u00e5te er heller ikke udisponert bel\u00f8p i investeringsregnskapet aktuelt lengre, da det f\u00f8rst skal foretas strykninger og deretter avsettes direkte til ubundet investeringsfond (\u00a7 4-6 i budsjett- og regnskapsforskriften). Driftsregnskapet for 2023 viste et budsjettavvik (merforbruk f\u00f8r strykning) p\u00e5 433 209 kroner. For \u00e5 avslutte driftsregnskapet i balanse (0) etter det kommunale regelverket, ble det foretatt delvis strykning av den vedtatte avsetning til disposisjonsfond p\u00e5 kroner 433 209. Disposisjonsfondet viser dermed 19 385 210 kroner ved \u00e5rsslutt. Investeringsregnskapet for 2023 viste et budsjettavvik (udekket bel\u00f8p f\u00f8r strykning) p\u00e5 506 816 kroner, og er knyttet til investeringer i varmeanlegg og hinderl\u00f8yper som ikke var budsjettert med i \u00e5rets investeringsbudsjett. Investeringsregnskapet avsluttes med et udekket bel\u00f8p p\u00e5 506 816 kroner. Troms\u00f8badet KF har ingen ubundne investeringsfond. 2 Brutto driftsresultat er negativt med 566 663 kroner og nettodriftsresultat er positivt med 812 124 kroner. Netto driftsresultat har en positiv resultatgrad p\u00e5 1,2 % av driftsinntektene. Konklusjon Troms\u00f8badet KFs \u00e5rsregnskap og \u00e5rsberetning 2023 vedtas. Udekket bel\u00f8p i investeringsregnskapet i 2023 p\u00e5 506 816 kroner dekkes inn i tertialrapport 1-2024. Vedtakskompetanse Kommunestyret Vedlegg Troms\u00f8badet KFs \u00e5rsregnskap 2023 Troms\u00f8badet KFs \u00e5rsberetning_2023 Protokoll Troms\u00f8badet KF - Referat \u00e5rsregnskap 2024-19-02 Revisjonsberetning Troms\u00f8badet KF KUs uttalelse - Troms\u00f8badet KF 3 "
}