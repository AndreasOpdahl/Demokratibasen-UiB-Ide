{
  "dokument_id": "8e0397ef-0a22-5159-8ec2-ec787ced2e82",
  "doc_type": "case_attachment",
  "kommune": 5501,
  "tittel": "H\u00f8ringssvar - forskrift om permisjon fra pliktig grunnskoleoppl\u00e6ring",
  "url": "https://innsyn.tromso.kommune.no/application/getMoteDokument?dokid=2001729126",
  "tekst": " 07.05.2024 Svar p\u00e5 h\u00f8ring: lokale forskrifter, ny oppl\u00e6ringslov 24/05663 Langnes skole Permisjon fra skolen, jf ny oppl\u00e6ringslov \u00a7 2-2 fjerde ledd \u00a76 \u00d8vrige permisjoner Vi mener at punkt b), c) og d) b\u00f8r fjernes. Det blir ikke riktig \u00e5 vekte at enkelte undervisningsopplegg er viktigere enn andre opplegg n\u00e5r man vurderer om en permisjon skal innvilges. Det samme gjelder elevens l\u00e6ringsresultater. Dette insinuerer at elever med svak fremgang/ lav m\u00e5loppn\u00e5else ikke skal f\u00e5 innvilget permisjon i like stor grad som elever som oppn\u00e5r h\u00f8y m\u00e5loppn\u00e5else. Dette mener vi er b\u00e5de stigmatiserende og st\u00e5r for et elevsyn som ikke er forankret i troms\u00f8skolen sitt elevsyn. Vi \u00f8nsker dermed at punkt a), e) og f) skal beholdes i sin opprinnelige form, og at dette er dekkende nok for vurdering av innvilgelse av permisjon. \u00a78 Frav\u00e6r utover innvilget permisjon ansees som ugyldig frav\u00e6r Dette mener vi er direkte feil; s\u00e5 lenge foreldre dokumenterer frav\u00e6r, er det gyldig frav\u00e6r. Dette vil ikke vises som ugyldig og har ikke noe \u00e5 si for vurdering i orden og adferd. \u00a79 Vedtak om permisjon Kontaktl\u00e6rer b\u00f8r kunne gi eleven permisjon inntil 3 dager. Dette begrunnes med un\u00f8dvendig mye administrasjon for skolens rektor og at kontaktl\u00e6rer har bedre oversikt over elevens totale situasjon. Det st\u00e5r ogs\u00e5 at s\u00f8knad sendes til skolen, men her b\u00f8r det st\u00e5 at s\u00f8knad sendes digitalt via skolens hjemmeside (utover 3 dager), og behandles digitalt. Frav\u00e6r under 3 dager sendes direkte til kontaktl\u00e6rer. "
}