{
  "dokument_id": "2bec7002-f715-5e74-8b8b-521defd5cd08",
  "doc_type": "case_attachment",
  "kommune": 4601,
  "tittel": "Mindebyen uteoppholdsarealer - Bergen kommune 27.mai 2021",
  "url": "https://bergen.kommune.no/politikere-utvalg/api/fil/bk360/10561687/Mindebyen-uteoppholdsarealer-Bergen-kommune-27-mai-2021",
  "tekst": "MINDEBYEN - uteoppholdsarealer, mengde og kvalitet Kj\u00f8reregler basert p\u00e5 omr\u00e5deplanen, supplert med oppdaterte kvalitetskrav fra KPA 2018. Overordnet m\u00e5lsetning \u2013 \u00e5 sikre god kvalitet for alle beboere og brukere i Mindebyen. Forutsetninger som m\u00e5 v\u00e6re p\u00e5 plass for at minimumskravene til uteoppholdsareal kan legges til grunn ved detaljregulering: \u2022 Parker og st\u00f8rre friarealer blir tilfredsstillende dimensjonert. \u2022 Idretts- og aktivitetsflater blir tilfredsstillende dimensjonert. \u2022 Trafikksikre gang- og sykkeltilkomster til den overordnede gr\u00f8nnstrukturen, idretts- og aktivitetsflater samt skole, definert som: - gang- og sykkelveger, samt fortau med minimum 3 m bredde - kryssing av kj\u00f8reveg med lav fartsgrense og overgangsfelt/tilrettelagt kryssing - snarveier Dersom avvik aksepteres, skal kompenserende tiltak innarbeides. 1. Absolutte krav - ingen avvik aksepteres \u2022 Arealkrav p\u00e5 minimum 15 m2 per boenhet. \u2022 Hele arealkravet skal dekkes p\u00e5 bakkeplan, naturterreng eller dekke med god terrengkontakt. \u2022 Areal som ikke ligger p\u00e5 naturterreng, skal opparbeides med b\u00e6reevne og utforming slik at permanente vegetasjonssoner kan innpasses. \u2022 Alt areal skal n\u00e5s via sikker, universelt utformet, gangforbindelse. \u2022 Areal brattere enn 1:3 medregnes ikke. \u2022 Areal uten praktisk brukskvalitet medregnes ikke. 2. Kvalitetskrav - st\u00f8y, sol og vind \u2022 Alt areal skal tilfredsstille nedre grenseverdi for gul st\u00f8ysone. \u2022 Minimum 50 % av arealet skal ha sol i minst 4 t p\u00e5 v\u00e5rjevnd\u00f8gn. \u2022 Arealer som skal tilrettelegges for barn og unge skal ha de beste oppholdskvalitetene. \u2022 Arealet skal skjermes mot vind. Til vurdering i planprosessen (detaljregulering): - Inntil 50 % kan ha st\u00f8y opptil 58 dBA. Fellesareal skal alltid ha st\u00f8yniv\u00e5 under 55 dBA. - Det skal etterstrebes ettermiddagssol p\u00e5 uteoppholdsarealet. Felles takterrasse kan kompensere for manglende sol p\u00e5 bakkeplan p\u00e5 ettermiddagen. Arealet p\u00e5 takterrasse m\u00e5 tilfredsstille b\u00e5de st\u00f8y- og solkrav. Arealkravet p\u00e5 bakkeplan (15 m2) opprettholdes. 3. Kvalitetskrav - avstand til felles og offentlig areal \u2022 Minimum 50 % av arealkravet skal ligge i umiddelbar tilknytning til hovedinngang (innenfor 50 m). \u2022 Inntil 50 % av arealkravet kan v\u00e6re areal regulert til m\u00f8teplass/lekeplass, gatetun, torg, park innenfor gangavstand p\u00e5 200 m fra hovedinngang. Dette arealkravet skal dekkes slik at fordelingen av offentlig tilgjengelig uteareal blir forholdsmessig (arealet skal ikke medregnes flere ganger.) Til vurdering i planprosessen (detaljregulering): - Deler av arealkravet kan dekkes innenfor naboplanen dersom dette vurderes som en bedre l\u00f8sning. - Deling av areal mellom ulike arealform\u00e5l som ikke benytter arealet til samme tid kan vurderes. - Avstandskravene kan justeres noe i planprosessen. - Fordeling mellom fellesareal og offentlig areal m\u00e5 avklares i planprosessen. Kommentar: - Utforming av de offentlig tilgjengelige utearealene skal godkjennes av kommunen. 4. Privat areal - mengde og kvalitet \u2022 Minimum 50 % av boenhetene skal ha privat uteoppholdsareal, herunder alle familieleilighetene. Andelen familieleiligheter skal fastsettes for hvert delfelt/bygg. \u2022 Kantsoner, forhager, terrasser, balkonger, altaner og takhager kan inng\u00e5. \u2022 Arealet skal tilfredsstille nedre grenseverdi for gul st\u00f8ysone. \u2022 Arealet skal ha tilfredsstillende solforhold. \u2022 Arealet b\u00f8r skjermes for sjenerende innsyn. \u2022 Tilrettelegging av privat uteareal skal ikke g\u00e5 p\u00e5 bekostning av felles/offentlig. uteareal. Til vurdering i planprosessen (detaljregulering): Innglassing av balkong (m\u00e5 kunne \u00e5pnes), for \u00e5 kunne tilfredsstille st\u00f8ykravet, kan vurderes som en del av det arkitektoniske grepet. "
}