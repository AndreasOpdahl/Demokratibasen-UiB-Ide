{
  "dokument_id": "e9b37a6c-aaa4-575c-9019-a9c4ddc4fda7",
  "doc_type": "case_attachment",
  "kommune": 4601,
  "tittel": "S\u00f8knad om deling",
  "url": "https://bergen.kommune.no/politikere-utvalg/api/fil/bk360/9379924/Soknad-om-deling",
  "tekst": " VEDLEGG NR F 1 Randi-Elisabeth Dalhaug Gnr 43/ bnr 150, Midtunvegen 122 S\u00d8KNAD OM DELING REDEGJ\u00d8RELSE HVA DET S\u00d8KES OM Det s\u00f8kes om fradeling av ny boligtomt fra bebygget boligtomt, samt om dispensasjon fra form\u00e5l og regulerte tomtegrenser i gjeldende reguleringsplan 5730000 Fana, del av gnr. 43, Midtun. PLANSTATUS Eiendommen inng\u00e5r i reguleringsplan 5730000 vedtatt 17.09.1984 med arealform\u00e5l eneboliger - eksisterende bygg som inng\u00e5r i planen, og er i KPA 2018 vist som sentrumsform\u00e5l byfortettingssone. NABOVARSLING S\u00f8knaden er nabovarselet og det er mottatt 2 merknader. Eier av Midtunvegen 126 (gnr 43, bnr 168) har ingen innsigelser, men opplyser at de har planer om p\u00e5 sikt \u00e5 bygge et hus til p\u00e5 sin eiendom. Eier av Midtunvegen 120 (gnr 43, bnr 989) gj\u00f8r oppmerksom p\u00e5 at deres private VA-anlegg g\u00e5r i grunnen over dagens gnr 43, bnr 150 og trolig vil bli ber\u00f8rt av delingen. De forutsetter at rettighetene videref\u00f8res og tinglyses p\u00e5 en eventuell ny utskilt tomt, og at dette ikke medf\u00f8rer tekniske, materielle, driftsmessige eller \u00f8konomiske konsekvenser for dem. Ved opprettelse av en ny eiendom vil alle heftelsene p\u00e5 den opprinnelige tomten f\u00f8lge med over til den nye eiendommen. Rettighetene til naboeiendommen vil derfor bli videref\u00f8rt. Ved fremtidig utbygging p\u00e5 den nye boligtomten m\u00e5 man ta hensyn til de eksisterende ledningene og evt. inng\u00e5 avtale om tilkobling til ledningene for den nye boligen dersom det er aktuelt. ADKOMST OG PARKERING I forbindelse med s\u00f8knad om deling/ opprettelse av ny boligtomt s\u00f8kes det om utvidet bruk av eksisterende avkj\u00f8rsel til Midtunvegen 122. Bymilj\u00f8etaten har uttalt at de kan godkjenne \u00f8kt/endret bruk av avkj\u00f8rselen (vedlegg I-1). Det er plass til parkering for begge tomtene ved eksisterende innkj\u00f8ring. VANN- OG AVL\u00d8P Bergen vann har ingen merknader til delingen (vedlegg I-2). RETTIGHETER Signert erkl\u00e6ring om veirett for den nye tomten over gnr 43, bnr 150 ligger vedlagt s\u00f8knaden (vedlegg Q-1). TOMTENS EGNETHET Det er utarbeidet en skisse av mulig fremtidig utnyttelse p\u00e5 den oms\u00f8kte eiendommen (vedl. E-1). Skissen viser at det er mulig \u00e5 bygge et hus med BYA p\u00e5 ca. 85 m2 og likevel oppfylle sentrale bestemmelser om avstand og uteoppholdsareal. Pga. terrengets helning, vil det v\u00e6re naturlig \u00e5 bygge 2-3 etasjer, der den \u00f8verste ligger i h\u00f8yde med hagen vest for eksisterende hus. S:\\01 GRIEG ARK PROSJEKTER\\1000 00 Midtunvegen 122 - deling av tomt\\5 OFFENTLIGE KRAV OG BYGGESAKSBEHANDLING\\53 S\u00f8knad(er) om tillatelse til tiltak\\F-1 Redegj\u00f8relse.doc Side 1 av 2 KPA stiller krav om minimum 40 m2 uteoppholdsareal per boenhet. Det stilles en rekke kvalitetskrav til uteoppholdsarealet, bl.a. til helning og solforhold (sol p\u00e5 halve arealet i 4 timer p\u00e5 v\u00e5rjevnd\u00f8gn) som det vil v\u00e6re mulig \u00e5 oppfylle. P\u00e5 skissene under er sol p\u00e5 bakkeplan ved v\u00e5rjevnd\u00f8gn vist med gul farge. Areal p\u00e5 terrasser og balkonger vil komme i tillegg. Eiendommen er ikke utsatt for st\u00f8y. Avstanden fra eksisterende bygg til ny eiendomsgrense vil bli under 4 m p\u00e5 nordsiden av bygget. Da dette er en del av tomten der det ikke er mulig \u00e5 bygge, vil hensynet til luft og lys mellom byggene likevel bli ivaretatt. Bergen 19.04.2023 Grieg Arkitekter AS Ida Nordanger S:\\01 GRIEG ARK PROSJEKTER\\1000 00 Midtunvegen 122 - deling av tomt\\5 OFFENTLIGE KRAV OG BYGGESAKSBEHANDLING\\53 S\u00f8knad(er) om tillatelse til tiltak\\F-1 Redegj\u00f8relse.doc Side 2 av 2 "
}