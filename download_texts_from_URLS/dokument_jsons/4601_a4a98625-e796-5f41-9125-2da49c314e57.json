{
  "dokument_id": "a4a98625-e796-5f41-9125-2da49c314e57",
  "doc_type": "case_attachment",
  "kommune": 4601,
  "tittel": "H\u00f8ring - Utredning om bedre samordning av barnevernsloven og barneloven(1317180)",
  "url": "https://bergen.kommune.no/politikere-utvalg/api/fil/bk360/11271987/Horing-Utredning-om-bedre-samordning-av-barnevernsloven-og-barneloven-1317180-",
  "tekst": "If\u00f8lge liste Deres ref V\u00e5r ref Dato 24/3582- 7. oktober 2024 H\u00f8ring - Utredning om bedre samordning av barnevernsloven og barneloven Barne- og familiedepartementet sender med dette p\u00e5 h\u00f8ring en ekstern utredning om bedre samordning av barnevernsloven og barneloven. Utredningen er utarbeidet av Universitetet i Oslo, Institutt for offentlig rett v/professor Kirsten Sandberg, p\u00e5 oppdrag fra departementet. Utredningen gjelder saker der barn og foreldre er involvert i b\u00e5de en foreldretvistsak etter barneloven og en sak om tvang etter barnevernsloven. Disse sakene kalles gjerne \u00abdobbeltsporsaker\u00bb, og behandlingen av disse medf\u00f8rer i dag en rekke utfordringer. M\u00e5let med utredningen var \u00e5 finne ut om disse sakene kan samordnes p\u00e5 en bedre m\u00e5te enn i dag, og i s\u00e5 fall hvordan. Utredningens hovedforslag er at barneverns- og helsenemnda gis kompetanse til \u00e5 overf\u00f8re barnets faste bosted til den andre forelderen dersom vilk\u00e5rene for omsorgsovertakelse er oppfylt. Til forskjell fra i dag, vil det med denne endringen ikke kreves at den andre forelderen reiser sak etter barneloven i etterkant. I tillegg anbefales det \u00e5 innf\u00f8re en ordning hvor nemnda p\u00e5 samme vilk\u00e5r kan bestemme at barnet skal ha forel\u00f8pig bosted hos den andre forelderen, med en pr\u00f8vetid p\u00e5 ca. seks m\u00e5neder f\u00f8r nemnda fortsetter behandlingen av saken og vurderer om barnet skal ha fast bosted hos denne. Utredningen foresl\u00e5r videre at adgangen til \u00e5 forene saker til felles behandling og felles avgj\u00f8relse i domstolen b\u00f8r klargj\u00f8res og utvides. Utredningen omhandler ogs\u00e5 situasjonen der et barn er under barnevernets omsorg n\u00e5r forelderen/foreldrene d\u00f8r, og det blir sp\u00f8rsm\u00e5l om hvem som skal ha foreldreansvar. Utredningen foresl\u00e5r at barneverns- og helsenemnda treffer avgj\u00f8relse om foreldreansvar i stedet for retten. At noen f\u00e5r foreldreansvaret, b\u00f8r ikke uten videre f\u00f8re til at omsorgsvedtaket faller bort. Om omsorgen skal oppheves, m\u00e5 vurderes p\u00e5 vanlig m\u00e5te. Postadresse Kontoradresse Telefon* Avdeling Saksbehandler Postboks 8036 Dep Akersgt. 59 22 24 90 90 Familie- og Margrethe 0030 Oslo Org.nr. oppvekstavdelingen Hannevik Harestad postmottak@bfd.dep.no www.bfd.dep.no 972 417 793 22 24 25 49 Utredningen ble skrevet f\u00f8r Barne- og familiedepartementet v\u00e5ren 2024 sendte p\u00e5 h\u00f8ring to forslag til endringer i henholdsvis barnevernsloven og barneloven, om henholdsvis kvalitetsreform i barnevernet og ny barnelov - likestilt foreldreansvar og felles omsorg for barn etter samlivsbrudd. En oppf\u00f8lging av disse vil kunne gj\u00f8re det n\u00f8dvendig med enkelte tilpasninger i forslagene om samordning mellom barnevernsloven og barneloven. H\u00f8ringsnotatet er tilgjengelig p\u00e5 regjeringen.no. H\u00f8ringsfristen er 17. januar 2025. Departementet ber s\u00e6rlig om innspill til hvilke \u00f8konomiske og adminstrative konsekvenser forslagene vil kunne medf\u00f8re. Vi ber om at h\u00f8ringssvar sendes inn digitalt p\u00e5 departementets nettside p\u00e5 regjeringen.no. Dette gj\u00f8res under \u00abSend inn h\u00f8ringssvar\u00bb (gr\u00f8nn knapp) lenger ned p\u00e5 siden. Her kan man registrere seg, mellomlagre en uttalelse og laste opp vedlegg. Liste over h\u00f8ringsinstanser f\u00f8lger vedlagt. Departementet ber h\u00f8ringsinstansene vurdere om saken b\u00f8r forelegges underordnede organer eller andre som ikke er nevnt p\u00e5 listen. Alle kan gi h\u00f8ringsuttalelse, men merk at uttalelser er offentlige etter offentlighetsloven og blir publisert sammen med \u00f8vrige h\u00f8ringsuttalelser. Med hilsen Trude Elisabeth Sveen (e.f.) avdelingsdirekt\u00f8r Margrethe Hannevik Harestad fagr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}