{
  "dokument_id": "2c7fe28d-34a3-50c0-a23e-57c21d0438b6",
  "doc_type": "case_attachment",
  "kommune": 4601,
  "tittel": "S\u00f8knad om dispensasjon",
  "url": "https://bergen.kommune.no/politikere-utvalg/api/fil/bk360/12386350/Soknad-om-dispensasjon",
  "tekst": "Bergen kommune Plan og bygningsetaten Postboks 7700 5020 Bergen Deres ref.: V\u00e5r ref.: Dato: 52204548 2024-12-20 Dam Storediket - S\u00f8knad om dispensasjon Byggeplass: Dam Storediket Tiltak: Nedlegging av eksisterende dam Tiltakshaver: Bergen kommune v/ Bergen vann Adresse: Postboks 7700, 5020 Bergen Ansv. s\u00f8ker: Norconsult Norge AS Adresse: Postboks 1199, 5811 Bergen Tiltaket Norconsult Norge AS er p\u00e5 vegne av Bergen kommune v/Bergen vann engasjert for \u00e5 utarbeide dispensasjonss\u00f8knad fra arealplan. Dam Storediket ligger i Bergen kommune i Vestland fylke, og eies og driftes av Bergen kommune. Anlegget er lokalisert i byfjellene, omtrent \u00e9n kilometer \u00f8st for bebyggelsen i bydelen Sandviken. Damanlegget er en kombinert murdam og fyllingsdam bygd i 1920-21. Anlegget har tidligere hatt funksjon som reservedrikkevannkilde, men har ikke lenger funksjon som dette. Storediket brukes ikke lenger som drikkevannskilde. Eksisterende jorddam, som utgj\u00f8r en del av dammen, tilfredsstiller ikke damsikkerhetsforskriften sine krav til sikkerhet, og dammen er i bruddkonsekvensklasse 4. Ettersom kostnaden og klimagassutslippene for \u00e5 beholde og oppgradere dammen hadde v\u00e6rt mye h\u00f8yere enn det oms\u00f8kte alternativet \u00f8nsker Bergen kommune \u00e5 legge ned dammen. Dagens dam best\u00e5r av en del av mur, og en del best\u00e5ende av en jorddam med en sentral betongtetting. Oppstr\u00f8ms dammen ligger en gammel dam (heretter kalt gamle stemmen) under HRV. Tiltaket inneb\u00e6rer \u00e5 legge ned dam Storediket som vassdragsanlegg, og \u00e5 senke vannstanden omtrent til kote 367 ved \u00e5 fjerne jorddammen. Det etableres et nytt permanent bekkel\u00f8p som sprenges/graves fra oppstr\u00f8ms side av en gammel stem (dam) som ligger inne magasinet, og om lag 115 m ned til eksisterende bekk i s\u00f8r. Bekkel\u00f8pet utformes naturlikt, og slik at en 50-\u00e5rs flom med klimap\u00e5slag ikke f\u00f8rer til vanntrykk mot de gamle damkonstruksjonene. Gjennom den gamle stemmen lages en permanent \u00e5pning, for gjennomf\u00f8ring av det nye bekkel\u00f8pet. Nord for gamle stemmen etableres ny gangforbindelse gjennom magasinet, som erstatter dagens forbindelse over jord/murdammen. Detaljplan for milj\u00f8 og landskap, samt teknisk plan skal godkjennes av NVE f\u00f8r tiltaket kan iverksettes. Norconsult Norge AS Valkendorfsgate 6, NO-5012 Bergen Hovedkontor: NO 962392687 MVA Pb. 1199, NO-5811 Bergen Vestfjordgaten 4, NO-1338 Sandvika post.bergen@norconsult.no Tel.: +47 55 37 55 00 Pb. 626, NO-1303 Sandvika www.norconsult.no I samsvar med plan- og bygningslovens \u00a7 19-1 s\u00f8ker Norconsult Norge AS, p\u00e5 vegne av tiltakshaver, Bergen kommune v/Bergen vann, om dispensasjon fra f\u00f8lgende punkter i KPA Bergen 2018-2030: \u2022 \u00a73-1 - Plankrav - Kommuneplan Bergen 2018-2030 \u2022 \u00a76.2 - Byggegrense mot vassdrag - Kommuneplan Bergen 2018-2030 \u2022 \u00a731 - Arealform\u00e5l LNF - Kommuneplan Bergen 2018-2030 \u2022 \u00a732.1.2 - Tiltak i vassdrag - Kommuneplan Bergen 2018-2030 \u2022 \u00a732.6 \u2013 Drikkevann - Kommuneplan Bergen 2018-2030 Dispensasjonsforholdene er redegjort for punktvis under. Det fremg\u00e5r av plan- og bygningsloven (pbl.) \u00a7 19-2 f\u00f8rste og andre ledd at: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det kan ikke dispenseres fra saksbehandlingsregler.\u00bb Om det rettslig sett er anledning til \u00e5 gi dispensasjon vil derfor v\u00e6re avhengig av: \u2022 om hensynene bak bestemmelsen det dispenseres fra, eller lovens form\u00e5lsbestemmelse, ikke blir vesentlig tilsidesatt, og \u2022 om fordelene ved \u00e5 gi dispensasjon vil v\u00e6re klart st\u00f8rre enn ulempene etter en samlet vurdering. Kommuneplan Bergen 2018-2030 \u2013 \u00a73-1 Plankrav I bestemmelsen st\u00e5r det at \u00abtiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Hovedhensynet bak plankravet i kommuneplanens punkt \u00a73.1 er \u00e5 sikre at eldre reguleringsplaner fases ut, samt bak kravet om reguleringsplan er det \u00e5 sikre at alle n\u00f8dvendige hensyn og interesser blir ivaretatt f\u00f8r utbygging av nye omr\u00e5der eller videreutvikling av eksisterende n\u00e6ring. Det er ogs\u00e5 et verkt\u00f8y for \u00e5 se p\u00e5 kommende byggetiltak i en helhet. Plankravet skal videre sikre bred medvirkning gjennom offentlig ettersyn hvor planen legges ut p\u00e5 internett og evt. andre medier. Gjennom utarbeidelse av plan avklares blant annet risiko og s\u00e5rbarhet, barns interesser, uteoppholdsareal, biologisk mangfold, kulturminner og kulturmilj\u00f8, samt visuelle kvaliteter og utnyttelsesgrad p\u00e5 tomten. Eiendommen ligger i et uregulert omr\u00e5de og det er kommuneplan som er styrende, og vi mener grunnet tiltakets st\u00f8rrelse og omfang, tilsier det \u00e5 kreve ny reguleringsplan kun for gjennomf\u00f8ring av oms\u00f8kt tiltak vil v\u00e6re noe i overkant, tatt i betraktning tiltakets tidligere nevnte st\u00f8rrelse og omfang. Tiltaket er i stor grad avklart med Byantikvar slik at konsekvenser for eventuelle kulturminner er vurdert. Selve murdammen blir beholdt som teknisk kulturminne. Dette gjelder ogs\u00e5 for anlegg eller milj\u00f8 som har kulturhistorisk verdi skal i st\u00f8rst mulig grad ivaretas, og Byantikvarens kulturminnegrunnlag legges til grunn i plan- og byggesaksbehandling. Det er ogs\u00e5 utarbeidet detaljplan i tett samarbeid med Bymilj\u00f8etaten. Byantikvar ogs\u00e5 bidratt til utformingen av denne. Vi s\u00f8ker med dette om dispensasjon fra KPA Bergen 2018-2030 \u00a73.1 \u00abPlankrav\u00bb for fjerning av jorddam, nedlegging av dammen v/Storediket, samt etablering av nytt bekkel\u00f8p. 2024-12-20 | Side 2 av 5 Fig.1 Tras\u00e8 nytt bekkel\u00f8p fra Storediket. Fig.2 Bilde som viser dagens situasjon, og hvor nytt bekkefar skal g\u00e5. 2024-12-20 | Side 3 av 5 Kommuneplan Bergen 2018-2030 \u2013 \u00a76-2 Byggegrense mot vassdrag Hensynet bak bestemmelsene byggegrense mot sj\u00f8 og vassdrag er \u00e5 sikre allmennhetens rett til fri ferdsel og friluftsliv ved kysten, jf. Ot.prp. nr. 32 (2007-2008) s. 63, og hensynet til vassdragene er ivaretatt gjennom byggegrenser. Forbudet legger opp til at det skal tas s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser ved sp\u00f8rsm\u00e5l om tiltak i strandsonen langs sj\u00f8en og langs viktige vassdrag. Avstand til vassdrag blir tiln\u00e6rmet 0m grunnet oms\u00f8kt tiltak er en eldre dam, og tiltak her vil alltid komme i konflikt med byggegrense mot vassdrag. Vi s\u00f8ker med dette om dispensasjon fra KPA Bergen 2018-2030 \u00a76.2 \u00abByggegrense mot vassdrag\u00bb for fjerning jorddam, nedlegging av dammen v/Storediket, samt etablering av nytt bekkel\u00f8p. Kommuneplan Bergen 2018-2030 \u2013 \u00a731Arealform\u00e5l LNF Hensynet bak LNF-form\u00e5let er \u00e5 bevare landbruksareal, naturomr\u00e5de og friluftsomr\u00e5de, samt unng\u00e5 oppstykking av jordbruksareal. Disse omr\u00e5dene skal prioriteres i et langsiktig perspektiv, og oppstykking av jord og tap av kulturlandskap skal unng\u00e5s. Nedtrappingen og fjerning av jorddam vil ikke p\u00e5virke LNF-form\u00e5let utover at det v\u00e6re en anleggsperiode som gjennomf\u00f8res i 2025. S\u00e5 langt det er mulig skal vassdraget tilbakef\u00f8res til forholdene slik de var f\u00f8r anlegget ble bygget. Det vil bli tilf\u00f8rt \u00abnye\u00bb LNF-areal n\u00e5r dam blir nedtappet vannet fjernes som vist p\u00e5 fig.3 Utover dette vil murdammen videref\u00f8res som den er, og etablering av ny gangsti over dam skal er nesten en videref\u00f8ring av dagens situasjon, slik at ogs\u00e5 fremtidig generasjoner ogs\u00e5 kan f\u00e5 oppleve turomr\u00e5det ved og rundt demningen. Vi s\u00f8ker med dette om dispensasjon fra KPA Bergen 2018-2030 \u00a731 \u00abTiltak i LNF omr\u00e5det\u00bb for for fjerning jorddam, nedlegging av dammen v/Storediket, samt etablering av nytt bekkel\u00f8p. Fig.3 Etter nedtapping 2024-12-20 | Side 4 av 5 Kommuneplan Bergen 2018-2030 \u2013 \u00a732.1.2 og \u00a7 32.6 Tiltak i vassdrag / Drikkevann Hensynet bak bestemmelsene byggegrense mot sj\u00f8 og vassdrag er \u00e5 sikre allmennhetens rett til fri ferdsel og friluftsliv ved kysten, jf. Ot.prp. nr. 32 (2007-2008) s. 63, og hensynet til vassdragene er ivaretatt gjennom byggegrenser. Forbudet legger opp til at det skal tas s\u00e6rlig hensyn til natur- og kulturmilj\u00f8, friluftsliv, Dammen skal nedtappes helt, og det skal etableres et bekkel\u00f8p som vist p\u00e5 figur nr.1 og 2. Selve murdemningen utenom jordaammen skal best\u00e5, mens areal som frem til n\u00e5 har fungert som vassdrag/drikkevann, vil n\u00e5 fremst\u00e5 som LNF omr\u00e5det, S\u00e5 langt det er mulig skal vassdraget tilbakef\u00f8res til forholdene slik de var f\u00f8r anlegget ble bygget. Se figur nr.3 Vi s\u00f8ker med dette om dispensasjon fra KPA Bergen 2018-2030 \u00a732.1.2 \u00abTiltak i vassdrag\u00bb og \u00a732.6 \u00abDrikkevann\u00bb for fjerning jorddam, nedlegging av dammen v/Storediket, samt etablering av nytt bekkel\u00f8p. Nabovarsling B\u00e5de arealet dagens damanlegg st\u00e5r p\u00e5 og, hele omr\u00e5det som i dag er dekket av vann eies av Bergen kommune. Magasinet strekker seg over to eiendommer i Bergen kommune med gnr/bnr hhv 166/22 og 168/3. Bergen kommune, som ogs\u00e5 er tiltakshaver, eier begge eiendommene, og vi s\u00f8ker fritak for nabovarsling etter pbl \u00a721-3 da naboenes interesser ikke blir ber\u00f8rt av oms\u00f8kt tiltak utover at Storediket som reservedrikkevannskilde forsvinner og nytt bekkel\u00f8p etableres Bystyret N\u00e5r det gjelder politisk behandling, s\u00e5 har denne saken allerede v\u00e6rt oppe til behandling i Bystyret den 30. mars 2022 (sak 53/22). Her traff Bergen bystyre vedtak om \u00e5 legge ned dam Storediket som vassdragsanlegg, i tr\u00e5d med anbefalinger fra Bergen Vann. Link til sak: https://www.bergen.kommune.no/hvaskjer/tema/vi-bygger-bergen/vann-og-avlop/dammer/dam-storediket- legges-ned Etter form\u00e5lsbestemmelsen i Pbl \u00a7 1-1 skal loven fremme b\u00e6rekraftig utvikling til beste for den enkelte, samfunnet og fremtidige generasjoner. Oms\u00f8kt dispensasjon fra plangrunnlaget kan gis dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, ikke blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Samlet sett mener vi at hensynene b\u00e5de bak bestemmelsen, samt hensynene i lovens form\u00e5lsbestemmelse, ikke blir vesentlig tilsidesatt n\u00e5r det gjelder oms\u00f8kt tiltak, dette gjelder b\u00e5de for hensynet til byggegrense mot vassdrag, samt arealform\u00e5l LNF. I tillegg mener vi at fordelene ved \u00e5 gi dispensasjon til oms\u00f8kt tiltak v\u00e6re klart st\u00f8rre enn ulempene etter en samlet vurdering. I lys av at tiltaket er et samfunnsnyttig og n\u00f8dvendig tiltak, foreligger det etter v\u00e5r vurdering en tilstrekkelig overvekt av hensyn som taler for dispensasjon. Det anmodes om at det innvilges dispensasjon fra KPA Bergen 2018-2030 for fjerning av jorddam, nedtapping av vann, og etablering av nytt bekkel\u00f8p. Vilk\u00e5rene i plan- og bygningsloven \u00a7 19-2 er etter v\u00e5rt syn oppfylt slik at dispensasjoner kan gis. Med vennlig hilsen Norconsult Norge AS Waldemar Solheim 2024-12-20 | Side 5 av 5 "
}