{
  "dokument_id": "3ba6eab8-f410-5e7c-aebf-5818e8ecaf08",
  "doc_type": "case_presentation",
  "kommune": 5501,
  "tittel": "Sak til viltnemnda  - Fornyet behandling av s\u00f8knad om opprettelse av Tomasjord - Snarby elgvald.",
  "url": "https://innsyn.tromso.kommune.no/application/getMoteDokument?dokid=2001596084",
  "tekst": "Arkivsaksnr. 24/01854-1 Saksbehandler Bo Eide Saksgang M\u00f8tedato Viltnemnda 23.05.2024 Sak til viltnemnda - Fornyet behandling av s\u00f8knad om opprettelse av Tomasjord - Snarby elgvald. Kommunedirekt\u00f8rens innstilling til vedtak: Tomasjord \u2013 Snarby elgvald godkjennes opprettet, med tellende areal p\u00e5 87806 daa. Vedtaket er fattet med hjemmel i Hjorteviltforskriftens \u00a711. Stig-Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r, bymilj\u00f8 1 Hva saken gjelder Det ble 04.09.23 s\u00f8kt om opprettelse av elgvald som omfatter omr\u00e5det som utgj\u00f8res av Tomasjord \u2013 Snarby utmarkslag. Utmarkslaget omfatter alle eiendommer med utmark, p\u00e5 g\u00e5rdsnumrene 3-15 i Troms\u00f8 kommune, og har et tellende areal beregnet til 87806 daa. (Vedlegg 1) Kommunen behandlet s\u00f8knaden i m\u00f8te i viltnemnda 14.09.23, og fattet vedtak om godkjenning og opprettelse. (Vedlegg 2 og 3) Vedtaket ble p\u00e5klaget av tre grunneiere i laget, heretter kalt Klager, (vedlegg 4 og 5) og klagen behandlet i viltnemnda 18.10.23. Viltnemnda opprettholdt sitt vedtak og sendte saken til Statsforvalter for endelig vedtak. Oppsettende virkning av klagen ble ikke gitt av kommunen, og ikke av Statsforvalter i f\u00f8rste omgang. (Vedlegg 6 og 7) 21.11.23 kom vedtak fra statsforvalter, om oppsettende virkning, fattet 20.11.23 (Vedlegg 8) 22.11.23 ble dette videresendt leder i utmarkslaget og jaktleder. (Vedlegg 22) 08.12.23 kom vedtak fra Statsforvalter der kommunes vedtak om opprettelse av elgvald oppheves, og saken bes vurdert p\u00e5 ny av kommunen. (Vedlegg 8). Vedtaket er begrunnet slik: \u00abVi er tvilende til om godkjenningen av valdet er innenfor regelverkets rammer. Det er flere sider ved saken som gj\u00f8r at den fremst\u00e5r som ikke godt nok opplyst.\u00bb Denne saken behandler s\u00f8knaden p\u00e5 ny, med informasjon som har kommet til i perioden siden f\u00f8rste vedtak, og adresserer videre uklarhetene som Statsforvalter anga som grunnlag for opphevelse av tidligere vedtak. Saksutredning Det ble 04.09.23 s\u00f8kt om opprettelse av elgvald som omfatter omr\u00e5det som utgj\u00f8res av Tomasjord \u2013 Snarby utmarkslag. Utmarkslaget omfatter alle eiendommer med utmark, p\u00e5 g\u00e5rdsnumrene 3-15 i Troms\u00f8 kommune, og har et tellende areal beregnet til 87806 daa. S\u00f8knaden er undertegnet av leder i utmarkslaget, og valdansvarlig.(Vedlegg 1) Kommunen behandlet s\u00f8knaden i m\u00f8te i viltnemnda 14.09.23, og fattet vedtak om godkjenning og opprettelse. (Vedlegg 2 og 3) Det fastsatte minstearealet i omr\u00e5det er 6000 daa. Valdet ble i egen sak om tildeling tildelt fellingstillatelse p\u00e5 14 dyr. Vedtaket ble p\u00e5klaget av tre grunneiere i laget, heretter kalt Klager, (vedlegg 4 og 5) og klagen behandlet i viltnemnda 18.10.23. Viltnemnda opprettholdt sitt vedtak og sendte saken til Statsforvalter for endelig vedtak. Oppsettende virkning av klagen ble ikke gitt av kommunen, og ikke av Statsforvalter i f\u00f8rste omgang. (Vedlegg 6 og 7) 21.11.23 kom vedtak fra statsforvalter, om oppsettende virkning, fattet 20.11.23 (Vedlegg 8) 22.11.23 ble dette videresendt leder i utmarkslaget og jaktleder, og jakt stoppet. (Vedlegg 22) Av 14 tildelte elg ble 7 felt f\u00f8r jakta ble stoppet. 08.12.23 kom vedtak fra Statsforvalter der kommunes vedtak om opprettelse av elgvald oppheves, og saken bes vurdert p\u00e5 ny av kommunen. (Vedlegg 8). 2 Gjennom behandlingen av denne saken i kommunen er det i flere omganger kommet innspill fra Klager om saksbehandlers habilitet. (Vedlegg 4, 24, 26, 27). Saksbehandler har fortl\u00f8pende vurdert sin habilitet i saken, med st\u00f8tte i juridisk r\u00e5dgiver p\u00e5 egen enhet, kommuneadvokat og politisk sekretariat i Troms\u00f8 kommune og mener seg habil i saken. Svar fra kommunen ang habilitetssp\u00f8rsm\u00e5let finnes i vedlegg 25, 28 og 29. Med sine 87806 daa tellende areal, og tilh\u00f8rende mulighet for inntil 14 fellingstillatelser er omr\u00e5det det s\u00f8kes om opprettelse av vald p\u00e5, av betydning for god og helhetlig forvaltning av elgbestanden i kommunen, og i det bestemte omr\u00e5det. Ny behandling For jakt\u00e5ret 2024 \u2013 2025 kan s\u00f8knad levert 04.09.23 betraktes som levert f\u00f8r fristen 01.05.24 og kan behandles. Behandlingen vil adressere forholdene som Statsforvalter angir som grunn til opphevelse av opprinnelig vedtak fattet av kommunen 14.09.23. Det kan etter Hjorteviltforskriftens \u00a710 s\u00f8kes om opprettelse og godkjenning av elgvald. En s\u00f8knad skal etter Hjorteviltforskriftens \u00a710 inneholde f\u00f8lgende: a) opplysning om hvilken art s\u00f8knaden gjelder for, b) kart som tydelig viser grensene for valdet, c) oversikt over de eiendommene (g\u00e5rds- og bruksnummer) valdet omfatter, og den enkelte eiendoms st\u00f8rrelse innenfor valdets grenser, d) oversikt over tellende areal som s\u00f8kes godkjent, e) underskrift fra den eller de som lovlig representerer hver enkelt eiendom, og f) valdansvarlig representants navn, postadresse, telefonnummer, e-postadresse og underskrift. Om kravene til s\u00f8knad er oppfyllt, og det er \u00e5pnet for jakt p\u00e5 elg i s\u00f8knadskommunen er det normalt ingen grunn til \u00e5 ikke godkjenne opprettelsen av vald. En kommune vil som viltforvaltningsmyndighet ha interesse av at det drives jakt i alle omr\u00e5der i kommunen som er godkjent for dette, og derfor ha forvaltningsmessig interesse av at det opprettes vald. Tildeling av fellingstillatelser ut fra valdenes st\u00f8rrelse og gjeldende minsteareal for omr\u00e5det, gj\u00f8res i egen sak av det kommunale viltorganet. Om s\u00f8knaden Punkt a, c og d ansees som oppfylt i s\u00f8knaden datert 04.09.23, med vedlegg av dom i Jordskifteretten avsagt 09.12.22 og stadfestet av Lagmannsretten 22.07.23 som lister opp eiendommer og st\u00f8rrelser som er med i utmarkslaget (vedlegg 1 og 10.). I dommen er ogs\u00e5 vedtekter for utmarkslaget fastsl\u00e5tt, deriblant fyldig rundt gjennomf\u00f8ring av elgjakt. Pkt b oppfylles av kart gjengitt her og i vedlegg 20. Kartet viser eiendomsgrenser i, og yttergrenser for laget. Pkt e og f: S\u00f8knaden er underskrevet av Kirsti Altmann og Inge Andr\u00e9 Jenssen, som ble valgt som henholdsvis leder og valdansvarlig i ekstraordin\u00e6rt m\u00f8te i utmarkslaget 03.09.24. Dette er dokumentert ved protokoll fra m\u00f8tet. (vedlegg 11). Statsforvalter peker i sitt opphevelsesvedtak p\u00e5 at en overstryking i s\u00f8knadsskjemaet bidrar til usikkerhet. Vedlegg 12 er en epostveksling som gir bakgrunnen for denne rettelsen. S\u00f8ker har lest av feil arealkolonne i dommen, noe som er p\u00e5pekt av saksbehandler og s\u00e5 rettet. Utmarkslaget er registrert i Br\u00f8nn\u00f8ysundregisteret 18. september 2023. Denne registreringen er p\u00e5klaget av Klager, men opprettholdt i vedtak fra Br\u00f8nn\u00f8ysundregisteret datert 5. januar 2024. 3 Vedtaket er oversendt N\u00e6rings- og Fiskeridepartementet 05.01.24 for endelig behandling. I saksbehandlingen fra Br\u00f8nn\u00f8ysundregisteret bekreftes at utmarkslaget m\u00e5 ansees som stiftet ved dom, med stiftelsesdato 09.12.22. Saken er p.t ikke ferdigbehandlet i departementet. Figur 1: Utdrag fra vedtak av Br\u00f8nn\u00f8ysundregisteret: I klagen p\u00e5 opprinnelig vedtak (Vedlegg 4, pkt b) saken var det et moment fra Klager at laget ikke er lovlig opprettet. Dommen peker ikke p\u00e5 hvem som kan opprette interimstyrer, og Klager mener at de som startet prosessen med styredannelse mm, ikke har rett til det. P\u00e5 dette punktet st\u00f8tter kommunen seg til en uttalelse fra lagmannsrettsdommer i saken, som i skriv til partene i saken klargjorde at: \u00abLagmannsretten har ikke i sin avgj\u00f8relse utpekt kandidater til interimstyrer for de to nye utmarkslagene. Dette er likevel ikke til hinder for at medlemmer i det enkelte lag innkaller til et ekstraordin\u00e6rt \u00e5rsm\u00f8te og velger sine representanter i styre o.a.\u00bb (Vedlegg 14). Denne forst\u00e5elsen av hvem som har anledning til \u00e5 sette i gang prosess med styrevalg mm i et utmarkslag med vedtekter fastsatt ved dom, er videre bekreftet av jordskiftedommer ved Nord - Troms jordskifterett, \u00d8ystein Figur 2 Kartet viser yttergrenser for utmarkslaget Nilsen (Vedlegg 23). Klager har i videre skriv til Statsforvalter i forbindelse med klagebehandlingen (Vedlegg 15) stilt i tvil hvorvidt innkalling til m\u00f8tet der styre ble valgt, ble gjort p\u00e5 rett m\u00e5te. Dette ble ogs\u00e5 bedt redegjort for av Statsforvalter i opphevelsesvedtak. Styreleder Kirsti Altmann redegj\u00f8r i Vedlegg 16 til 20 for prosess rundt innkallingen mv, i forbindelse med Klagers klage til Br\u00f8nn\u00f8ysundregisteret. Kommunen er av den oppfatning at det er tilfredsstillende redegjort for at det er gjort det man rimelig kan forvente i en slik innkalling. 4 Bruken av elektronisk kommunikasjon til innkalling har av Klager blitt fremsatt som et moment. Kommunen er av den oppfatning at krav til skriftlighet i dag i all alminnelighet ansees for oppfylt ved bruk av elektronisk post og sms, Kommunens syn bekreftes av jordskifterettsleder Nord- Troms jordskifterett i epost. (Vedlegg 30) Vedtektene til utmarkslaget omtaler godt rettigheten til den enkelte grunneier, hvordan jakt skal gjennomf\u00f8res i utmarkslaget, og omtaler i \u00a717 hvordan evt tvister med grunnlag i vedtektene skal l\u00f8ses. (Vedlegg 1, s. 53). Det er ikke kjent at noen tvister er begj\u00e6rt l\u00f8st etter denne. Det har videre v\u00e6rt avholdt \u00e5rsm\u00f8te 21.02.24 der ingen tvistesaker ble bragt opp. Det er heller ikke meddelt eller kjent at det finnes noen tvister i rettssystemet som ber\u00f8rer rettighetsforholdene i utmarkslaget. Med disse klargj\u00f8ringene rundt rettigheter og opprettelse mener kommunen \u00e5 ha utf\u00f8rt sin unders\u00f8kelsesplikt, slik det beskrives i veilederen til hjorteviltforskriften og vurderer at det ikke finnes tvister rundt rettighetsforhold eller annet som har betydning for kommunens behandling av s\u00f8knaden, slik det omtales i Veileder til forskriften s. 16 \u2013 17. Det er \u00e5pnet for jakt p\u00e5 elg i omr\u00e5det, i kommunal forskrift for Troms\u00f8 , fastsatt i 2022. Minstearealet i omr\u00e5det er satt til 6000 daa. S\u00f8knaden gir grunnlag for opprettelse av et elgvald, som er sammenhengende og egnet til jakt. I omr\u00e5det T\u00f8nsnes \u2013 Snarby har det v\u00e6rt jaktet elg i mange \u00e5r, organisert av de utmarkslagene som har eksistert i omr\u00e5det, og omr\u00e5det har en produktiv elgstamme. Slik utmarkslaget n\u00e5 fremst\u00e5r, s\u00e5 har eiendommene s\u00f8r for T\u00f8nsvikelva - til og med Gnr 15 igjen blitt en del av laget. Dette er positivt for forvaltningen av elgstammen i denne delen av kommunen, da dette omr\u00e5det en tid ikke har inng\u00e5tt i noe elgvald. Kommunen ser et fungerende elgvald i omr\u00e5det som et godt bidrag til oppfyllelse av Hjorteviltforskriftens \u00a7 1: \u00abForm\u00e5let med denne forskriften er at forvaltningen av hjortevilt ivaretar bestandenes og leveomr\u00e5denes produktivitet og mangfold. Det skal legges til rette for en lokal og b\u00e6rekraftig forvaltning med sikte p\u00e5 n\u00e6rings- og rekreasjonsmessig bruk av hjorteviltressursene. Forvaltningen skal videre sikre bestandsst\u00f8rrelser som f\u00f8rer til at hjortevilt ikke for\u00e5rsaker uakseptable skader og ulemper p\u00e5 andre samfunnsinteresser\u00bb. Som tellende areal skal regnes skog og myr, og myr over skoggrensa som henger sammen med myr under skoggrensa. Hjorteviltforskriftens \u00a78. Tellende areal er oppm\u00e5lt som en del av Lagmannsrettsdommen, og oppgis der til 87806 daa, utm\u00e5lt p\u00e5 AR5-kart. Kommunen ser ikke grunn til \u00e5 ikke legge denne beregningen til grunn for s\u00f8knaden. Et tellende areal p\u00e5 87806 daa vil gi grunnlag for en maksimal tildeling p\u00e5 14 dyr, etter gjeldende minsteareal. Konklusjon S\u00f8knaden fra Tomasjord \u2013 Snarby utmarkslag inneholder de opplysninger som kreves av en s\u00f8knad for behandling. Rettighetene i valdet er slik kommunen vurderer det klargjort i lagets vedtekter, fastsatt ved dom i Lagmannsretten 22.07.2023. Utmarkslaget er godkjent registrert som enhet i enhetsregisteret, med innberettet styreleder og styresammensetning. Det er ogs\u00e5 etter kommunens syn klargjort nok rundt ved opprettelse av styre og s\u00f8knads- prosess til at kravene til en s\u00f8knad er oppfylt, og saken kan behandles. Det oms\u00f8kte valdet tilfredsstiller etter kommunens syn kravet til sammenheng og jaktbarhet, og arealet et stort nok til at s\u00f8knaden kan behandles, med hjemmel i hjorteviltforskriftens \u00a711. 5 Valdet godkjennes med et tellende areal p\u00e5 87806 daa. Vedtakskompetanse Viltnemnda Vedlegg Vedlegg 1 S\u00f8knad_godkjenning_av_elgvald_2023_TSutmarkslag2 Vedlegg 2 Sak 8_23 Opprettelse av Tomasjord - Snarby elgvald Vedlegg 21 Kart grense Tomasjord - Snarby utmarkslag Vedlegg 3 M\u00f8tereferat viltnemda 140923 m vedtak i sak 8 Vedlegg 4 Klage fra grunneier p\u00e5 behandling av s\u00f8knad p\u00e5 elgvald p\u00e5 Tomasjord Snarby datert 120923 Vedlegg 5 Klage fra grunneiers advokat p\u00e5 vedtak fra viltnemda i Troms\u00f8 kommune - til SF og TK datert 250923 Vedlegg 6 Klagesak til behandling i viltnemnda -Troms\u00f8 kommune 181023 Vedlegg 7 Referat fra m\u00f8te i viltnemnda i Troms\u00f8 181023m vedtak i klagesak Vedlegg 8 Fra Statsforvalteren - om oppsettende virkning 211123 Vedlegg 9 Statsforvalters avgj\u00f8relse i klagesak datert 081233 Vedlegg 10 Dom i Lagmannsretten 0901222 Vedlegg 11 Innkalling_og_protokoll_TS_030923 Vedlegg 12 - Forklaring p\u00e5 overstryking Vedlegg 13 Vedtak_Brreg_Sameiet Tomasjord - Snarby Utmarkslag - organisasjonsnummer 932 082 438 (3) (002) Vedlegg 14 Brev fra lagmannsretten om roller ved opprettelse Vedlegg 15 Supplerende elementer til klage-fra klager til SF datert 041223 Vedlegg 16 Klargj\u00f8ring prosess ekstraordin\u00e6rt m\u00f8te Vedlegg 17 Innkalling til x-ordin\u00e6re \u00e5rsm\u00f8ter Kopi Vedlegg 18 Fremm\u00f8teprotokoll_og_fullmakter_TSU_030923 Vedlegg 19 Innkalling begge m\u00f8ter med fullmakter Vedlegg 20 Stemmegivning i prosent Vedlegg 22 Videresending av Vedtak fra Statsforvalteren om oppsettende virkning 221123 Vedlegg 23 Sp\u00f8rsm\u00e5l og svar rundt prosess ved opprettelse av styre i et utmarkslag Vedlegg 24 Henvendelse om inhabilitet desember 2023 Vedlegg 25 Svar p\u00e5 henvendelse om inhabilitet desember 2023 vedlegg 26 Henvendelse om habilitet februar 2023 vedlegg 27 Habilitetsinnsigelse mars 2023 Vedlegg 28 Om habilitet fra politisk sekretariat - feb 2024 Vedlegg 29 Ny vurdering av saksbehandlers habilitet Vedlegg 30 - presisering av begrepet skriftlig - fra jordskiftedommer 6 "
}