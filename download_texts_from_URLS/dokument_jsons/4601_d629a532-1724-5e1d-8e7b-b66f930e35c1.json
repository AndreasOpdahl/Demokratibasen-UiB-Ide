{
  "dokument_id": "d629a532-1724-5e1d-8e7b-b66f930e35c1",
  "doc_type": "case_attachment",
  "kommune": 4601,
  "tittel": "TILBUD OM KJ\u00d8P AV DELER AV EIENDOMMEN GNR. 164, BNR. 1, 3, MFL. I BERGEN KOMMUNE",
  "url": "https://bergen.kommune.no/politikere-utvalg/api/fil/bk360/9134541/TILBUD-OM-KJOP-AV-DELER-AV-EIENDOMMEN-GNR-164-BNR-1-3-MFL-I-BERGEN-KOMMUNE",
  "tekst": " Unntatt offentlighet: Offl \u00a723 BERGEN KOMMUNE BYR\u00c5DSAVDELING FOR DATO DERES DATO 15.09.2023 FINANS, N\u00c6RING OG EIENDOM REFERANSE DERES REFERANSE 2020/3223-34 Postboks 7700 5020 BERGEN SAKSBEHANDLER Trygve Haraldson Prestegard, Avdeling for eiendomsutvikling og forvaltning Tilbud om kj\u00f8p av deler av eiendommen gnr. 164, bnr. 1, 3, mfl. i Bergen kommune Statsbygg har f\u00e5tt oppdrag fra N\u00e6rings- og fiskeridepartementet (NFD), om \u00e5 inng\u00e5 opsjonsavtale for kj\u00f8p av tomt til samlokalisering av Havforskningsinstituttet og Fiskeridirektoratet p\u00e5 Dokken i Bergen. Dialog om inng\u00e5else av opsjonsavtale har p\u00e5g\u00e5tt siden v\u00e5ren 2021. Dialogen mellom partene har v\u00e6rt god, og mange sp\u00f8rsm\u00e5l er avklart. Forhandlingene har n\u00e5 kommet til et niv\u00e5 der Statsbygg ser behovet for \u00e5 formalisere prosessen. Dokken er i dag et umodent utviklingsomr\u00e5de der blant annet fremtidig utnyttelse, reguleringsform\u00e5l og tidspunkt for utbygging m.m. er usikkert. Det ble derfor laget et omforent takstmandat som konkretiserte, og definerte forutsetningene for verdsettelsen. P\u00e5 tross av et omforent takstmandat er det stor variasjon i verdiene fra de eksterne verdivurdererne. Dialogen har vist at partene st\u00e5r langt fra hverandre n\u00e5r det gjelder synes p\u00e5 tomtepris. Statsbygg \u00f8nsker \u00e5 gi et konkret tilbud p\u00e5 de nevnte arealene for \u00e5 komme videre i saken. Tilbudet baserer seg p\u00e5 verdivurdering fra Malling av februar 2023 p\u00e5 NOK 205 mill.kr. Forutsetningen for verdivurderingen var et bygg p\u00e5 40.000 kvm/BTA hvorav 4.450 kvm/BTA under bakkeplan. Bygget er p\u00e5 n\u00e5v\u00e6rende tidspunkt prosjektert til en st\u00f8rrelse p\u00e5 ca. 43.700 kvm/BTA hvorav 7000kvm/BTA under bakkeplan/kjeller. For \u00e5 ta h\u00f8yde for en noe h\u00f8yere utnyttelse og usikkerhet knyttet til den totale st\u00f8rrelsen p\u00e5 bygget tilbys en pris som er NOK 30 mill.kr h\u00f8yere enn verdivurderingen. Statsbygg, org. nr. 971 278 374 (Budgiver) fremsetter herved tilbud (Budet) om kj\u00f8p av deler av eiendommen Dokkeskj\u00e6rskaien 3, gnr. 164, bnr. 1 og 3, samt noe umatrikulert grunn i Bergen (Eiendommen). Budet gis p\u00e5 f\u00f8lgende forutsetninger/betingelser: Kj\u00f8per: Statsbygg, org. nr. 971 278 374. Kj\u00f8pesummen: Kj\u00f8pesummen for eiendommen er NOK 235 mill.kr. I tillegg til Kj\u00f8pesummen skal Kj\u00f8per betale dokumentavgift og tinglysningsgebyr for overskj\u00f8ting av eiendommen. Den tilbudet kj\u00f8pesummen kan ikke gj\u00f8res gjeldende i et eventuelt fremtidig skj\u00f8nn eller takstkommisjon. Heftelser: Det forutsettes at Eiendommen er heftelsesfri (tinglyste og utinglyste), og at samtlige pantedokumenter, leieavtaler og andre heftelser STATSBYGG TLF. 22 95 40 00 ADRESSE Postboks 232 Sentrum, 0103 OSLO NETT statsbygg.no E-POST postmottak@statsbygg.no ORG.NR. 971 278 374 2 av 3 slettes forut for eller i forbindelse med Overtakelse. Eiendommen overtas videre uten leieforhold. Tomteavgrensning: Tomten er p\u00e5 ca. 12.000kvm. Estimert tomteavgrensningen fremg\u00e5r av kartutsnittet under og vil bli endelig avklart under planprosessen. Finansiering: Budet er avgitt under forutsetning av at Kj\u00f8per mottar n\u00f8dvendige bevilgninger for kj\u00f8p av Eiendommen. Forbehold om endelig Kj\u00f8per tar forbehold om at Stortinget godkjenner byggeprosjektet og beslutning i kompetent kj\u00f8p av denne tomten. organ: Due diligence: Kj\u00f8per forbeholder seg retten til \u00e5 gjennomf\u00f8re ytterligere unders\u00f8kelser p\u00e5 tomten. Forurensning: Tomten har forurensede masser, men omfang og kostnader er ikke kjent. Kj\u00f8per jobber med \u00e5 gjennomf\u00f8re grunn- og forurensningsunders\u00f8kelser. Arbeidet ferdigstilles etter planen januar 2024. Bergen kommune har ansvaret for eksisterende forurensning og kostnadene tilknyttet opprydning av forurensningen. Kj\u00f8per h\u00e5ndterer de forurensede massene p\u00e5 tomten. Kostnader knyttet til forurensning innenfor prosjektets n\u00f8dvendige byggegrop og infrastruktur, fordeles med 80% p\u00e5 selger og 20% p\u00e5 kj\u00f8per. Forurensede masser som m\u00e5 fjernes utover etablering av byggegrop og teknisk infrastruktur, som f\u00f8lge av uakseptabel forurensningsgrad, forurensning som eventuelt avdekkes p\u00e5 tilgrensende omr\u00e5der, eller p\u00e5legg fra forurensningsmyndigheten, skal fullt ut bekostes av selger. Anleggsbidrag: Tilbudet legger til grunn et anleggsbidrag p\u00e5 4000kr/kvm i tr\u00e5d med takstmandatet. Anleggsbidrag ut over det som ligger til grunn for takstmandatet skal komme til fratrekk i kj\u00f8pesummen krone for krone. Rivekostnader: Statsbygg river eksisterende bebyggelse ved oppstart av byggeprosjektet og kostnaden g\u00e5r til fratrekk i kj\u00f8pesummen. Bergen 3 av 3 kommune kan evt. rive bebyggelsen for egen regning f\u00f8r Statsbygg overtar tomten. Kj\u00f8pekontrakt: Det forutsettes at partene blir enige om en omforent opsjonsavtale basert p\u00e5 utkast som foreligger mellom partene. Tiltredelse: Statsbygg trenger tiltredelse til tomten s\u00e5 snart reguleringsplanen er vedtatt og finansiering foreligger, forel\u00f8pig ansl\u00e5tt til 1-3. kvartal 2026. Statsbygg aksepterer en sambruk p\u00e5 omr\u00e5det frem til sommeren 2027. En sambruk forutsetter at Bergen kommune kommer tilbake til Statsbygg med detaljert plan for hvilke aktiviteter som m\u00e5 opprettholdes fra 1. kvartal 2026 og frem til sommeren 2027. Varighet: Opsjonsavtalen varer frem til 01.03.2028 med rett til \u00e5 forlenge avtalen med 2 \u00e5r. Budets varighet: Akseptfristen for Budet er den 15.november 2023. Vi ber om tilbakemelding dersom det er behov for lenger frist. *** Dersom det skulle v\u00e6re sp\u00f8rsm\u00e5l til Budet, kan De ta kontakt med Trygve Prestegard p\u00e5 telefon 90914717, mail trpr@statsbygg.no eller med Marianne Jentoft Heggset p\u00e5 telefon 90914717, mail majh@statsbygg.no. Med hilsen Merete Hoff Margrethe Fl\u00f8ystad avdelingsdirekt\u00f8r avdelingsdirekt\u00f8r Dette dokumentet er elektronisk godkjent. "
}