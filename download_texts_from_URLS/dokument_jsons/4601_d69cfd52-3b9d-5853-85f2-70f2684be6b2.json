{
  "dokument_id": "d69cfd52-3b9d-5853-85f2-70f2684be6b2",
  "doc_type": "case_presentation",
  "kommune": 4601,
  "tittel": "Utbyggingsavtale for Kokstadvegen 38 - Kokstadvegen 38 AS",
  "url": "https://bergen.kommune.no/politikere-utvalg/api/fil/bk360/11091662/Framstilling-Utbyggingsavtale-for-Kokstadvegen-38-Kokstadvegen-38-AS",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/139238-26 Utbyggingsavtale for Kokstadvegen 38 - Kokstadvegen 38 AS Hva saken gjelder: Bymilj\u00f8etaten har p\u00e5 vegne av Bergen kommune fremforhandlet avtale med Kokstadvegen 38 AS og Vestland fylkeskommune. Avtalen oppfyller rekkef\u00f8lgekrav i omr\u00e5dereguleringsplan for Kokstad \u00d8st, plan nr. 61130000. Planen ble vedtatt av bystyret f\u00f8rste gang den 22.03.2017. Fylkesmannen i Vestland opphevet kommunens planvedtak den 06.04.2020, som ledd i klagebehandling. Bystyret vedtak planen i ny 2. gangs behandling den 24.06.2020. Utbyggingsavtalen gjelder oppf\u00f8ring av lagerhall og \u00abrad pit\u00bb p\u00e5 totalt 477 kvm BRA. Delfeltet har rekkef\u00f8lgekrav knyttet til Kokstadvegen og gjennomg\u00e5ende turveg i omr\u00e5det. Eiendommen eies av Kokstadvegen 38 AS, og er merket med r\u00f8dt i kartutsnittet under. Dette er den 16. avtalen som inng\u00e5s i planomr\u00e5det etter at omr\u00e5deplan for Kokstad \u00d8st ble vedtatt. Anleggsbidraget i denne avtalen utgj\u00f8r kr 336 285,- f\u00f8r indeksregulering. Bel\u00f8pet ble innbetalt ved utbyggers signering av avtalen. Fagetatens vurdering og anbefaling: Omr\u00e5deplanen har omfattende rekkef\u00f8lgekrav om utbedring av Kokstadvegen med tilrettelegging for gange, sykkel og turveger, samt kollektivfelt i nordre del. Kokstadvegen er markert som bydelsrute i sykkelstrategien for Bergen. Etter avtalen skal utbygger bidra med sin forholdsmessige andel til oppgradering av Kokstadvegen med sideveg, basert p\u00e5 1 eksterne kostnadskalkyler for opparbeidelse/grunnerverv (Asplan Viak/Statens vegvesen i 2018, Sweco i 2020) og grunnerverv (HR Prosjekt AS i 2019), samt Bymilj\u00f8etatens beregninger av realistisk utbyggingspotensiale i den n\u00e6rmeste 10-\u00e5rsperioden. Bymilj\u00f8etaten har vurdert avtalen og anleggsbidraget til \u00e5 v\u00e6re forholdsmessig i samsvar med lovens krav slik det fremg\u00e5r av pbl \u00a7 17-3, 3. ledd. Vestland fylkeskommune er byggherre for fylkesvegen med tilh\u00f8rende anlegg. Bergen kommune er byggherre for kommunale tiltak, med mindre annet avtales. Kostnadsgrunnlaget og beregningen av anleggsbidrag pr. m2 BRA fremg\u00e5r av vedlegg til avtalen. Kostnadene for oppfyllelse av de samlede rekkef\u00f8lgekravene i Kokstad \u00d8st-planen er ansl\u00e5tt til ca. 250 mill. kr. Bymilj\u00f8etaten vurderer det som lite sannsynlig at kostnaden vil kunne dekkes kun gjennom utbyggerbidrag i avtaleperioden. Det vil alts\u00e5 v\u00e6re behov for en offentlig andel dersom reguleringsplanens hovedgrep med oppgradering av Kokstadvegen skal kunne gjennomf\u00f8res. Fylkeskommunen har i brev datert 16.04.2021 tatt et generelt forbehold om finansiering og politisk godkjenning f\u00f8r prosjektoppstart av denne og tilsvarende avtaler. Avtalen har ligget ute til offentlig ettersyn i tidsrommet 11.05.2024 \u2013 11.06.2024. Bymilj\u00f8etaten har ikke mottatt merknader til avtalen. \u00d8konomiske konsekvenser: Ikke relevant. Byr\u00e5dens vurdering og anbefaling/konklusjon: Byr\u00e5den anbefaler at byr\u00e5det godkjenner utbyggingsavtalen med Kokstadveien 38 AS og Vestland fylkeskommune om oppfyllelse av rekkef\u00f8lgekrav i omr\u00e5dereguleringsplan for Kokstad \u00d8st, plan nr. 61130000. Reguleringsplanen ble vedtatt bystyret den 24.06.2020 etter ny 2. gangs behandling. Det er i vurderingen lagt vekt p\u00e5 at utbyggingsavtalen er en av mange avtaler som er inng\u00e5tt for dette omr\u00e5det for \u00e5 sikre gjennomf\u00f8ring av rekkef\u00f8lgekrav i omr\u00e5dereguleringsplanen for Kokstad \u00f8st. N\u00f8dvendig utbedring av Kokstadvegen forutsetter offentlig bidrag, men avtalen vil kunne bidra til \u00e5 oppfylle rekkef\u00f8lgekrav om tilrettelegging for gange, sykkel og turveger, samt kollektivfelt i nordre del av Kokstadvegen. Byr\u00e5den er videre enig med vurderingen som er foretatt av Bymilj\u00f8etaten, da en mener at rekkef\u00f8lgekravene i utbyggingsavtalen er n\u00f8dvendige, og at tiltak og kostnad anses som forholdsmessige etter kravene i pbl \u00a7 17-3. Vedtakskompetanse: Myndighet til \u00e5 inng\u00e5 utbyggingsavtaler er delegert til byr\u00e5det, jf. bystyresak 378-20 Byr\u00e5dets fullmakter \u00a718: \u00abByr\u00e5det kan ogs\u00e5 inng\u00e5 utbyggingsavtaler jf. plbl \u00a7 17 (ref. bystyresak 63/07)\u00bb Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det godkjenner utbyggingsavtalen med Kokstadveien 38 AS og Vestland fylkeskommune. 2. Byr\u00e5d for byutvikling delegeres myndighet til \u00e5 signere utbyggingsavtalen p\u00e5 vegne av kommunen. Dato: 24. september 2024 2 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat av 31.07.2024 med f\u00f8lgende vedlegg: Fremforhandlet utbyggingsavtale med vedlegg: - Beregning av anleggsbidrag pr. kvm BRA - Vedtak fra Plan- og bygningsetaten av 24.05.2023 3 "
}