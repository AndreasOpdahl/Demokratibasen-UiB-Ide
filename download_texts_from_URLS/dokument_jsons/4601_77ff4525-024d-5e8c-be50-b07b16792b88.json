{
  "dokument_id": "77ff4525-024d-5e8c-be50-b07b16792b88",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 33 fra Christian Haugen (FRP) om aldersvennlig transport - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/10290389/Svar-pa-skriftlig-sporsmal-nr-33-fra-Christian-Haugen-FRP-om-aldersvennlig-transport-Utvalg-for-helse-og-sosial-2024",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/65592-3 Bystyrets kontor v/ Anne Marit Myrstad Eriksen Saksbehandler: Ann Kristin Berge Dato: 29. april 2024 Fra Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 33 fra Christian Haugen (FRP) om aldersvennlig transport - Utvalg for helse og sosial 2024 Representanten Christian Haugen (FrP) har den 17. april 2024 sendt inn f\u00f8lgende skriftlige sp\u00f8rsm\u00e5l: Mange eldre sliter med ensomhet og inaktivitet. I Bergen har Skyss tidligere hatt et tilbud som heter servicelinjen for \u00e5 bidra til enklere transport fra og til ulike tilbud for eldre. I Oslo er det etablert \u00abRosa busser\u00bb i regi av Ruter. Rosa busser: Aldersvennlig transport - Transport - Oslo kommune I 2020 utf\u00f8rte Skyss en utredning av sitt tilbud for eldre som anbefalte at man utvidet tilbudet: https://www.skyss.no/globalassets/om-skyss/strategiar-og-fagstoff/fagrapportar-og- utgreiingar/2020/aldersvennligtransport_rapport-mbk-logo.pdf Sp\u00f8rsm\u00e5l: Hva tenker byr\u00e5det om aldersvennlig transport og \u00f8nsker byr\u00e5det \u00e5 ta initiativ opp mot fylkeskommunen om \u00e5 tilby Rosa busser i Bergen? Svar fra byr\u00e5den: \u00c5 ha mulighet til \u00e5 komme seg ut for \u00e5 handle varer, opps\u00f8ke servicetilbud og delta p\u00e5 sosiale og fysiske aktiviteter, er viktig for v\u00e5r opplevelse av selvstendighet.En del eldre har av ulike grunner vanskeligheter med \u00e5 bruke det ordin\u00e6re kollektivtransportsystemet. For dem kan fleksible kollektivtilbud som sp\u00f8rrer her viser til, v\u00e6re en god l\u00f8sning. Byr\u00e5det \u00f8nsker \u00e5 styrke fokus p\u00e5 planlegging og utvikling av et aldersvennlig samfunn. Et av kjennetegnene ved et aldersvennlig samfunn er at tilgangen p\u00e5 kollektivtransport er enkel og tilgjengelig. Byr\u00e5det er kjent med at det p\u00e5g\u00e5r et to\u00e5rig pilotprosjekt med digital bestillingstransport p\u00e5 Tertnes, i regi av Skyss. Pilotprosjektet er ferdig h\u00f8sten 2024, og forel\u00f8pige resultater viser at bestillingstransporten benyttes og at brukerne er forn\u00f8yde. Byr\u00e5d for byutvikling deltar i samordningsr\u00e5det for bedre kollektivtrafikk sammen med Vestland fylkeskommune og Skyss, og vil ta opp saken om Aldersvennlig transport i Bergen i samordningsr\u00e5det p\u00e5 neste m\u00f8te som er 7. juni 2024. Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}