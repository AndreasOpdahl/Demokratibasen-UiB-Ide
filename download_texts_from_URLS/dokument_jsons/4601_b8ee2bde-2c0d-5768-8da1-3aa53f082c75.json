{
  "dokument_id": "b8ee2bde-2c0d-5768-8da1-3aa53f082c75",
  "doc_type": "case_presentation",
  "kommune": 4601,
  "tittel": "Orienteringssak til UHSO -  Nedleggelse av etat for vurdering og rehabilitering",
  "url": "https://bergen.kommune.no/politikere-utvalg/api/fil/bk360/11444679/Framstilling-Orienteringssak-til-UHSO-Nedleggelse-av-etat-for-vurdering-og-rehabilitering",
  "tekst": " Utvalg for helse og sosial Saksframstilling V\u00e5r referanse: 2023/254589-41 Saksbehandler: Elise St\u00f8ver Orienteringssak til UHSO - Nedleggelse av etat for vurdering og rehabilitering Hva saken gjelder: Partiene Ap, SV og R fremmet, via e-post 30.10.2024, foresp\u00f8rsel om en sak p\u00e5 sakslisten til utvalg for helse og sosials m\u00f8te 13.11.2024. Ap, SV og R har 6 av 17 medlemmer i utvalg for helse og sosial, og innfrir med dette krav jf. kommuneloven \u00a7 11-3 (1), siste setning, \u00abEn sak skal settes p\u00e5 sakslisten hvis minst 1/3 av organets medlemmer krever det.\u00bb I den ovennevnte foresp\u00f8rselen om en sak p\u00e5 sakslisten skrives det: \u00ab[...] Utvalg for helse og sosial setter en sak som tar for seg en redegj\u00f8relse for prosessen som ang\u00e5r nedleggelsen av etat for vurdering og rehabilitering p\u00e5 sakskartet til f\u00f8rstkommende utvalgsm\u00f8te. Utvalget ber byr\u00e5det gi en skriftlig orientering om bakgrunnen for avviklingen, som blant annet inneholder: - Hvordan gir denne nedleggelsen og omorganisering bedre tjenester? - Har de tillitsvalgte blitt h\u00f8rt og involvert f\u00f8r beslutningen ble tatt? - Hvordan praktisk skal nye endringene gjennomf\u00f8res? - Hva med kvalitet p\u00e5 tjenester med tanke p\u00e5 pasient forel\u00f8p, kjenne pasientene osv? - Er det snakk om oppsigelser? - Hva sier fagmilj\u00f8ene om stadig splittelse?\u00bb Bystyrets kontor har oversendt foresp\u00f8rselen til byr\u00e5dsavdeling for eldre, helse og omsorg 1.11.2024. Eventuelle oversendelser fra byr\u00e5det i forkant av m\u00f8tet vil bli knyttet til denne saken som vedlegg. Hva som menes med en orienteringssak er n\u00e6rmere presisert i Kommunal- og distriktsdepartementets veileder om \u00abSaksbehandling i folkevalgte organer i kommuner og fylkeskommuner\u00bb, som sier at med orienteringssak menes saker der organet skal orienteres om en sak uten at det skal fattes noe vedtak. Forslag til vedtak: Saken tas til orientering. Dato: 6. november 2024 \u00d8ivind Hauge St\u00f8le - Fagleder Elise St\u00f8ver - R\u00e5dgiver Dokumentet er godkjent elektronisk. 1 Vedlegg: Eventuelle oversendte vedlegg knyttes til fortl\u00f8pende og ettersendes. 2 "
}