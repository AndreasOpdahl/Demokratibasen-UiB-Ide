{
  "dokument_id": "59b1d81d-194e-54af-8123-1927d8145c28",
  "doc_type": "case_presentation",
  "kommune": 4601,
  "tittel": "S\u00e6rskilte fondsavsetninger i forbindelse med \u00e5rsregnskap 2024",
  "url": "https://bergen.kommune.no/politikere-utvalg/api/fil/bk360/11693993/Framstilling-Saerskilte-fondsavsetninger-i-forbindelse-med-arsregnskap-2024",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/164096-37 S\u00e6rskilte fondsavsetninger i forbindelse med \u00e5rsregnskap 2024 Hva saken gjelder: Spesielle fondsavsetninger i forbindelse med \u00e5rsregnskapet for 2024. Gjelder avsetninger av spesiell karakter og/eller avsetninger som det er spesielt viktig er tilgjengelig tidlig i budsjett\u00e5ret 2025. \u00d8konomiske konsekvenser: Totalt foresl\u00e5s det \u00e5 sette av 12,7 mill. til fond i 2024-regnskapet for bruk i 2025. Ubrukte midler i 2024 vil isolert sett bedre driftsresultatet i \u00e5r, mens bruken av de samme midlene neste \u00e5r vil svekke driftsresultatet i 2025 tilsvarende. Byr\u00e5dens vurdering og anbefaling/konklusjon: Samlet forsl\u00e5r finansbyr\u00e5den at det i forbindelse med regnskapsavslutningen legges til rette for fondsavsetninger p\u00e5 i alt 12,7 mill. til de form\u00e5l som er gjennomg\u00e5tt i den f\u00f8lgende saksutredningen. Vedtakskompetanse: Gjeldende \u00f8konomireglement og budsjettfullmakter, punkt 4.8, sist oppdatert av bystyret 26. april 2022 i sak 40/22: Samsvar mellom bystyrets og byr\u00e5dets budsjettfullmakter etter bystyrets vedtak i B-sak 351/22 2. Tertialrapport 2021. Byr\u00e5d for innstiller til byr\u00e5det \u00e5 fatte f\u00f8lgende vedtak: Byr\u00e5det vedtar de avsetninger i regnskapet for 2024 som fremg\u00e5r av sakens premisser og gir administrasjonen fullmakt til \u00e5 gjennomf\u00f8re detaljerte justeringer av budsjettet for 2025. Dato: 18. desember 2024 Jacob M\u00e6hle Byr\u00e5d for finans Dokumentet er godkjent elektronisk. 1 Saksframstilling: Det er mottatt innspill fra byr\u00e5dsavdelingene om s\u00e6rskilte fondsavsetninger ved \u00e5rsavslutningen av 2024-regnskapet. Disse innspillene er vurdert i forhold til \u00f8konomireglementet og budsjettfullmaktenes punkt 4.8, der det bl.a. heter: \u00abByr\u00e5det kan i desember i regnskaps\u00e5ret \u2013 i spesielle tilfeller, og i tilfeller med et visst hastemoment \u2013 i egen sak vedta at det skal legges til rette for regnskapsmessige avsetninger til disposisjonsfond ved \u00e5rsavslutningen. Slike vedtak skal ogs\u00e5 omfatte vedtak om tilh\u00f8rende budsjettjusteringer. F\u00f8lgende forutsetninger gjelder for de aktuelle tiltak i denne sammenheng: \uf02d Tiltaket m\u00e5 v\u00e6re budsjettert i innev\u00e6rende budsjett\u00e5r. \uf02d Tiltaket er av s\u00e6rskilte/uforutsette \u00e5rsaker ikke er kommet til utf\u00f8ring innev\u00e6rende \u00e5r. \uf02d Tiltaket m\u00e5 inneb\u00e6re et hastemoment, i den forstand at det er viktig at midlene er tilgjengelig tidlig i p\u00e5f\u00f8lgende \u00e5r. Med hastemoment menes utgifter som i hovedsak forventes \u00e5 p\u00e5l\u00f8pe innenfor f\u00f8rste halv\u00e5r av det p\u00e5f\u00f8lgende budsjett\u00e5ret. \uf02d Tiltaket m\u00e5 v\u00e6re av engangskarakter med et konket form\u00e5l. \uf02d Avsetning av midler fra generelle mindreutgifter/merinntekter p\u00e5 et tjenesteomr\u00e5de (eller en resultatenhet) faller ikke innenfor disse retningslinjene, og for slike forslag henvises til punkt 4.15.1 i \u00d8konomireglementet \u00abH\u00e5ndtering av regnskapsmessig mer-/mindreforbruk p\u00e5 resultatenhetene. \uf02d Ved bruk av slike fondsmidler i nytt budsjett\u00e5r skal det foretas balanserte budsjettjusteringer i aktuell byr\u00e5dsavdeling, i tr\u00e5d med \u00d8konomireglementets pkt. 2.2.3 Bruk av avsetninger, og det skal dermed ikke inng\u00e5 i vedtatt budsjett for det nye budsjett\u00e5ret (etter \u00abDetaljeringssaken\u00bb).\u00bb Samlet forsl\u00e5r finansbyr\u00e5den at det i forbindelse med regnskapsavslutningen legges til rette for fondsavsetninger p\u00e5 i alt 12,7 mill. til de form\u00e5l som gjennomg\u00e5s i denne saken, og at det gj\u00f8res balanserte budsjettmessige justeringer i tr\u00e5d med dette. Regnskapsf\u00f8ringen skal skje med basis i det n\u00f8yaktig beregnede bel\u00f8p ved \u00e5rsavslutningen. Form\u00e5lene er oppsummert i tabellen under. Det presiseres at i en situasjon med regnskapsmessig underskudd for bykassen som helhet, kan de budsjetterte fondsavsetninger - helt eller delvis - bli str\u00f8ket i tr\u00e5d med strykningsreglene i de kommunale regnskapsforskriftene. Alle fondsavsetninger er oppad begrenset til de faktiske mindreutgifter i den aktuelle resultatenhet. Sett i lys av den \u00f8konomiske situasjonen, er det stor sannsynlighet for at det kan skje for regnskaps\u00e5ret 2024. I den grad tidligere avsatte fondsmidler (ubundne driftsfond/disposisjonsfond) ikke er benyttet i 2024, vil de automatisk bli st\u00e5ende disponibelt til neste \u00e5r. 2 Samlet oversikt per byr\u00e5dsavdeling: Tj.omr. Tiltak Bel\u00f8p Byr\u00e5dsleders avdeling 16 Byr\u00e5dets arbeid med ny kommuneplan og kommunal planstrategi 700 000 16 N\u00e6rv\u00e6rsprosjekt 3 095 000 1 - BLED Totalt 3 795 000 Byr\u00e5dsavdeling for finans 16 Oppgradering til fiberforbindelse 1 659 000 2 - BFIN Totalt 1 659 000 Byr\u00e5dsavdeling for eldre, helse og omsorg 03A Forprosjekt nytt fagsystem for pleie og omsorgstjenesten 1 300 000 03A Styrking av ern\u00e6ringstilbudet p\u00e5 sykehjemmene 1 000 000 3 - BEHO Totalt 2 300 000 Byr\u00e5dsavdeling for byutvikling 10A Buffersone verdensarvstedet Bryggen 975 000 5 - BBU Totalt 975 000 Byr\u00e5dsavdeling for barnevern, sosial og mangfold 04C Ombygning Bergen inkluderingssenter 1 500 000 6 -BBSM Totalt 1 500 000 Byr\u00e5dsavdeling for n\u00e6ring, kultur og idrett 13 KVU S\u00f8reide 11-er fotballbane, verifisering av tomt 2 500 000 7 - BNKI Totalt 2 500 000 Totalsum 12 729 000 I det f\u00f8lgende presenteres byr\u00e5dsavdelingenes beskrivelser av de tiltakene som tilr\u00e5s satt av p\u00e5 fond til bruk neste \u00e5r: Byr\u00e5dsleders avdeling: Tjenesteomr\u00e5de 16 \u2013 Administrasjon og fellesfunksjoner Byr\u00e5dets arbeid med ny kommuneplan og kommunal planstrategi (0,7 mill.) Byr\u00e5det har siden tiltredelsen forberedt arbeidet med revisjon av kommuneplanens samfunnsdel og arealdel, og Klosterhagen-erkl\u00e6ringen uttrykker f\u00f8lgende politiske ambisjoner: \u2022 Byr\u00e5det vil rullere kommuneplanens samfunnsdel (KPS) og arealdel (KPA), med m\u00e5l om \u00e5 legge til rette for flere boliger og en mindre detaljert kommuneplan. \u2022 Byr\u00e5det vil ogs\u00e5 at saksbehandling og planprosesser skal bli vesentlig raskere og mer effektiv. \u2022 Byr\u00e5det har et m\u00e5l om \u00e5 sette i gang arbeidet med KPS og KPA parallelt. Byr\u00e5det redegjorde for byr\u00e5dets arbeid med ny kommuneplan og kommunal planstrategi i byr\u00e5dssak 1063/24, vedtatt 21.03.24, og det ble bevilget 0,7 mill. i Revidert budsjett 2024 til arbeidet i \u00e5r. Som redegjort for i byr\u00e5dssaken var den tentative fremdriftsplanen for arbeidet sv\u00e6rt stram. Etter planen skulle blant annet medvirkningsprosesser startet i l\u00f8pet av h\u00f8sten, men arbeidet er noe forsinket. Det foresl\u00e5s \u00e5 sette av inntil 0,7 mill. for \u00e5 fullf\u00f8re det planlagte arbeidet. 3 N\u00e6rv\u00e6rsprosjekt (3,0 mill.) Byr\u00e5det har satt i gang et prosjekt for \u00e5 redusere sykefrav\u00e6ret i Bergen kommune, N\u00e6rv\u00e6rsprosjektet. M\u00e5let med prosjektet er \u00e5 \u00f8ke kvaliteten i tjenestene, gi ansatte en bedre arbeidshverdag og arbeidsmilj\u00f8, gj\u00f8re det lettere for ledere \u00e5 f\u00f8lge opp sine ansatte og redusere kostnadene til vikarer. N\u00e6rv\u00e6rsprosjektet er en viktig satsing for byr\u00e5det, og startet opp v\u00e5ren 2024. Det er ansatt en prosjektleder, som samarbeider og koordinerer n\u00e6rv\u00e6rsarbeid mellom byr\u00e5dsavdelingene. Prosjektet har en varighet p\u00e5 to \u00e5r, og det ble bevilget 4,0 mill. til form\u00e5let i 2024. Siden oppstarten ble noe forsinket, er det brukt f\u00e6rre midler enn bevilget. Det foresl\u00e5s \u00e5 sette av inntil 3,0 mill. for \u00e5 fullf\u00f8re det planlagte arbeidet. Byr\u00e5dsavdeling for finans Tjenesteomr\u00e5de 16 \u2013 Administrasjon og fellesfunksjoner Oppgradering til fiberforbindelse (1,66 mill.) I fm. Handlings- og \u00f8konomiplan 2022-2025 ble det bevilget engangsmidler for 2022, 2023 og 2024 for \u00e5 sikre at alle kommunale lokasjoner skal ha n\u00f8dvendig tilgang til bl.a. journalsystem og Sikker Sone gjennom en stabil l\u00f8sning for internett/datalinjer. Bergen kommune har en omfattende portef\u00f8lje med lokasjoner hvor det foreg\u00e5r tjenesteproduksjon, og noen av disse har fortsatt datalinje gjennom kobbernettet som eies av Telenor. For \u00e5 opprettholde n\u00f8dvendig internettilgang, skal det oppgraderes til fibernett n\u00e5r Telenor legger ned kobbernettet. Engangsmidler i budsjett 2024 utgj\u00f8r 1,8 mill. Det er benyttet 171 500 kroner per utl\u00f8pet av november. Det gjenst\u00e5r utfordringer p\u00e5 noen lokasjoner, som medf\u00f8rer at arbeidet med disse vil fortsette i 2025. Det er viktig at midlene er tilgjengelige i starten av 2025, siden det forventes utgifter i f\u00f8rste halvdel av 2025. Det foresl\u00e5s at ubenyttede midler ved \u00e5rets slutt, inntil 1,66 mill., avsettes til disposisjonsfond, for \u00e5 kunne ferdigstille gjenst\u00e5ende lokasjoner. Byr\u00e5dsavdeling for eldre, helse og omsorg Tjenesteomr\u00e5de 03A \u2013 Tjenester til eldre Nytt pleie og omsorgssystem (1,3 mill.) I 2024-budsjettet ble det bevilget 2,5 mill. til et forprosjekt for \u00e5 skifte ut dagens fagsystem (elektronisk pasientjournal system) som brukes i kommunens pleie- og omsorgstjenester. Systemet brukes b\u00e5de av Byr\u00e5dsavdeling for eldre helse og omsorg, og Byr\u00e5dsavdeling for barnevern, sosiale tjenester og mangfold. Forprosjektet kom i gang noe senere enn planlagt, og det vil bli brukt mindre midler i 2024 enn det som er bevilget. I 2024 har det blant annet v\u00e6rt arbeidet med funksjonell behovskartlegging i de ber\u00f8rte tjenestene. Det har ogs\u00e5 i samarbeid med KS v\u00e6rt jobbet med arkitekturvisjon og tekniske krav. Dette forprosjektet forventes \u00e5 bli fullf\u00f8rt i mai 2025. Deretter vil anskaffelsesprosjektet, som ligger inne i handlings- og \u00f8konomiplanen for 2025-2028, bli startet opp. Det foresl\u00e5s \u00e5 sette av inntil 1,3 mill. for \u00e5 fullf\u00f8re forprosjektet i 2025. Styrking av ern\u00e6ringstilbudet p\u00e5 sykehjemmene i Bergen (1,0 mill.) I 2024-budsjettet ble det bevilget 1,0 mill. i engangsmidler til \u00e5 styrke ern\u00e6ringstilbudet ved sykehjemmene i Bergen. Tiltaket inngikk i budsjettavtalen mellom H, FrP, SP, BL, INP og PP. Det har tatt lengre tid enn planlagt \u00e5 f\u00e5 avklart innholdet i prosjektet, og oppstarten har dermed blitt forsinket. Som en forberedelse til prosjektet har det i 2024 har det v\u00e6rt 4 gjennomf\u00f8rt tre fagdager og engangsoppl\u00e6ring i matfaglig arbeid for nyansatte servicemedarbeidere. Selve arbeidet starter opp i januar 2025, der det skal gjennomf\u00f8res et prosjekt med en klinisk ern\u00e6ringsfysiolog som ressurs for sykehjemmene i 2025. Hovedarbeidsoppgaver vil v\u00e6re \u00e5 sikre gode rutiner for ern\u00e6ringsarbeid og m\u00e5ltider, blant annet dialog mellom kj\u00f8kken og pleie p\u00e5 sykehjem. Dette var blant annet et forbedringspunkt p\u00e5pekt i forvaltningsrevisjon fra 2023 p\u00e5 systematisk og individuelt ern\u00e6ringsarbeid. Ressursen skal bidra i \u00e5 utarbeide en kompetanseplan i mat og ern\u00e6ringsarbeid for servicemedarbeidere, for \u00e5 sikre kvalitet, god oppgavedeling og hindre u\u00f8nsket variasjon mellom enheter rundt mattilbudet. Dette er en helhetlig satsing som vil legge grunnlaget for varige forbedringer i ern\u00e6ringsarbeidet. Gjennom systematisk kompetansebygging, tverrfaglig samarbeid og oppf\u00f8lging av nasjonale retningslinjer, sikres en b\u00e6rekraftig utvikling av kvaliteten p\u00e5 mat- og ern\u00e6ringsoppf\u00f8lgingen over tid, herunder brukers egne \u00f8nsker og behov. Det foresl\u00e5s \u00e5 sette av inntil 1,0 mill. for \u00e5 fullf\u00f8re prosjektet i 2025. Byr\u00e5dsavdeling for byutvikling Tjenesteomr\u00e5de 10A \u2013 Offentlig plan, byplanlegging og kulturminnevern Buffersone Verdensarvstedet Bryggen (0,975 mill.) I 2024-budsjettet ble det satt av 1,48 mill. til arbeidet med \u00e5 lage en buffersoneplan for Bryggen. Bryggens universelle verdier som verdensarv, og Bryggens plass i den historiske byen, skal sikres gjennom en buffersoneplan godkjent av UNESCOs Verdensarvkomite. Verdensarvstedet Bryggen har i dag ingen formell buffersone. If\u00f8lge internasjonale regler for forvaltning av verdensarven, er det et krav til statsparten \u00e5 definere et omr\u00e5de som sikrer verdensarven b\u00e5de visuelt, funksjonelt og strukturelt. Innf\u00f8ring av restriktiv ansettelsespolitikk og senere ansettelsesstopp, har f\u00f8rt til at oppstart av prosjektet er forsinket. Etter avklaringer er det n\u00e5 ansatt intern ressurs, som var ledig etter omorganisering, i prosjektstillingen og arbeidet starter opp fra 01.01.2025. I Revidert budsjett 2024 ble 0,5 mill. av prosjektmidlene inndratt p\u00e5 grunn av forsinket oppstart. Resterende midler i 2024-budsjettet er n\u00f8dvendig for \u00e5 finansiere arbeidet i prosjektperioden. Det foresl\u00e5s \u00e5 sette av 0,975 mill. til arbeidet med buffersonen i 2025. Byr\u00e5dsavdeling for barnevern, sosiale tjenester og mangfold Tjenesteomr\u00e5de 04C \u2013 Introduksjon og tolketjenester Ombygging Bergen inkluderingssenter (1,5 mill.) I forbindelse med 2. tertialrapport er det bevilget 3 mill. i 2024 til ombygging av Bergen inkluderingssenter for at senteret skal romme flere ansatte fra 01.01.25. Grunnskole for voksne og administrasjonen ved Etat for inkludering skal flytte inn i senteret frem mot nytt\u00e5r. Leverand\u00f8ren estimerer at det skal brukes 1,5 mill. i 2024 og resterende i f\u00f8rste halv\u00e5ret i 2025. Det foresl\u00e5s \u00e5 sette av kr. 1,5 mill. for \u00e5 fullf\u00f8re prosjektet i 2025. Byr\u00e5dsavdeling for n\u00e6ring, kultur og idrett Tjenesteomr\u00e5de 13 \u2013 Idrett KVU 11er-fotballbane S\u00f8reide 5 I Idrettsplanen 2017\u20132027 er det p\u00e5pekt behov for en ny permanent 11er-fotballbane p\u00e5 S\u00f8reide. S\u00f8reide IL benytter seg per i dag av en midlertidig fotballbane p\u00e5 tomten til gamle S\u00f8reide skole som er under planlegging til ny ungdomsskole. Det er n\u00e5 \u00f8nskelig med en konseptvalgutredning for \u00e5 se p\u00e5 ulike tomter som er blitt identifisert som passende lokasjoner for en ny bane. Det ble vedtatt i byr\u00e5dssak 1047/24 \u00e5 sette av 2,5 mill. til gjennomf\u00f8ring av KVU til dette. KVU-arbeidet er forsinket, og det er derfor behov for \u00e5 overf\u00f8re \u00e5rets bevilgning til 2025, og midlene foresl\u00e5s avsatt til disposisjonsfond. 6 "
}