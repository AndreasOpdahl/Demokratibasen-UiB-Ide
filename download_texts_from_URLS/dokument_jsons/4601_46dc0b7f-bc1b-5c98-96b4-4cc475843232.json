{
  "dokument_id": "46dc0b7f-bc1b-5c98-96b4-4cc475843232",
  "doc_type": "case_presentation",
  "kommune": 4601,
  "tittel": "\u00c5rstad gnr 161 bnr 1317 Kolstien. Klage p\u00e5 rammetillatelse p\u00e5 vilk\u00e5r for oppf\u00f8ring av tomannsbolig m.m.",
  "url": "https://bergen.kommune.no/politikere-utvalg/api/fil/bk360/9406581/Framstilling-Arstad-gnr-161-bnr-1317-Kolstien-Klage-pa-rammetillatelse-pa-vilkar-for-oppforing-av-tomannsbolig-m-m-",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/235430-10 \u00c5rstad gnr 161 bnr 1317 Kolstien. Klage p\u00e5 rammetillatelse p\u00e5 vilk\u00e5r for oppf\u00f8ring av tomannsbolig m.m. Hva saken gjelder: Saken gjelder klage p\u00e5 vedtak datert 05.09.2023, der det er gitt rammetillatelse p\u00e5 vilk\u00e5r for oppf\u00f8ring av tomannsbolig med parkeringskjeller (482,7 m2). Tillatelsen ble gitt da en kom til at det forel\u00e5 rettslig grunnlag \u00e5 dispensere fra KPA \u00a7 3.1 om plankrav og \u00a7 17 om parkering, og fra reguleringsplanen \u00a7 4 om takvinkel, \u00a7 6 om byggeh\u00f8yde og \u00a7 7 om takflate, jf. pbl. \u00a7 19-2. Vedtaket er p\u00e5klaget av nabo Charlotte Hystad og Eivind S\u00f8rheim, Hilde J. M\u00e6land og Sergej Tyvenko. Vedtaket er ogs\u00e5 p\u00e5klaget av nabo til felles, privat vei, Kamilla Botne i brev av 19.09.2023. Tiltakshaver er Arne Skag og Stein Trengereid. Ansvarlig s\u00f8ker er Ole Andreas Bjelland i En til En Arkitekter AS. En tidligere s\u00f8knad for et mer omfattende tiltak p\u00e5 537 m2 BRA, ble avsl\u00e5tt i vedtak datert 14.12.2022. Eiendommen omfattes delvis av eldre reguleringsplan for \u00c5RSTAD. KOLSTIEN G\u00c5RD, stadfestet 1954, og er regulert til bolig. KPA for \u00c5RSTAD/FANA/BERGENHUS. KDP LAND\u00c5S, stadfestet 1996, viser hovedsakelig eiendommen som friomr\u00e5de (85 %) og en mindre del som boligomr\u00e5de (15,2 %). Den delen av eiendommen vist som bolig i kommunedelplanen er ogs\u00e5 vist som omr\u00e5de unntatt fra rettsvirkning. KPA viser eiendommen som \u00f8vrig byggesone, og den ligger innenfor hensynssonene Aktsomhetsomr\u00e5der for steinsprang, jord- og flomskred og sn\u00f8skred, Kulturmilj\u00f8 Land\u00e5s og Naturmilj\u00f8 \u2013 naturtyper. Store deler av eiendommen inng\u00e5r i friluftsomr\u00e5det Sentrale Byfjell (Bymilj\u00f8etaten, 2016). Byfjellsgrensen g\u00e5r langs eiendomsgrensen i \u00f8st og s\u00f8r. Eiendommen grenser til friluftsomr\u00e5det Natlandslia (Naturbase). Tiltaket krever dispensasjon fra KPA \u00a7 3.1 om plankrav og \u00a7 17 om parkering, og fra reguleringsplanen \u00a7 4 om takvinkel, \u00a7 6 om byggeh\u00f8yde og \u00a7 7 om takflate. Det er s\u00f8kt om og innvilget dispensasjon, jf. pbl. \u00a7\u00a7 19-1 og 19-2. Stein Trengereid (eier av gbnr. 161/1316) har gitt samtykke til oppf\u00f8ring av tiltak n\u00e6rmere eiendomsgrense enn 4 meter, jf. pbl. \u00a7 29-4. Ansvarlig s\u00f8ker har nabovarslet i tr\u00e5d med pbl. \u00a7 21-3. Det kom inn merknader fra Heike Christina Beerbaum (gbnr. 161/1106 og 161/313), Anita Gi\u00e6ver Hansen (gbnr. 161/1317), Eivind S\u00f8rheim og Charlotte Hystad (gbnr. 161/1087) og Hilde Joranger M\u00e6land og Sergei Tykvenko (gbnr. 161/1085). Merknadene gjelder i hovedsak skredfare og overvannsh\u00e5ndtering, belastning p\u00e5 vei og vedlikeholdsutgifter til privat vei, naturforhold og visuelle kvaliteter. Det vises til rammetillatelsens pkt. 3.2 for s\u00f8kers tilsvar og Plan- og bygningsetatens kommentarer til nabomerknadene. Byantikvaren uttaler i brev av 07.07.2023 at tiltaket ikke vil komme i stor konflikt med hensynssonenes retningslinjer. 1 Byarkitekten anbefaler tiltaket i brev av 11.07.2023 under forutsetning av at det foretas en mindre justering av takform og volum, og at terrenget tilbakefylles p\u00e5 forsiden som vist i tegningsmaterialet. Bymilj\u00f8etaten peker i brev av 29.06.2023 p\u00e5 at omr\u00e5det har spesielle naturkvaliteter, og skal beskyttes mot u\u00f8nsket p\u00e5virkning, s\u00e6rlig av hensyn til naturtypen rik edell\u00f8vsskog. Bymilj\u00f8etaten vil likevel ikke frar\u00e5de at det gis dispensasjon, under vilk\u00e5r at det etableres skredsikringstiltak som beskrevet i s\u00f8knaden. Saken kan stille seg annerledes dersom det er behov for alternative skredsikringstiltak eller anbefalte tiltak blir mer omfattende ved detaljprosjektering. Bymilj\u00f8etaten v/veiforvaltning har i uttalelse av 29.06.2023 opprettholdt tidligere uttalelse av 22.12.2020, om at \u00f8kt bruk av avkj\u00f8rsel godkjennes p\u00e5 n\u00e6rmere angitte betingelser. Bergen Vann har gitt forh\u00e5ndsuttalelse datert 29.06.2022. S\u00f8knaden er ogs\u00e5 sendt Statsforvalter, Vestland fylkeskommune og Statens vegvesen for uttalelse. Det er ikke mottatt tilbakemelding. Klage: Klagen fra Kamilla Botne Klagen gjelder manglende nabovarsel til eierne av den private veien, og det vises til at disse ble nabovarslet i forrige s\u00f8knadsrunde. Klagen fra Charlotte Hystad og Eivind S\u00f8rheim Det er i klagen blant annet pekt p\u00e5 at tiltaket vil f\u00f8re til problemer med h\u00e5ndtering av overvann og \u00f8kt skredfare. De mener vedtaket ikke redegj\u00f8r for hvordan tiltakshaver skal anlegge vei helt frem til eiendommen, eller hvordan den private veien skal benyttes uten tillatelse fra \u00f8vrige eiere. Behov for forst\u00f8tningsmur og gjerde ved vei er ikke avklart. De mener de uavklarte forholdene og den samlede risiko ved prosjektet tilsier at det burde v\u00e6rt plankrav. Klagen fra Hilde J. M\u00e6land og Sergej Tyvenko Klagen knytter seg blant annet til mangelfull avklaring av overvannsh\u00e5ndtering, flom og rassikring. Det er ikke redegjort tilstrekkelig for tilkomstvei og trafikkareal. Det er terrengh\u00f8yder tatt opp i mur mellom gbnr. 161/1317, den private veien og klagers eiendom. Muren er ikke dimensjonert som veimur og det er ikke en kj\u00f8resterk sikring ved terrengforskjellen. negative konsekvenser for naturmilj\u00f8, s\u00e6rlig n\u00e5r det gjelder l\u00f8vskog og artsmangfold. Det vises til klagene i sin helhet. Ansvarlig s\u00f8ker har i brev av 06.10.2023 gitt tilsvar til klagene. Til punktet om manglende nabovarsling vises det til at klagers eiendom ikke grenser til tiltaket, og at adkomst og bruk av vei allerede er avklart ved tinglyst avtale. Nabovarsel er da ikke n\u00f8dvendig. N\u00e5r det gjelder forhold knyttet til overvannsh\u00e5ndtering, er det utarbeidet en rapport som er godkjent av Bergen vann. B\u00e6reevne og stabilitet p\u00e5 eksisterende grunn og murer vil bli vurdert av ansvarlig foretak. Ansvarlig s\u00f8ker kan ikke se at det er registrert ramsl\u00f8k eller ramsl\u00f8ksflue p\u00e5 eiendommen gjennom artsdatabasen. Det vises til tilsvaret i sin helhet. Fagetatens vurdering og anbefaling: Plan- og bygningsetaten som fagetat opprettholder sin vurdering om at vilk\u00e5rene for dispensasjon i pbl. \u00a7 19-2 er oppfylt for \u00e5 gi n\u00f8dvendige dispensasjoner fra KPA og 2 reguleringsplanens bestemmelser. Klagene tar opp flere forhold. I det f\u00f8lgende gjengis kun hovedtrekkene i fagetatens vurderinger. Manglende nabovarsel Det foreligger tinglyst erkl\u00e6ring om rettigheter til vei, vann og avl\u00f8p. Eiernes interesser er tilstrekkelig ivaretatt ved at de har f\u00e5tt anledning til \u00e5 gi innspill og de er gitt klagerett. Skredfare og overvannsh\u00e5ndtering Multiconsult har lagt fram skredrapport som beskriver n\u00f8dvendige sikringstiltak. Dette er fulgt opp ved at det stilt som vilk\u00e5r for tillatelsen at det m\u00e5 utf\u00f8res avb\u00f8tende tiltak (sikringstiltak) for \u00e5 oppn\u00e5 tilfredsstillende sikkerhet. Det foreligger redegj\u00f8relse fra Byggadministrasjon Harald Bj\u00f8rndal AS om h\u00e5ndtering av overvann p\u00e5 eiendommen. B\u00e5de overvann og skredfare er utredet og ansvarliggjort. Naturmilj\u00f8 Fagetaten viser at Bymilj\u00f8etaten vurderer at tiltaket ikke er s\u00e5 inngripende at de frar\u00e5der \u00e5 gi tillatelse. N\u00e5r det gjelder anf\u00f8rselen om at det oms\u00f8kte tiltaket vil f\u00f8re til felling av flere asketr\u00e6r enn oms\u00f8kt, vises det til at det er tiltakshavers opplysninger i s\u00f8knaden som skal legges til grunn. Avvik fra tillatelsen m\u00e5 eventuelt f\u00f8lges opp som en ulovlighetssak. Dispensasjon fra plankrav Fagetaten mener det ikke fremkommer nye, relevante momenter og fastholder at det er rettslig grunnlag for \u00e5 gi dispensasjon fra plankravet, jf. pbl \u00a7 19-2. Tilkomstvei og trafikkareal Eiendommen har godkjent bruk av tilkomstvei gjennom tinglyst avtale. Oppbygning av veilegeme fram til tiltaket skal detaljprosjekteres av ansvarlig foretak. B\u00e6reevne og stabilitet p\u00e5 eksisterende grunn og murer vil ogs\u00e5 bli vurdert av ansvarlige foretak. Tilkomstvei og trafikkareal er etter fagetatens vurdering tilstrekkelig redegjort for. Dispensasjon fra reguleringsplanens bestemmelser om byggeh\u00f8yde og takflate. Visuelle kvaliteter. Arkitektur og byggeh\u00f8yder er dr\u00f8ftet b\u00e5de av Byantikvaren og Byarkitekten uten at prosjektet er frar\u00e5det eller fremstilt som uegnet. Bygningens avlange form fremst\u00e5r som tilpasset skr\u00e5nende flater med trapper, uteomr\u00e5der og gjenfylte byggegroper mv. Fagetaten vurderer at krav til visuelle kvaliteter er ivaretatt, jf. pbl \u00a7 29-2. Andre momenter N\u00e5r vedtaket ikke omtaler veiutbygging eller mur, har det sin bakgrunn i at dette er forhold som ikke er omfattet av s\u00f8knaden. Med hensyn til p\u00e5pekingen om at det har v\u00e6rt oppgitt feil g\u00e5rds- og bruksnummer eller husnummer ulike steder i vedtaket, er det beklagelig, men har ikke hatt noen p\u00e5virkning p\u00e5 innholdet i vedtaket. Det vises til fagetatens notat datert 27.10.2023 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter for \u00f8vrig, og er kommet til at klagene ikke kan tas til f\u00f8lge. Byr\u00e5det slutter seg til fagetatens vurderinger og konklusjon hva gjelder dispensasjoner fra KPA og reguleringsplanen. Fagetatens dispensasjonsvurderinger i rammetillatelsens punkt 3.10 fremst\u00e5r som grundige og tar konkret stilling til om vilk\u00e5rene for dispensasjon i pbl. \u00a7 19- 3 2 er oppfylt. Byr\u00e5det fremhever det som s\u00e6rlig positivt at boenhetene er utformet p\u00e5 en fleksibel m\u00e5te som \u00e5pner for ulike brukergrupper og boformer. Det at boenhetene i tillegg er universelt tilgjengelig via inngangsparti og installering av heis, bidrar til \u00e5 sikre livsl\u00f8psstandard. Byr\u00e5det tiltrer f\u00f8lgelig fagetatens vurdering av at tiltaket innehar tilfredsstillende visuelle kvaliteter, jf. pbl. \u00a7 29-2. Byr\u00e5det har forst\u00e5else for bekymringene knyttet til skredfare og overvannsh\u00e5ndtering. Byr\u00e5det vil s\u00e6rlig fremheve at dette er forhold som er redegjort for og ansvarliggjort. Byr\u00e5det er enig med fagetaten at forholdene er forsvarlig ivaretatt. Byr\u00e5det viser ellers til fagetatens vurderinger og slutter seg til disse. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak av 05.09.2023 opprettholdes. Klagene tas ikke til f\u00f8lge. Dato: 12. desember 2023 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat av 27.10.2023 med f\u00f8lgende vedlegg: 1. Situasjonskart 2. Flyfoto 3. Situasjonsplan 4. Klagene 5. Kommentar til klagene 6. Rammetillatelse p\u00e5 vilk\u00e5r 7. Tegninger 8. Vurdering av overvannsh\u00e5ndtering og skredfare 9. Redegj\u00f8relse for naturmilj\u00f8 og terrenginngrep 10.Erkl\u00e6ring om veirett, vann- og kloakkledningsnett 11.Byantikvarens uttalelse 12.Byarkitektens uttalelse 13.Bymilj\u00f8etatens uttalelser 14.Forh\u00e5ndsuttalelse fra Bergen Vann 15.S\u00f8knad om dispensasjon 16.Nabomerknader med tilsvar 17.Samtykke fra nabo 18.Vedtak om avslag, 14.12.2022. Sak BYGG-2022/26917 4 "
}