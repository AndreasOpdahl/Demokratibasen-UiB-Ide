{
  "dokument_id": "fa5f3dc6-906e-5aa2-b452-6516960bd517",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten datert 03.08.2023",
  "url": "https://bergen.kommune.no/politikere-utvalg/api/fil/bk360/9631695/Uttalelse-fra-Bymiljoetaten-datert-03-08-2023",
  "tekst": " Bymilj\u00f8etaten Til Intern korrespondanse PBE Byggesak S\u00f8r (Arbeidssted) v/Nikola Silic V\u00e5r referanse: 2023/48454-13 Saksbehandler: Marianne Rindedal Jetmundsen Fra Dato: 3. august 2023 Bymilj\u00f8etaten Intern h\u00f8ring- Svar fra Bymilj\u00f8etaten Saken gjelder Bymilj\u00f8etaten viser til oversendelse vedr\u00f8rende s\u00f8knad om tillatelse til legalisering av oppf\u00f8ring av naust, rehabilitering og heving av betongkai, utrigger, samt betongplate p\u00e5 terreng. Tiltaket er avhengig av dispensasjon fra kommuneplan \u00a7\u00a7 3.1 og 27.7.6 c om plankrav, kommuneplan \u00a7 27.7.6 b om avstand mellom naust, og Plan- og bygningslov \u00a7 29-4 om avstand til nabogrense. Grunnlag Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som naust (p\u00e5 fastland) og sm\u00e5b\u00e5tanlegg i sj\u00f8, og den ligger innenfor hensynssonene funksjonell strandsone (78,4 %) og flyst\u00f8y gul sone iht. T1442: 2028 og 2060 prognose. Eiendommen er ikke regulert. Andre overordnede registreringer Omr\u00e5det i sj\u00f8 er omfattet av et st\u00f8rre kartlagt friluftslivsomr\u00e5de. Dette gjelder sj\u00f8omr\u00e5det rundt Milde og Hjellestad med deler av Raunefjorden. Omr\u00e5det er et sv\u00e6rt viktig friluftslivsomr\u00e5de for aktiviteter knyttet til sj\u00f8 og strandsone (Kartlegging av friluftslivsomr\u00e5der i Bergen kommune i regi av Bymilj\u00f8etaten, 2016) Omr\u00e5det i sj\u00f8 er ogs\u00e5 en registrert marin naturtype. Kviturd-, V\u00e5gsb\u00f8-, Vestre- og Grimseidpollen er sv\u00e6rt viktige poller og bl\u00f8tbunnsomr\u00e5der, med yngelomr\u00e5der for \u00f8sters med store \u00e5legrassamfunn og store kamskjellforekomster. I sj\u00f8 like \u00f8st for eiendommen i Kviturdspollen er det et registrert et viltomr\u00e5de Her er det flere holmer hvor det hekker m\u00e5ker og makrellterne. Ulike andefugler bruker ogs\u00e5 omr\u00e5det regelmessig. Ytterst p\u00e5 Langeneset er det ogs\u00e5 en hekkekoloni for hegrer. Vurderinger Bymilj\u00f8etaten skal vurdere virkninger av tiltaket for interesser knyttet til natur, biologisk mangfold, landskap og friluftsliv. Arealet med de oms\u00f8kte tiltakene omfattes av hensynssone for funksjonell strandsone (H550) og er vist med arealform\u00e5l Naust i Kommuneplanens arealdel 2018. Bymilj\u00f8etaten ser alvorlig p\u00e5 oppf\u00f8ring av ulovlige tiltak og det kreves s\u00e6rskilte forhold for \u00e5 kunne vurdere \u00e5 ikke frar\u00e5 dispensasjon for legalisering av ulovlige utf\u00f8rte tiltak. I Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8 (2021) er det er en overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal dermed praktiseres en sv\u00e6rt streng praksis ved behandling av dispensasjoner i strandsonen. S\u00f8knaden gjelder en legalisering av oppf\u00f8ring av naust, rehabilitering og heving av betongkai, utrigger, samt betongplate p\u00e5 terreng. I forbindelse med dette arbeidet er det ogs\u00e5 utf\u00f8rt store terrenginngrep p\u00e5 nabotomt med samme grunneier. Dette behandles i egen sak (ULOV-2022/25698). Terrenginngrepene henger sammen med oppf\u00f8ringen av naust som er oms\u00f8kt i denne s\u00f8knaden, da fjell og berg i strandsonen er sprengt vekk for \u00e5 f\u00f8re opp naust. Bymilj\u00f8etaten anser terrenginngrepene som alvorlige. Eiendommen ligger i et sv\u00e6rt verdifullt omr\u00e5de, b\u00e5de for biologisk mangfold og friluftslivet. Det er hekkeomr\u00e5de for flere fugler, og det er sv\u00e6rt viktige, men ogs\u00e5 s\u00e5rbare marine naturtyper. Det aktuelle sundet er allerede sv\u00e6rt smalt, og er i stor grad nedbygget. Bymilj\u00f8etaten vurderer at oms\u00f8kte tiltak vil bidra til ytterligere nedbygging og privatisering av et allerede s\u00e5rbart og sv\u00e6rt belastet omr\u00e5de. Tiltakene vil etter Bymilj\u00f8etatens vurdering f\u00f8re til vesentlige negative konsekvenser for natur og biologisk mangfold. Vi vurderer videre at etablering av et naust og tilh\u00f8rende tiltak vil f\u00e5 konsekvenser for landskap, opplevd \u00e5penhet og mulig ut\u00f8velse av friluftsliv i tilknytning til land og sj\u00f8. Bymilj\u00f8etaten vurderer at tiltaket vil f\u00f8re til privatisering av arealet. Som nevnt over er det ogs\u00e5 ulovlighetssak ang\u00e5ende terrenginngrep utf\u00f8rt i sammenheng med oppf\u00f8ring av naust p\u00e5 nabotomt. Dette er vesentlige terrenginngrep, og vi vurderer derfor at \u00e5 gi dispensasjon til oms\u00f8kte tiltakene knyttet til naust kan gi sv\u00e6rt uheldige presedensvirkninger. Det er ikke \u00f8nskelig som f\u00f8lge av hensyn til innskjerpet strandsonevern. Bymilj\u00f8etatens anbefaling Tiltaket er i strid med bestemmelser i kommuneplanens arealdel, jf. \u00a7\u00a7 3.1, 27.7.6c, 27.7.6b og 29-4. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering frar\u00e5 at det gis dispensasjon for de oms\u00f8kte tiltakene. Med hilsen Bymilj\u00f8etaten Ole Rugeldal Sandven- fungerende seksjonsleder Marianne Rindedal Jetmundsen - saksbehandler/naturforvalter Dokumentet er godkjent elektronisk. Kopi: "
}