{
  "dokument_id": "f9e87fb6-eddd-5c3a-87a7-1a65ab8f44a8",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 1/25, Interpellasjon nr. 1 fra Thor Haakon Bakke (MDG) og Mailiss Solheim-\u00c5kerblom (R) om br\u00f8yting av fortau. Bergen bystyre 29.01.2025",
  "url": "https://bergen.kommune.no/politikere-utvalg/api/fil/bk360/12048861/Innstilling-vedtak-Interpellasjon-nr-1-fra-Thor-Haakon-Bakke-MDG-og-Mailiss-Solheim-Akerblom-R-om-broyting-av-fortau-Bergen-bystyre-29-01-2025",
  "tekst": "Interpellasjon nr. 1 fra Thor Haakon Bakke (MDG) og Mailiss Solheim-\u00c5kerblom (R) om br\u00f8yting av fortau. Bergen bystyre 29.01.2025 Bergen bystyre behandlet saken i m\u00f8tet 29.01.2025 sak 1/25: Det ble ikke fattet vedtak i saken. Bergen bystyres behandling F\u00f8lgende representanter tok ordet: Thor Haakon Bakke (MDG), Johanna K\u00e4stel Sandal Fond (A), Trond Tystad (BL), Mailiss Solheim-\u00c5kerblom (R), Chris J\u00f8rgen Knudsen R\u00f8dland (H), Eline Aresdatter Haakestad (MDG). Forslag fremsatt i bystyret: Thor Haakon Bakke (MDG) fremsatte p\u00e5 vegne av MDG og R f\u00f8lgende forslag til vedtak i 7 punkt: 1. Bystyret ber byr\u00e5det sikre at m\u00e5lene satt i G\u00e5strategien gjennomf\u00f8res, spesielt p\u00e5 kommunale fortau. Det betyr at tilbudet for g\u00e5ende br\u00f8ytes, str\u00f8s og kostes f\u00f8r, eller samtidig med, kj\u00f8revei. 2. Bystyret ber byr\u00e5det g\u00e5 i dialog med Vestland fylkeskommune og Statens vegvesen for \u00e5 sikre at tilbudet for g\u00e5ende br\u00f8ytes, str\u00f8s og kostes f\u00f8r, eller samtidig med, kj\u00f8revei, og at dette ogs\u00e5 vil skje p\u00e5 veiene hvor stat og fylke har ansvar. 3. Bystyret ber byr\u00e5det legge frem en sak til bystyret om fordeler og ulemper ved \u00e5 samle ansvar for br\u00f8yting p\u00e5 alle kommunale fortau, sykkelveier og kj\u00f8reveier, hos Bymilj\u00f8etaten. 4. Bystyret ber byr\u00e5det om \u00e5 initiere et samarbeid mellom kommunen, Vestland fylkeskommune og Statens vegvesen om \u00e5 ha felles, omr\u00e5devis anbud for br\u00f8yting. 5. Bystyret ber byr\u00e5det om \u00e5 initiere et samarbeid mellom kommunen, Vestland fylkeskommune og Statens vegvesen om \u00e5 sikre en felles kundeflate for innbyggere i Bergen, slik at bergensere kan komme med tilbakemeldinger, ris og ros knyttet til br\u00f8yting til \u00e9n akt\u00f8r. 6. I Bergen sentrum har private ansvar for \u00e5 br\u00f8yte fortau p\u00e5 sine eiendommer. Ved mislighold av dette ansvaret, ber bystyret om at byr\u00e5det sikret at kommunen selv gjennomf\u00f8rer br\u00f8yting for \u00e5 sikre god og forsvarlig fremkommelighet. 7. Bystyret ber byr\u00e5det sikre at kommunens feilmeldingstjeneste gj\u00f8res bedre kjent blant kommunens innbyggere. Votering: Forslag til vedtak punkt 1 \u2013 5 fra MDG og R, fremsatt av Thor Haakon Bakke (MDG) fikk 32 stemmer (A, SV, MDG, V, R, KrF) og var dermed falt. Forslag til vedtak punkt 6 fra MDG og R, fremsatt av Thor Haakon Bakke (MDG) fikk 14 stemmer (SV, MDG, R) og var dermed falt. Forslag til vedtak punkt 7 fra MDG og R, fremsatt av Thor Haakon Bakke (MDG) fikk 32 stemmer (A, SV, MDG, V, R, KrF) og var dermed falt. Byr\u00e5d Christine Kahrs besvarte sp\u00f8rsm\u00e5let. 2 "
}