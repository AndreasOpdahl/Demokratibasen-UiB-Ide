{
  "dokument_id": "f632a472-90a8-54ac-be7b-54bfd5b5b64e",
  "doc_type": "case_attachment",
  "kommune": 4601,
  "tittel": "Samfunnsplanlegging i bystyreperioden. Tilbakemelding fra kommunalt r\u00e5d for personer med funksjonsnedsettelse",
  "url": "https://bergen.kommune.no/politikere-utvalg/api/fil/bk360/12634675/Samfunnsplanlegging-i-bystyreperioden-Tilbakemelding-fra-kommunalt-rad-for-personer-med-funksjonsnedsettelse",
  "tekst": " Kommunalt r\u00e5d for personer med funksjonsnedsettelse Til Intern korrespondanse Byr\u00e5dsleder Christine Meyer V\u00e5r referanse: 2025/38388-36 Saksbehandler: Ragnhild Hvoslef Kr\u00fcger Fra Dato: 13. mai 2025 Kommunalt r\u00e5d for personer med funksjonsnedsettelse Samfunnsplanlegging i bystyreperioden. Tilbakemelding fra kommunalt r\u00e5d for personer med funksjonsnedsettelse KRPF behandlet saken i m\u00f8te 1. april og har sendt ett forslag videre til behandlingen i bystyret. R\u00e5det \u00f8nsker likevel \u00e5 uttrykke sin bekymring direkte til deg. At byr\u00e5det \u00f8nsker f\u00e6rre planer kan v\u00e6re positivt, spesielt for planer som er s\u00e5 detaljerte og omfattende at det ikke er mulig \u00e5 gjennomf\u00f8re dem. Ulempen med at planer i stor grad erstattes av saker, slik plan for universell utforming n\u00e5 blir erstattet av en prinsippsak om universell utforming gj\u00f8re det vanskeligere \u00e5 f\u00e5 medvirkning. I planer har man ett krav om medvirkning, det har man ikke med saker og det er st\u00f8rre fare for at innbyggere/organisasjoner/r\u00e5d kommer mye senere inn i behandlingen, noe som igjen kan f\u00f8re til manglende reel medvirkning. Dersom r\u00e5denes og andres synspunkter kommer inn for sent er det vanskelig \u00e5 ta hensyn til dem og medvirkningen f\u00e5r lavere verdi. KRPF ber om at alle byr\u00e5dsavdelingene har et sterkere fokus p\u00e5 \u00e5 trekke inn r\u00e5dene tidlig i arbeidet med spesielt viktige saker. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}