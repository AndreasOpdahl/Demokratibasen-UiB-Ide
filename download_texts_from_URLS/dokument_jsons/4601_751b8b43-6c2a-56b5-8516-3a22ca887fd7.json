{
  "dokument_id": "751b8b43-6c2a-56b5-8516-3a22ca887fd7",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 95 fra Christian Haugen (FrP) om ensomhet og Verdensdagen for psykisk helse - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/11366553/Svar-pa-skriftlig-sporsmal-nr-95-fra-Christian-Haugen-FrP-om-ensomhet-og-Verdensdagen-for-psykisk-helse-Utvalg-for-helse-og-sosial-2024",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/154467-3 Saksbehandler: Berit Kleppe Fra Dato: 29. oktober 2024 Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l nr. 95 fra Christian Haugen (FrP) om ensomhet og Verdensdagen for psykisk helse - Utvalg for helse og sosial 2024 Representanten Christian Haugen (FrP) har den 8. oktober 2024 sendt inn f\u00f8lgende skriftlige sp\u00f8rsm\u00e5l: Ensomhet rammer b\u00e5de unge og gamle, alle kj\u00f8nn og alle deler av samfunnet v\u00e5rt. I Livskvalitetsunders\u00f8kelsenfra 2022 svarte 44 prosent av de spurte at de et litt (29 prosent) eller mye (15 prosent) plaget av ensomhet. I BA 08. oktober skriver de at fire av ti nordmenn er plaget av ensomhet i st\u00f8rre eller mindre grad. https://www.ba.no/verdensdagen-for-psykisk-helse-oppfordrer-oss-bruk-8-minutter- hver-dag-til-a-ringe-noen-du-bryr-deg-om/s/5-8-2765387 Verdensdagen for psykisk helse den 10. oktober er en internasjonal FN - dag som markeres i mer enn 150 land, p\u00e5 ulike m\u00e5ter, for \u00e5 fremme bevissthet om psykisk helse. I Norge blir dagen markert med en nasjonal folkehelsekampanje som mobiliserer skoler, arbeidsplasser, organisasjoner og ildsjeler over hele landet til felles innsats fra uke 39-42 hvert \u00e5r. M\u00e5let med den nasjonale kampanjen er \u00e5 formidle kunnskap, forst\u00e5else og \u00e5penhet om psykisk helse, og mobilisere til engasjement og tiltak for den psykiske folkehelsa. I fjor ble det holdt 3300 arrangementer rundt om i landet i forbindelse med dagen. I \u00e5r er antallet allerede oppe i 3200 \u00e9n uke f\u00f8r selve verdensdagen. I Bergen var det registrert 126 markeringer per 3. oktober. Mental helse har utviklet og driftet kampanjen med tilskudd fra Helsedirektoratet siden 2002. \u00c5rets kampanje i markeringen av Verdensdagen for psykisk helse er: Vi trenger \u00e5 snakke mer sammen! #gi8minutter. I \u00e5r oppfordrer vi til \u00e5 sette av 8 minutter hver dag til \u00e5 ringe noen du bryr deg om. Det er enklere enn du tror, og betyr mer enn du aner. https://www.verdensdagen.no/tema-2024 Sp\u00f8rsm\u00e5l: 1. Hvordan arbeider Bergen kommune for \u00e5 redusere ensomhet hos ulike grupper i samfunnet v\u00e5rt? 2. Hvordan vil Bergen kommune markere Verdensdagen for psykisk helse i \u00e5r? Svar fra byr\u00e5den: Byr\u00e5den takker for sp\u00f8rsm\u00e5lene som ber\u00f8rer viktige tema. Bergen kommune har flere tiltak for \u00e5 redusere ensomhet. En viktig del av dette er tilskudd til frivillige organisasjoner, med form\u00e5l om \u00e5 forebygge ensomhet. Byr\u00e5dsavdeling for helse og omsorg skal utrede og utvikle tiltak for \u00e5 forebygge ensomhet og psykiske plager blant eldre. Som grunnlag i dette arbeidet er det utarbeidet en kunnskapsoppsummering over forskning om tiltak som har vist seg \u00e5 v\u00e6re virksomme for \u00e5 forebygge ensomhet. Dette skal inng\u00e5 som kunnskapsgrunnlag for rullering av kommunens folkehelseplan, samt i annet arbeid i kommunen, som for eksempel ny seniorplan, tilskuddsordning mot ensomhet og i h\u00f8ringssvar til regjeringens Bo trygt hjemme-reform. Frivillighetskoordinatorer p\u00e5 alle sykehjem, og enhet for aktivitet og mestring (hjemmebaserte tjenester) gj\u00f8r mye for \u00e5 forebygge ensomhet. Byr\u00e5dsavdeling for byutvikling har s\u00f8kelys p\u00e5 \u00e5 forebygge ensomhet gjennom planlegging og utvikling av sosiale m\u00f8teplasser i fortetningsarbeidet, men ogs\u00e5 forbedring av etablerte boligomr\u00e5der. Folkehelseoversikten i Bergen har som hensikt \u00e5 identifisere viktige helseutfordringer i kommunen, og \u00e5 vurdere konsekvenser og \u00e5rsaksforhold. Kommunen skal v\u00e6re s\u00e6rlig oppmerksom p\u00e5 trekk ved utviklingen som kan skape eller opprettholde sosiale forskjeller. Folkehelseoversikten 2023 viser store geografiske, sosiale og aldersmessige ulikheter i ensomhet. Hoved\u00e5rsaken til dette kan v\u00e6re sosio\u00f8konomiske ulikheter og alderssammensetning i de ulike geografiske omr\u00e5dene. Det er mest ensomhet hos unge og i gruppen med lav utdanning. Under er et utvalg av planer som har tiltak for \u00e5 motvirke ensomhet, enten direkte eller indirekte. Ungdomsplan Visjon: God ungdomstid i Bergen! viser til at frivillighet og deltakelse i fritidsaktiviteter kan motvirke utenforskap og ensomhet, opplevelse av ensomhet er en sterk p\u00e5virkningsfaktor for helse og livskvalitet, Et eldrevennlig Bergen \u2013 Seniorplan for Bergen kommune 2019-2024 viser til at eldre er mer utsatt en yngre knytte til psykiske lidelser som angst og depresjon, og at det er \u00f8kt bruk av alkohol der ensomhet oppgis som \u00e5rsak. Det er mye dokumentasjon p\u00e5 sammenhengen mellom grad av sosial st\u00f8tte og helseutfall, b\u00e5de fysisk og psykisk. N\u00e6re relasjoner til andre gir lenger og lykkeligere liv, og \u00e5 v\u00e6re sosialt aktiv kan v\u00e6re viktig for \u00e5 ha god helse inn i alderdommen. Terskelen for \u00e5 oppleve ensomhet kan variere, og det er derfor viktig med forst\u00e5else og aksept for at noen \u00f8nsker \u00e5 v\u00e6re alene og ikke delta p\u00e5 like mye som andre. Handlingsplan for selvmordsforebygging i Bergen viser til forebyggende hjemmebes\u00f8k, bruk av sosiale tilbud i seniorsentre inklusive transportordninger, for de som trenger det. Tilbud som pasientvenn, spisevert, st\u00f8ttekontakt og lignende er tiltak for \u00e5 forebygge ensomhet. I samtaler med ungdom som m\u00f8tes digitalt, er ensomhet en av problemstillingene som tas opp, og det opps\u00f8kende arbeidet gjennom gaming har siden prosjektets start i 2021 resultert i over 60 oppf\u00f8lgingsl\u00f8p der feltarbeidere fra Utekontakten har m\u00f8tt og fulgt opp ungdommer fysisk. Aktiv by -friske bergensere Folkehelseplan for Bergen kommune 2015-2025 har som m\u00e5l \u00e5 sette folkehelse p\u00e5 agendaen og \u00f8ke kunnskapsniv\u00e5et om folkehelse og forebyggende innsats. Den peker p\u00e5 omr\u00e5der med s\u00e6rlig behov for innsats, og satsningsomr\u00e5der og tiltak for \u00e5 bedre folkehelse. Verdensdagen for psykisk helse er en nasjonal kampanje om psykisk helse, som markeres \u00e5rlig i uke 39-42. Den 10. oktober er en internasjonal FN-dag, som markeres i mer enn 150 land, for \u00e5 fremme bevissthet om psykisk helse. I Bergen er det registrert 132 offisielle markeringer p\u00e5 verdensdagen for psykisk helse i 2024. Bergen kommune har ingen felles markering p\u00e5 verdensdagen for psykisk helse. Det er ingen oversikt over markeringer i Bergen kommune, men avdelinger kan fritt markere dagen. Byr\u00e5den er kjent med at det var markeringer. P\u00e5 kommunens interne nettside, Allmenningen ble det i forbindelse med verdensdagen for psykisk helse, lagt ut artikler rettet mot medarbeidere i kommunen. N\u00e6rv\u00e6r ved psykiske plager - slik kan du hjelpe, har tips for bedre psykisk helse hos ansatte samt lenker til mer informasjon/ veiledning fra fageksperter. Artikkelen omtaler ogs\u00e5 hvordan ansatte i Etat for psykisk helse og rustjenester jobber i dette omr\u00e5det. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}