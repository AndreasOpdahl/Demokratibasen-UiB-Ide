{
  "dokument_id": "96e85aa4-29a8-5680-86e2-2ea232359c8a",
  "doc_type": "case_presentation",
  "kommune": 4601,
  "tittel": "Ytrebygda gnr 30 bnr 125 Grimstadholmen 53. Klage p\u00e5 tillatelse for tilkobling til offentlig VA-nett",
  "url": "https://bergen.kommune.no/politikere-utvalg/api/fil/bk360/9966754/Framstilling-Ytrebygda-gnr-30-bnr-125-Grimstadholmen-53-Klage-pa-tillatelse-for-tilkobling-til-offentlig-VA-nett",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/272514-5 Ytrebygda gnr 30 bnr 125 Grimstadholmen 53. Klage p\u00e5 tillatelse for tilkobling til offentlig VA-nett Hva saken gjelder: Saken gjelder klage p\u00e5 tillatelse for tilkobling til offentlig VA-nett for to enheter. Tillatelsen ble gitt den 12.11.2023 da en kom til at det forel\u00e5 rettslig grunnlag for \u00e5 dispensere fra kommuneplanens arealdel (KPA 2018) \u00a7 6.1.1 om byggegrense langs sj\u00f8, jf. pbl. \u00a7 19-2. Vedtaket er p\u00e5klaget den 22.11.2023 av nabo S\u00f8lvi Dahl Isaksen (gbnr. 30/114, Grimstadholmen 51). Tiltakshaver er Jan Kristian Jakobsen og ansvarlig s\u00f8ker er Jibo Consult John Ingvald \u00d8kland. Eiendommen er ikke regulert. KPA 2018, vedtatt i Bystyret 19.06.2019, viser eiendommen som \u00f8vrig byggesone og den ligger innenfor hensynssonene flyst\u00f8y r\u00f8d og gul sone, funksjonell strandsone og sikringssone H\u00e5konsvern og Knappen. Det er s\u00f8kt om og innvilget dispensasjon fra KPA 2018 \u00a7 6.1.1, jf. pbl. \u00a7\u00a7 19-1 og 19-2. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Bergen Vann har gitt positiv forh\u00e5ndsuttalelse datert 17.04.2023. Bymilj\u00f8etaten har i uttalelse datert 09.11.2023 vurdert tiltakets konsekvenser for interesser knyttet til natur, biologisk mangfold, landskap og friluftsliv. P\u00e5virkningene som f\u00f8lge av tiltaket er sm\u00e5 eller ubetydelige. Tiltakshaver m\u00e5 likevel utvise aktsomhet dersom det er fremmede skadelige arter i tiltaksomr\u00e5det. Det frar\u00e5des ikke at det innvilges dispensasjon fra KPA 2018 \u00a7 6.1.1. Klage: Klager mener det burde v\u00e6rt sendt inn 2 separate s\u00f8knader for p\u00e5kobling til hus og hytte. Klagen gjelder ikke selve huset, men at hytten f\u00e5r innlagt kloakk. At hytten f\u00e5r innlagt kloakk, kan oppfattes som en bruksendring i og med at \u00abstedet kan da lett benyttes til utleie o.l. som vil medf\u00f8re mer aktivitet og trafikk tett p\u00e5 v\u00e5r eiendom\u00bb. Klager p\u00e5peker ogs\u00e5 at nabovarsel ikke inneholdt opplysninger om at hytten skulle tilkobles avl\u00f8p. Det vises til klagen i sin helhet. Fagetatens vurdering og anbefaling: Plan- og bygningsetaten som fagetat opprettholder tillatelsesvedtaket. Det vises til at det verken er uvanlig eller problematisk \u00e5 behandle flere forhold i samme bygges\u00f8knad. Saken gjelder for \u00f8vrig tilknytning til vann og avl\u00f8p, og dersom tiltakshaver \u00f8nsker en bruksendring m\u00e5 forholdet oms\u00f8kes. Det er imidlertid ikke relevant tema i denne saken. Det er en mangel i nabovarsel ved at VA-ledninger ikke er tegnet inn til hytten p\u00e5 eiendommen. Mangelen har 1 imidlertid ikke virket bestemmende p\u00e5 vedtakets innhold, jf. fvl. \u00a7 41. Det vises til fagetatens notat av 19.01.2024 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter for \u00f8vrig, og er kommet til at klagen ikke kan tas til f\u00f8lge. Tilkobling til vann og avl\u00f8p for hytten inneb\u00e6rer ikke bruksendring som i seg selv er et s\u00f8knadspliktig tiltak, og det er ingenting til hinder i saken at tiltaket (p\u00e5kobling til offentlig vann- og avl\u00f8psnett) behandles samlet for de to enhetene (hus og hytte) p\u00e5 aktuelle eiendom. Byr\u00e5det tiltrer for \u00f8vrig fagetatens vurderinger, men vil supplere at nabos interesser i korrekt nabovarsel synes ivaretatt i klageomgangen. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 12.11.2023 opprettholdes. Klagen tas ikke til f\u00f8lge. Dato: 19. mars 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat av 19.01.2024 med f\u00f8lgende vedlegg: 1. Oversiktskart som lokaliserer tiltaket i forhold til omgivelser 2. Oversiktsfoto som supplement til oversiktskart 3. Situasjonsplan 4. S\u00f8knad og dispensasjonss\u00f8knad 5. Nabovarsel 6. Vedtak av 12.11.2023 7. Klage 8. Uttalelse fra Bymilj\u00f8etaten. Ytrebygda, gnr. 30 bnr. 125, Grimstadholmen 53 \u2013 Etablering av vann- og avl\u00f8psledninger 9. Vedlegg I Forh\u00e5ndsuttalelse 2 "
}