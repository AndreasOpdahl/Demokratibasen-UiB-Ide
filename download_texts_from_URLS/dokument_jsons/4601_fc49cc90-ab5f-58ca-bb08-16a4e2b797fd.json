{
  "dokument_id": "fc49cc90-ab5f-58ca-bb08-16a4e2b797fd",
  "doc_type": "case_minutes",
  "kommune": 4601,
  "tittel": "Saksprotokoll UMBY, 14112024, Sak 397/24, Fana gnr 88 bnr 71 Sm\u00f8r\u00e5svegen. Klagebehandling - klage p\u00e5 avsl\u00e5tt s\u00f8knad om oppf\u00f8ring av tomannsbolig",
  "url": "https://bergen.kommune.no/politikere-utvalg/api/fil/bk360/11568069/Innstilling-vedtak-Fana-gnr-88-bnr-71-Smorasvegen-Klagebehandling-klage-pa-avslatt-soknad-om-oppforing-av-tomannsbolig",
  "tekst": "Fana gnr 88 bnr 71 Sm\u00f8r\u00e5svegen. Klagebehandling - klage p\u00e5 avsl\u00e5tt s\u00f8knad om oppf\u00f8ring av tomannsbolig Utvalg for milj\u00f8 og byutvikling behandlet saken i m\u00f8tet 14.11.2024 sak 397/24 og fattet f\u00f8lgende vedtak: 1. Med hjemmel i forvaltningslovens \u00a7 33,2. ledd oppheves plan- og bygningsetatens vedtak av 16.04.2024 i sak BYGG-2023/18165. 2. Med hjemmel i kommuneplanens arealdel \u00a7 3.2.2 innvilges unntak fra reguleringsplankrav for tiltak i \u00f8vrig byggesone. 3. Med hjemmel i pbl. \u00a7 20-1 a), jfr. \u00a7 20-2 og \u00a7 21-4, 1. ledd innvilges s\u00f8knad om rammetillatelse for oms\u00f8kte tomannsbolig, med tilh\u00f8rende utomhusanlegg med parkering, murer og utv. trappel\u00f8p mv. Vilk\u00e5r for innvilget rammetillatelse er at det senest i forbindelse med s\u00f8knad om IG dokumenteres dispensasjon fra byggegrense etter veglovens \u00a7 29 fra kommunal vegmyndighet. Forut for innvilgelse av IG skal s\u00f8knad om rivning av garasje v\u00e6re godkjent. Med hjemmel i plan- og bygningslovens \u00a7 29-4, 3. ledd a) godkjennes at byggverk plasseres n\u00e6rmere enn 4 meter mot gbnr 88/34. Med hjemmel i plan- og bygningsloevns \u00a7 29-4, 3.ledd b) godkjennes at fyllinger plasseres n\u00e6rmere enn 4 meter mot gbnr 88/44 , jfr. byggesaksforskriftens \u00a7 4-1 d) nr. 7 4. Fagetaten utsteder formell underretning om vedtak i tr\u00e5d med forvaltningslovens og plan- og bygningslovens regler. Begrunnelse for UMBY sitt vedtak: Saken gjelder s\u00f8knad om oppf\u00f8ring av tomannsbolig p\u00e5 gnr 88 bnr. 71 i Sm\u00f8r\u00e5svegen. Den del av grunneiendommen som utgj\u00f8r byggetomten er i kommuneplanens arealdel arealdisponert til \u00ab\u00f8vrig byggesone\u00bb. I \u00f8vrig byggesone er det \u00e5pnet for etablering av eneboliger og tomannsboliger. S\u00f8knad om unntak fra plankrav i samsvar med KPA \u00a7 3.2.2 I KPA \u00a7 3.2.2 heter det som f\u00f8lger: \u00abTiltak som kan unntas fra plankravet: 3.3.2 Tiltak i \u00f8vrig byggesone (\u00a7 26.5) som samsvarer med kommuneplanens arealdel for \u00f8vrig.\u00bb Tiltakshaver har s\u00f8kt om uttak fra reguleringsplankrav i samsvar med KPA \u00a7 3.2.2. Etter UMBYs oppfatning er det grunnlag for \u00e5 unnta fra slikt plankrav med utgangspunkt i bestemmelsen. Det vises til at ingen naboer har hatt merknader til tiltaket. Relevante sektormyndigheter har uttalt seg i saken. Det foreligger forh\u00e5ndsuttalelse fra Bergen vann \u2013 og tiltaket vil ogs\u00e5 medf\u00f8re p\u00e5kobling til ny kommunal VA-infrastruktur som n\u00e5 ligger i tilknytning til vegen \u2013 ogs\u00e5 for omkringliggende boliger. Veg myndighet har innvilget 2 avkj\u00f8rselstillatelse. Renovasjon er uproblematisk. S\u00f8knaden gjelder ogs\u00e5 familieboliger i et familievennlig omr\u00e5de som Bergen s\u00e5rt trenger. Det er kort vei til kollektivstopp. Det er derfor fullt ut forsvarlig \u00e5 innvilge unntak fra reguleringsplankrav. Rammetillatelse I plan- og bygningsetatens avslag er det lagt til grunn at oms\u00f8kte tiltak ikke har en god arkitektonisk utforming og ikke har visuelle kvaliteter tilpasset bygde og naturgitte omgivelser, jfr. pbl. \u00a7 29-1 og \u00a7 29-2. UMBY er ikke enig i dette. UMBY legger til grunn at lovens krav til god arkitektonisk utforming og gode visuelle kvaliteter er til stede. UMBY legger ogs\u00e5 til grunn at utforming og plassering av bygningsmassen er i samsvar med KPA \u00a7 8.2.9, som fastsetter at nye tiltak skal ha god terrengtilpasning, med minst mulig bruk av slike store skj\u00e6ringer, fyllinger og murer. Her er det ikke store skj\u00e6ringer, fyllinger eller murer. Husets vegg/fasade er ikke \u00e5 anse som en mur i relasjon til bestemmelsen i KPA \u00a7 8.2.9. UMBY er ogs\u00e5 uenig med plan- og bygningsetaten i at KPAs krav til uteareal ikke er tilfredsstilt. Det er tilstrekkelig med uteareal \u2013 og utearealene har gode kvaliteter. At utearealer ikke er sammenhengende \u2013 er ikke avslagsgrunn, og sammenhengende areal p\u00e5 60 m2 er uansett tilstrekkelig til \u00e5 sikre barns lek. Det er heller ikke avslagsgrunn at byggetomten ligger i randsone inn mot hensynsone- byfjellsgrense. Grensen g\u00e5r der grensen g\u00e5r \u2013 og utenfor grensen er det ikke hjemmel for at dette kan utgj\u00f8re avslagsgrunn. UMBY er heller ikke enig med plan- og bygningsetaten i at tiltaket fordrer dispensasjon fra plan- og bygningslovens bestemmelse i \u00a7 29-4, 2. ledd om avstand mot nabogrense. UMBY vil vise til at gbnr. 88/34 jo er eid av tiltakshaver selv. Samtykke fra naboeiendom m\u00e5 s\u00e5ledes anses \u00e5 v\u00e6re gitt gjennom selve s\u00f8knaden. Det er ogs\u00e5 for god ordens skyld ettersendt spesifikk erkl\u00e6ring om samtykke til plassering n\u00e6rmere nabogrense enn lovens krav. Med hjemmel i pbl. \u00a7 29-4, 3. ledd a) godkjenner UMBY plassering inn mot gbnr. 88/34, basert p\u00e5 innsendt skriftlig samtykke. N\u00e5r det gjelder grensen mot friomr\u00e5det p\u00e5 gbnr 88/44 nord for byggetomten, s\u00e5 er det kun tale om at det er fyllingsfoten som kommer n\u00e6rmere enn 4 meter fra nabogrensen. Det vises imidlertid her til at fyllingsfot etter Byggesaksforskiften \u00a7 4-1 d) nr. 7 kan plasseres inntil 1 meter fra nabogrense. Her heter det: \u00ab7. mindre fylling eller planering av terreng. Tiltaket m\u00e5 uansett ikke f\u00f8re til mer enn 3,0 m avvik fra opprinnelig terrengniv\u00e5 i spredtbygd str\u00f8k, eller 1,5 m avvik fra opprinnelig terrengniv\u00e5 i tettbygd str\u00f8k. P\u00e5 eiendom for rekke- eller kjedehus o.l. med tett bebyggelse m\u00e5 avviket ikke v\u00e6re mer enn 0,5 m fra opprinnelig terrengniv\u00e5. Avstand fra fyllingsfoten til nabogrense m\u00e5 v\u00e6re minst 1,0 m.\u00bb I departementets rundskriv H-8/15 fremg\u00e5r det at avstandsgrensen i pbl. \u00a7 29-4 ikke gjelder der annet fremg\u00e5r av forskrift. Hjemmelen til \u00e5 gi slik forskrift fremkommer av pbl. \u00a7 29-4, siste ledd. Dette er omtalt som f\u00f8lger i rundskrivet: \u00abBegrensningene som f\u00f8lger av plan- og bygningsloven \u00a7 29-4 gjelder med mindre annet f\u00f8lger av lov eller forskrift. I byggesaksforskriften \u00a7 4-1 er det gitt n\u00e6rmere bestemmelser om hvilke mindre tiltak som kan plasseres n\u00e6rmere enn 4 meter fra nabogrensen. Unntakene omfatter blant annet frittst\u00e5ende garasje, tilbygg, bod, levegg og lignende. I forskriften er det gitt n\u00e6rmere begrensninger for bl.a. st\u00f8rrelse, h\u00f8yde og avstand fra nabogrense slik at eventuelle ulemper for naboen er redusert til et minimum.\u00bb 3 UMBY legger s\u00e5ledes til grunn at plan- og bygningslovens regler i \u00a7 29-4 om avstand til nabogrense ikke utgj\u00f8r en avslagsgrunn for s\u00f8knaden. Etter plan- og bygningslovens \u00a7 21-4 skal en s\u00f8knad som ikke er i strid med lov, forskrift eller gjeldende arealplaner innvilges. S\u00f8knaden her er i samsvar med lov, forskrift og plan \u2013 og skal dermed innvilges. Utvalg for milj\u00f8 og byutviklings behandling F\u00f8lgende representanter tok ordet: Thomas Modulv Flesland (Sp), Kathrine Algr\u00f8y Dahle (A), Katrine Berg N\u00f8dtvedt (MDG). Forslag fremsatt i utvalget: Thomas Modulv Flesland (Sp) fremsatte p\u00e5 vegne av H, A, FrP, BL, INP og Sp f\u00f8lgende alternative forslag i 4 punkt: 1. Med hjemmel i forvaltningslovens \u00a7 33,2. ledd oppheves plan- og bygningsetatens vedtak av 16.04.2024 i sak BYGG-2023/18165. 2. Med hjemmel i kommuneplanens arealdel \u00a7 3.2.2 innvilges unntak fra reguleringsplankrav for tiltak i \u00f8vrig byggesone. 3. Med hjemmel i pbl. \u00a7 20-1 a), jfr. \u00a7 20-2 og \u00a7 21-4, 1. ledd innvilges s\u00f8knad om rammetillatelse for oms\u00f8kte tomannsbolig, med tilh\u00f8rende utomhusanlegg med parkering, murer og utv. trappel\u00f8p mv. Vilk\u00e5r for innvilget rammetillatelse er at det senest i forbindelse med s\u00f8knad om IG dokumenteres dispensasjon fra byggegrense etter veglovens \u00a7 29 fra kommunal vegmyndighet. Forut for innvilgelse av IG skal s\u00f8knad om rivning av garasje v\u00e6re godkjent. Med hjemmel i plan- og bygningslovens \u00a7 29-4, 3. ledd a) godkjennes at byggverk plasseres n\u00e6rmere enn 4 meter mot gbnr 88/34. Med hjemmel i plan- og bygningsloevns \u00a7 29-4, 3.ledd b) godkjennes at fyllinger plasseres n\u00e6rmere enn 4 meter mot gbnr 88/44 , jfr. byggesaksforskriftens \u00a7 4-1 d) nr. 7 4. Fagetaten utsteder formell underretning om vedtak i tr\u00e5d med forvaltningslovens og plan- og bygningslovens regler. Begrunnelse for UMBY sitt vedtak: Saken gjelder s\u00f8knad om oppf\u00f8ring av tomannsbolig p\u00e5 gnr 88 bnr. 71 i Sm\u00f8r\u00e5svegen. Den del av grunneiendommen som utgj\u00f8r byggetomten er i kommuneplanens arealdel arealdisponert til \u00ab\u00f8vrig byggesone\u00bb. I \u00f8vrig byggesone er det \u00e5pnet for etablering av eneboliger og tomannsboliger. 4 S\u00f8knad om unntak fra plankrav i samsvar med KPA \u00a7 3.2.2 I KPA \u00a7 3.2.2 heter det som f\u00f8lger: \u00abTiltak som kan unntas fra plankravet: 3.3.2 Tiltak i \u00f8vrig byggesone (\u00a7 26.5) som samsvarer med kommuneplanens arealdel for \u00f8vrig.\u00bb Tiltakshaver har s\u00f8kt om uttak fra reguleringsplankrav i samsvar med KPA \u00a7 3.2.2. Etter UMBYs oppfatning er det grunnlag for \u00e5 unnta fra slikt plankrav med utgangspunkt i bestemmelsen. Det vises til at ingen naboer har hatt merknader til tiltaket. Relevante sektormyndigheter har uttalt seg i saken. Det foreligger forh\u00e5ndsuttalelse fra Bergen vann \u2013 og tiltaket vil ogs\u00e5 medf\u00f8re p\u00e5kobling til ny kommunal VA-infrastruktur som n\u00e5 ligger i tilknytning til vegen \u2013 ogs\u00e5 for omkringliggende boliger. Veg myndighet har innvilget 5 avkj\u00f8rselstillatelse. Renovasjon er uproblematisk. S\u00f8knaden gjelder ogs\u00e5 familieboliger i et familievennlig omr\u00e5de som Bergen s\u00e5rt trenger. Det er kort vei til kollektivstopp. Det er derfor fullt ut forsvarlig \u00e5 innvilge unntak fra reguleringsplankrav. Rammetillatelse I plan- og bygningsetatens avslag er det lagt til grunn at oms\u00f8kte tiltak ikke har en god arkitektonisk utforming og ikke har visuelle kvaliteter tilpasset bygde og naturgitte omgivelser, jfr. pbl. \u00a7 29-1 og \u00a7 29-2. UMBY er ikke enig i dette. UMBY legger til grunn at lovens krav til god arkitektonisk utforming og gode visuelle kvaliteter er til stede. UMBY legger ogs\u00e5 til grunn at utforming og plassering av bygningsmassen er i samsvar med KPA \u00a7 8.2.9, som fastsetter at nye tiltak skal ha god terrengtilpasning, med minst mulig bruk av slike store skj\u00e6ringer, fyllinger og murer. Her er det ikke store skj\u00e6ringer, fyllinger eller murer. Husets vegg/fasade er ikke \u00e5 anse som en mur i relasjon til bestemmelsen i KPA \u00a7 8.2.9. UMBY er ogs\u00e5 uenig med plan- og bygningsetaten i at KPAs krav til uteareal ikke er tilfredsstilt. Det er tilstrekkelig med uteareal \u2013 og utearealene har gode kvaliteter. At utearealer ikke er sammenhengende \u2013 er ikke avslagsgrunn, og sammenhengende areal p\u00e5 60 m2 er uansett tilstrekkelig til \u00e5 sikre barns lek. Det er heller ikke avslagsgrunn at byggetomten ligger i randsone inn mot hensynsone- byfjellsgrense. Grensen g\u00e5r der grensen g\u00e5r \u2013 og utenfor grensen er det ikke hjemmel for at dette kan utgj\u00f8re avslagsgrunn. UMBY er heller ikke enig med plan- og bygningsetaten i at tiltaket fordrer dispensasjon fra plan- og bygningslovens bestemmelse i \u00a7 29-4, 2. ledd om avstand mot nabogrense. UMBY vil vise til at gbnr. 88/34 jo er eid av tiltakshaver selv. Samtykke fra naboeiendom m\u00e5 s\u00e5ledes anses \u00e5 v\u00e6re gitt gjennom selve s\u00f8knaden. Det er ogs\u00e5 for god ordens skyld ettersendt spesifikk erkl\u00e6ring om samtykke til plassering n\u00e6rmere nabogrense enn lovens krav. Med hjemmel i pbl. \u00a7 29-4, 3. ledd a) godkjenner UMBY plassering inn mot gbnr. 88/34, basert p\u00e5 innsendt skriftlig samtykke. N\u00e5r det gjelder grensen mot friomr\u00e5det p\u00e5 gbnr 88/44 nord for byggetomten, s\u00e5 er det kun tale om at det er fyllingsfoten som kommer n\u00e6rmere enn 4 meter fra nabogrensen. Det vises imidlertid her til at fyllingsfot etter Byggesaksforskiften \u00a7 4-1 d) nr. 7 kan plasseres inntil 1 meter fra nabogrense. Her heter det: \u00ab7. mindre fylling eller planering av terreng. Tiltaket m\u00e5 uansett ikke f\u00f8re til mer enn 3,0 m avvik fra opprinnelig terrengniv\u00e5 i spredtbygd str\u00f8k, eller 1,5 m avvik fra opprinnelig terrengniv\u00e5 i tettbygd str\u00f8k. P\u00e5 eiendom for rekke- eller kjedehus o.l. med tett bebyggelse m\u00e5 avviket ikke v\u00e6re mer enn 0,5 m fra opprinnelig terrengniv\u00e5. Avstand fra fyllingsfoten til nabogrense m\u00e5 v\u00e6re minst 1,0 m.\u00bb I departementets rundskriv H-8/15 fremg\u00e5r det at avstandsgrensen i pbl. \u00a7 29-4 ikke gjelder der annet fremg\u00e5r av forskrift. Hjemmelen til \u00e5 gi slik forskrift fremkommer av pbl. \u00a7 29-4, siste ledd. Dette er omtalt som f\u00f8lger i rundskrivet: \u00abBegrensningene som f\u00f8lger av plan- og bygningsloven \u00a7 29-4 gjelder med mindre annet f\u00f8lger av lov eller forskrift. I byggesaksforskriften \u00a7 4-1 er det gitt n\u00e6rmere bestemmelser om hvilke mindre tiltak som kan plasseres n\u00e6rmere enn 4 meter fra nabogrensen. Unntakene omfatter blant annet frittst\u00e5ende garasje, tilbygg, bod, levegg og lignende. I forskriften er det gitt n\u00e6rmere begrensninger for bl.a. st\u00f8rrelse, h\u00f8yde og avstand fra nabogrense slik at eventuelle ulemper for naboen er redusert til et minimum.\u00bb 6 UMBY legger s\u00e5ledes til grunn at plan- og bygningslovens regler i \u00a7 29-4 om avstand til nabogrense ikke utgj\u00f8r en avslagsgrunn for s\u00f8knaden. Etter plan- og bygningslovens \u00a7 21-4 skal en s\u00f8knad som ikke er i strid med lov, forskrift eller gjeldende arealplaner innvilges. S\u00f8knaden her er i samsvar med lov, forskrift og plan \u2013 og skal dermed innvilges. Votering: Alternativt forslag punkt 1-4 fra H, A, FrP, BL, INP og Sp, fremsatt av Thomas Modulv Flesland (Sp), ble vedtatt med 13 stemmer (H, A, FrP, BL, V, INP, Sp). Innstillingen fikk 4 stemmer (SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 23.10.2024 sak 361/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 19.09.2024 sak 282/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 16.04.2024 opprettholdes. Klagen tas ikke til f\u00f8lge. 7 "
}