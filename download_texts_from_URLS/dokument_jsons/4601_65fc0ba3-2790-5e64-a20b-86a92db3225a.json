{
  "dokument_id": "65fc0ba3-2790-5e64-a20b-86a92db3225a",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 331/24, Fana,  Gnr. 40,  Bnr. 531 mfl.,  Hjortevegen (planID 65700000). Sluttbehandling av detaljregulering",
  "url": "https://bergen.kommune.no/politikere-utvalg/api/fil/bk360/11270878/Innstilling-vedtak-Fana-Gnr-40-Bnr-531-mfl-Hjortevegen-planID-65700000-Sluttbehandling-av-detaljregulering",
  "tekst": "Fana, Gnr. 40, Bnr. 531 mfl., Hjortevegen (planID 65700000). Sluttbehandling av detaljregulering Bergen bystyre behandlet saken i m\u00f8tet 02.10.2024 sak 331/24 og fattet f\u00f8lgende vedtak: I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: 1. Fana, Gnr. 40, Bnr. 531 mfl., Hjortevegen, arealplan-ID 65700000 vist p\u00e5 plankart, sist datert 30.04.2024, med f\u00f8lgende endringer: a. PlanID korrigeres p\u00e5 plankartet f\u00f8r kunngj\u00f8ring av planvedtak. 2. Tilh\u00f8rende bestemmelser, sist datert 15.05.2024, med f\u00f8lgende endringer: Punkt. 6.2 endres til: 6.2. F\u00f8r midlertidig brukstillatelse/ferdigattest 6.2.1. F\u00f8r det kan gis midlertidig brukstillatelse/ferdigattest bil bebyggelsen i felt BBB1 skal Fo_SKV1-2, o_SGS1-3, o_SF1-3, o_SS, o_SVT1-6, o_SVG1-9 og o_SKF1-2 v\u00e6re opparbeidet eller sikret opparbeidet. 6.2.2. F\u00f8r graving i veggrunn skal det foretas kabelp\u00e5visning med varsel til BKK jf. pkt. 2.7.1. Merknad Bystyret aksepterer konsept og l\u00f8sning for gang- og sykkelveg i denne reguleringsplanen, men ber om at byr\u00e5det s\u00f8rger for at det i fremtidige planer vurderes hvordan inngripen i private eiendommer skal minimeres og hvordan gang- og sykkelveger kan reduseres i omfang uten at det g\u00e5r ut over sikkerhet for g\u00e5ende og syklende. Bergen bystyres behandling Ingrid N. Fjeldstad (V) ba om habilitetsvurdering fordi n\u00e6rmeste nabo til tiltaket, Lars-Henrik Paarup Michelsen og kone, er gode venner av henne, og de omg\u00e5s ofte privat, ogs\u00e5 p\u00e5 \u00e5rlig ferietur. Paarup Michelsen sitter i styret til Hjortevegen Vel som har sendt nabomerknad p\u00e5 saken. Fjeldstad vurderer selv at dette tilsier at hun er inhabil ved behandling av saken. Vurdering av habilitet er gjort etter forvaltningsloven \u00a7 6 annet ledd. En folkevalgt er etter denne bestemmelsen inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak n\u00e5r det foreligger \u00abs\u00e6regne forhold\u00bb som er egnet til \u00e5 svekke tilliten til hans upartiskhet. I juridisk teori og praksis har det v\u00e6rt lagt til grunn at bare \u00abdirekte og sterkt vennskap\u00bb kan utl\u00f8se inhabilitet. Bystyret mener Fjeldstad sin beskrivelse av forholdet til Paarup Michelsen faller innunder denne betegnelsen og Bergen bystyre kjente p\u00e5 bakgrunn av dette henne inhabil til \u00e5 delta i behandling av sak 331/24. Heine Johansen (V) m\u00f8tte. Eline Aresdatter Haakestad (MDG) ba om habilitetsvurdering fordi hun har v\u00e6rt involvert i saken p\u00e5 bakgrunn av at hun er hovedsaksbehandler for en naboplan (Fana. Gnr. 40, Bnr. 354, S\u00e6tervegen). Hun oppgir videre at hun har samarbeidet med hovedsaksbehandler i sak 331/24 for \u00e5 samstemme de delene av planen som gjelder utbedring av Hjortevegen. Haakestad vurderer selv at hun har v\u00e6rt med p\u00e5 \u00e5 forberede saken og derfor er inhabil etter kommuneloven \u00a7 11-10 annet ledd. Det f\u00f8lger av kommuneloven \u00a7 11-10 annet ledd at en folkevalgt alltid skal anses inhabil i de sakene hvor vedkommende har v\u00e6rt med p\u00e5 \u00ab\u00e5 forberede eller treffe vedtak i en sak\u00bb. Bystyret er enig med Haakestad i hennes vurdering om at hennes deltakelse i saken er \u00e5 anse som saksforberedelse. Bergen bystyre kjente p\u00e5 bakgrunn av dette henne inhabil til \u00e5 delta i behandling av sak 331/24. Oscar Dos Santos Hellberg-Kvalsvik (MDG) m\u00f8tte. F\u00f8lgende representanter tok ordet: Chris J\u00f8rgen Knudsen R\u00f8dland (H), Kathrine Algr\u00f8y Dahle (A), Erlend Mjanger (FrP), Torstein Gya (SV), Thor Haakon Bakke (MDG), Trond Tystad (BL), Per-Arne Hvidsten Larsen (V), Didrik Lexau (INP), Mailiss Solheim-\u00c5kerblom (R), Even S\u00f8rland (A). Forslag fremsatt i bystyret: Erlend Mjanger (FrP) fremsatte p\u00e5 vegne av FrP f\u00f8lgende alternative forslag i 2 punkt: I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: 1. Fana, Gnr. 40, Bnr. 531 mfl., Hjortevegen, arealplan-ID 65700000 vist p\u00e5 plankart, sist datert 30.04.2024, med f\u00f8lgende endringer: a. PlanID korrigeres p\u00e5 plankartet f\u00f8r kunngj\u00f8ring av planvedtak. 2. Tilh\u00f8rende bestemmelser, sist datert 15.05.2024, med f\u00f8lgende endringer: a. Punkt 1: \u00abgang- og sykkelveg\u00bb fjernes i avsnittet b. Punkt 2.1.1: \u00abgang- og sykkelveg\u00bb fjernes i setningen c. Punkt 3.2.6 strykes d. Punkt 3.2.8 strykes e. Punkt 3.2.9 strykes f. Punkt 5.1.1: \u00abgang- og sykkelveg\u00bb fjernes i avsnittet Kathrine Algr\u00f8y Dahle (A) fremsatte p\u00e5 vegne av A og MDG f\u00f8lgende alternative forslag til punkt 2: Tilh\u00f8rende bestemmelser, sist datert 15.05.2024. Per-Arne Hvidsten Larsen (V) fremsatte p\u00e5 vegne av V f\u00f8lgende tilleggsforslag: Tillegg til reguleringsbestemmelser 3.1.1.m Minimum 15% av bilparkeringsplassene skal settes av til bildeleordning. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: 1. Nytt punkt 1.b: \u00a7 3.1.3.a. endres til: \u00abInnenfor felt BBB1 skal det etableres rekkehus med maksimalt 6 boenheter.\u00bb 2. Nytt punkt 1.c: \u00a7 3.1.1.l: \u00abDet skal legges til rette for felleshager med gode sol- og jordforhold.\u00bb Merknader fremsatt i bystyret: Per-Arne Hvidsten Larsen (V) fremsatte p\u00e5 vegne av V f\u00f8lgende merknader: Merknad 1 2 Det er uheldig at bystyrets vedtak fra 25.04.2018 om \u00e5 v\u00e6re positive til at Hjortevegen blir en milj\u00f8gate ikke er bedre fulgt opp i forkant av behandling av denne reguleringssaken. Merknad 2 Det b\u00f8r ogs\u00e5 se p\u00e5 muligheten for \u00e5 gj\u00f8re Hjortevegen til en sykkelprioritert gate. Votering: Alternativt forslag til innstillingens punkt 1 fra FrP, fremsatt av Erlend Mjanger (FrP) fikk 10 stemmer (FrP, INP) og var dermed falt. Innstillingens punkt 1 ble vedtatt enstemmig. Alternativt forslag til innstillingens punkt 2 fra A og MDG, fremsatt av Kathrine Algr\u00f8y Dahle (A) fikk 29 stemmer (A, SV, MDG, R, KrF) og var dermed falt. Innstillingens punkt 2 ble vedtatt med 38 stemmer (H, FrP, BL, V, INP, Sp, PP). Tilleggsforslag fra V, fremsatt av Per-Arne Hvidsten Larsen (V) fikk 30 stemmer (A, SV, MDG, V, R) og var dermed falt. Tilleggsforslag punkt 1 fra R, framsatt av Mailiss Solheim-\u00c5kerblom (R) fikk 3 stemmer (R) og var dermed falt. Tilleggsforslag punkt 2 fra R, fremsatt av Mailiss Solheim-\u00c5kerblom (R) fikk 32 stemmer (A, SV, MDG, V, R, KrF) og var dermed falt. Merknad fra innstillingen ble vedtatt med 57 stemmer (H, A, FrP, MDG, BL, V, INP, KrF, Sp, PP). Merknad 1 fra V, fremsatt av Per-Arne Hvidsten Larsen (V) fikk 27 stemmer (A, SV, MDG, V) og var dermed falt. Merknad 2 fra V, fremsatt av Per-Arne Hvidsten Larsen (V) fikk 30 stemmer (A, SV, MDG, V, R) og var dermed falt. Utvalg for milj\u00f8 og byutvikling behandlet saken i m\u00f8tet 19.09.2024 sak 293/24 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for milj\u00f8 og byutvikling behandlet saken i m\u00f8tet 22.08.2024 sak 244/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 08.08.2024 sak 229/24 Byr\u00e5det innstiller til bystyret \u00e5 fatte f\u00f8lgende vedtak: I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: 1. Fana, Gnr. 40, Bnr. 531 mfl., Hjortevegen, arealplan-ID 65700000 vist p\u00e5 plankart, sist datert 30.04.2024, med f\u00f8lgende endringer: a. PlanID korrigeres p\u00e5 plankartet f\u00f8r kunngj\u00f8ring av planvedtak. 2. Tilh\u00f8rende bestemmelser, sist datert 15.05.2024. 3 4 "
}