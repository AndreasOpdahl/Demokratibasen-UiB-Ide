{
  "dokument_id": "00ba4a31-0e92-5e00-9aab-ea62108a9e2f",
  "doc_type": "case_attachment",
  "kommune": 5501,
  "tittel": "Vedlegg 19. Innarbeidelse og oppheving av Kommunedelplanen for S\u00f8rskaret, planid 0238",
  "url": "https://innsyn.tromso.kommune.no/application/getMoteDokument?dokid=2002009731",
  "tekst": "V\u00e5r ref. Dato PLAN-22/02635-110 20.12.2024 Notat KPA 2024 - Innarbeidelse og oppheving av kommunedelplanen for S\u00f8rskaret, planid 0238 1. Innledning Kommunedelplanen for S\u00f8rskaret med planid 0238 ble vedtatt 28.01.1998, i medhold av plan- og bygningsloven av 1985. Kommunedelplanen ble utarbeidet av Statens vegvesen for \u00e5 vurdere alternativer for forbedring av fremkommeligheten langs tidligere fylkesveg 58, n\u00e5 fylkesveg 7770. Planen konsekvensutredet alternativene, hvorav l\u00f8sningen med tunnel ble vedtatt med tilh\u00f8rende plankart. Planen har ikke bestemmelser. Planen er realisert. Ved vedtakelse av kommuneplanens arealdel 2017-2026 den 29.03.2017, ble det bestemt at kommunedelplanen skal gjelde foran kommuneplanen ved motstrid. Det vil si at dersom kommuneplanen har detaljer i kart eller bestemmelser, som ikke finnes tilsvarende i kommunedelplanen, vil disse ha virkning. \u00d8vrig innhold i kommunedelplanen gjelder foran kommuneplanen. For \u00e5 rydde opp i overlapp av kommune(del)planer, \u00f8nsker vi n\u00e5 \u00e5 innarbeide n\u00f8dvendige elementer fra kommunedelplanen og oppheve den. 2. N\u00e6rmere om plankartet Utklipp av plankartet til kommunedelplanen 0238 f\u00f8lger nedenfor: Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Plankartet har linjef\u00f8ring av veg og tunnel, samt tre punktmerker av samiske kulturminner. Kommunedelplanen gir ingen restriksjoner eller n\u00e6rmere f\u00f8ringer. Linjef\u00f8ringen av veg videref\u00f8res inn i ny kommuneplan, mens punktmerkene ikke tas med. Kulturminnene er automatisk fredet etter kulturminneloven og er gitt egne sikringssoner i kulturminnekart som ikke kommer frem av dette plankartet. Det vurderes at punktmerkene i plankartet ikke gir noe \u00f8vrig vern eller funksjon, verdiene er tilfredsstillende sikret gjennom kulturminneloven. 3. Oppsummering Innarbeidelse og oppheving av kommunedelplan 0238 vurderes \u00e5 ikke ha noen negative konsekvenser. Elementer som \u00f8nskes videref\u00f8rt er innarbeidet i ny kommuneplan. For \u00e5 rydde opp i overlapp av kommune(del)planer, foresl\u00e5s det \u00e5 oppheve kommunedelplan 0238 ved vedtak av ny kommuneplan. 2 "
}