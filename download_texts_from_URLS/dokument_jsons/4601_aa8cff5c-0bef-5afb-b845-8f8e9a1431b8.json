{
  "dokument_id": "aa8cff5c-0bef-5afb-b845-8f8e9a1431b8",
  "doc_type": "case_attachment",
  "kommune": 4601,
  "tittel": "Fagnotat datert 08.10.2024",
  "url": "https://bergen.kommune.no/politikere-utvalg/api/fil/bk360/11302877/Fagnotat-datert-08-10-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14772-9 (Arbeidssted) Saksbehandler: Silje Fed\u00f8y Dato: 08.10.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 168/1956/0/0 Bergenhus, Gnr. 168, Bnr. 1956, Hegrenesveien 12A, B, C. Klage p\u00e5 avslag. Fradeling T. Brynjulfsen N\u00e6ring AS, representert av Thor Venediger Hvidsten ved Hvem klager? Hoffmann Thinn Advokatfirma AS, i brev datert 03.07.2024. Tiltaket Fradeling av 1 parsell til boligform\u00e5l fra gbnr. 168/1956. Avslag datert 01.07.2024. Avslagshjemler er plan- og bygningsloven \u00a7\u00a7 Vedtaket 26-1 og 28-1 og KPA2018 \u00a7 8.2.9 Kommuneplanens arealdel 2018 (KPA2018) viser eiendommen som sentrumsform\u00e5l, byfortettingssone i hensynssonene kulturmilj\u00f8, Nyhavn- Planstatus J\u00e6germyren og historisk sentrum. Kommunedelplan for Sandviken- Fjellsiden s\u00f8r viser eiendom som n\u00e5v\u00e6rende boligomr\u00e5de. Eiendommen er ikke regulert. Begrunnelsen er for d\u00e5rlig, mener kommunen i realiteten har gitt avslag Klagegrunner p\u00e5 fremtidig bygges\u00f8knad og ikke foreliggende fradelingss\u00f8knad. Manglende terrengtilpasning er ikke grunn til \u00e5 avsl\u00e5 fradelingss\u00f8knaden. Behov for ytterligere saksbehandling ved Nei. eventuell omgj\u00f8ring Anbefalt vedtak Vedtaket opprettholdes. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det er blitt s\u00f8kt om tillatelse til fradeling av samme parsell i 2021, se sak 202118821 Bergenhus, Gnr. 168, Bnr. 1956, Hegrenesveien 12, S\u00f8knad om deling av eiendom. S\u00f8knaden ble da avsl\u00e5tt fordi oms\u00f8kt parsell ikke kunne bebygges p\u00e5 grunn av manglende dispensasjon fra byggegrense mot kommunal vei. Bergen kommune mottok s\u00f8knad om fradeling 16.02.2024, og s\u00f8knaden ble supplementert 16.04.2024. Bergen kommune avslo s\u00f8knaden i vedtak datert 01.07.2024. Bergen kommune mottok fristavbrytende klage 03.07.2024. Denne ble supplert 12.08.2024 og 13.08.2024. 1.2. Opplysninger av vesentlig betydning for behandling av klagen Tiltaket har v\u00e6rt nabovarslet, og det er kommet inn merknader fra flere naboer: Gnr. 168 bnr. 1076 snr. 2, Herman August Steffensen: Det blir til stor sjenanse for oss \u00e5 f\u00e5 et bygg s\u00e5 tett opp til v\u00e5r eiendom og v\u00e5r stue samt 2 soverom. Vi har i dag et bygg fra samme eier noen meter ovenfor som er bebodd av studenter og som til tider fester og g\u00e5r igjennom v\u00e5r eiendom. Verdien p\u00e5 leiligheten vil bli kraftig ned justert ved et bygg som vil ligge kun noen meter fra v\u00e5rt hus. Vi \u00f8nsker ikke at dette blir realisert og viser til v\u00e5re protester og spesifikasjoner fra tidligere \u00e5r. Gnr. 168 bnr. 1076 snr. 3, Tore Brekke Torgrimsen Hvor mange ganger har vi svart p\u00e5 dette n\u00e5? Det blir altfor trangt med et hus s\u00e5 n\u00e6rt oss. Denne fortettingen ute p\u00e5 Hegreneset m\u00e5 stoppe. Vi er alle som bor her veldig negativ til \u00e5 f\u00e5 enda mer bygging tett opp til oss, og det ser jo ikke ut som det er plass engang. Med 7 blokker rett foran oss skulle en tro at utbyggeren hadde nok? Gnr. 168 bnr. 1074, Jostein Gundersen Som tidligere poengtert foreligger ingen avtale om veirett over 168/1074 for oms\u00f8kte fraskilling. Ein ny fleirmannsbolig p\u00e5 den fraskilte tomta utvilsomt vil vere ei ulempe for oss mange av dei eksisterande bosspann fra 168/1956 som i dag blir plassert i avkj\u00f8rselen for t\u00f8mming blir st\u00e5ende permanen (p\u00e5 min tomt) dette har vert ein \u00f8kande trend i vinter pga manglende sn\u00f8m\u00e5king av akj\u00f8ring og veg til denne tomten. avkj\u00f8rselen er heller ikkje dimensjonert for at ein standard renovasjonsbil kan h\u00f8yre ned p\u00e5 den aktuelle tomten. min eiendom skal ikke vere ein del av l\u00f8sningen p\u00e5 \u00e5 h\u00e5ndtere dette problemet. 2. Om klagen Klager skriver at hjemmelshaver oppfatter at avslaget er begrunnet med at en fradeling vil komme i konflikt med 168/1077 sin rett til kj\u00f8rbar adkomst og parkering p\u00e5 det oms\u00f8kte arealet. Videre oppfatter hjemmelshaver at avslaget er gitt fordi det fremtidige byggetiltaket vil kreve s\u00e5 store terrengtilpasninger at tomten er uegnet/tiltaket er i strid med KPA2018 \u00a7 8.2.9. Videre anf\u00f8res det at begrunnelsen er for d\u00e5rlig, og vanskelig \u00e5 forst\u00e5, og klager viser her til forvaltningsloven \u00a7\u00a7 24 og 25. Klager mener ogs\u00e5 at kommunen i realiteten behandler en fremtidig bygges\u00f8knad, og ikke fradelingss\u00f8knad n\u00e5r det blir gitt avslag. Det blir ogs\u00e5 Saksnummer KLAGE-2024/14772 Side 2 av 4 fremmet at fremtidig terrengtilpasning ikke er grunn til \u00e5 avsl\u00e5 en fradelingss\u00f8knad. Det pekes ogs\u00e5 p\u00e5 at tomten er satt av til bebyggelse, sentrumsform\u00e5l og byfortetting, med andre ord er tomten egnet til bebyggelse. 3. Vurdering av klagen Avslaget er gitt med hjemmel i plan- og bygningsloven \u00a7\u00a7 26-1 og 28-1 og KPA2018 \u00a7 8.2.9. Det f\u00f8lger av plan- og bygningsloven \u00a7 26-1 at ved opprettelse og endring av eiendom, skal dette ikke gj\u00f8res p\u00e5 en slik m\u00e5te at det oppst\u00e5r forhold som strider med lov, forskrift eller plan. Videre kan det heller ikke gj\u00f8res slik at det blir dannet en tomt som er uegnet til bebyggelse p\u00e5 grunn av sin st\u00f8rrelse, form eller plassering. Det f\u00f8lger av forarbeidene (Ot.prp. nr. 45 (2007-2008) s. 337 at vi i denne vurderingen skal legge vekt p\u00e5 blant annet framtidig husplassering, st\u00f8rrelse p\u00e5 bebyggelse, og byggelinjer i arealplan. Det kommer klart frem av vedtaket at omr\u00e5det som er s\u00f8kt skilt ut fra 168/1956 er bratt. Vi viste her til innsendte byggetegninger og illustrasjoner som fulgte med fradelingss\u00f8knaden som gir et bilde av hva som kan bli oms\u00f8kt i en fremtidig byggesak. Av vedtaket, blir det vist til at parsellen ligger i et omr\u00e5de med betydelig bratt terreng, med hellinger opp mot 45 grader. Dette vil kreve sv\u00e6rt omfattende terrengtilpasninger dersom tomten skal bebygges, og fagetaten vurderer derfor tomten som uegnet til bebyggelse. Det blir derfor uriktig av klager \u00e5 p\u00e5st\u00e5 at kommunen har lagt til grunn og vurdert en fremtidig bygges\u00f8knad istedenfor en fradelingss\u00f8knad. Kommunen har bare vist til de planlagte byggetegningene, og p\u00e5pekt at eiendommen uansett ikke kan bebygges uten sv\u00e6rt mye skj\u00e6ring og terrengtilpasninger, som da alts\u00e5 vil komme i strid med KPA2018 \u00a7 8.2.9. Klager mener at tomten er egnet til utbygging fordi KPA2018 viser eiendommen som sentrumsform\u00e5l og byfortettingssone. Selv om 168/1956 i dag er avsatt til sentrumsform\u00e5l og byfortettingssone i kommuneplanen, inneb\u00e6rer ikke dette at en mindre del av eiendommen automatisk ogs\u00e5 vil v\u00e6re egnet for utbygging. Det aktuelle omr\u00e5det hvor det s\u00f8kes om fradeling, har bratt terreng, og vi har vurdert at dette omr\u00e5det ikke er egnet for utbygging nettopp p\u00e5 grunn av disse topografiske utfordringene. Fagetaten har vurdert at oms\u00f8kt fradelt tomt ikke vil klare \u00e5 oppfylle kravene for bebyggelse etter plan- og bygningsloven \u00a7 26-1, og vi kan heller ikke se at klagen tilf\u00f8rer nye opplysninger som endrer disse vurderingene. Vi opprettholder derfor klagen og dennes begrunnelse. 4. Konklusjon Vedtaket opprettholdes. Klagen tas ikke til f\u00f8lge. Saksnummer KLAGE-2024/14772 Side 3 av 4 Vedlegg: 1. 2. Oversiktskart 3. Oversiktsfoto 4. Skr\u00e5foto 5. Situasjonsplan 6. Klage p\u00e5 avslag med supplerende klage 7. Avslag datert 01.07.2024 8. Nabomerknader 9. Tilleggsdokumentasjon mottatt 16.04.2024 10. S\u00f8knad mottatt 16.02.2024 11. Vedtak Bymilj\u00f8etaten datert 18.01.2024 Saksnummer KLAGE-2024/14772 Side 4 av 4 "
}