{
  "dokument_id": "83239d42-749b-5115-bd69-f80286dc6e63",
  "doc_type": "case_attachment",
  "kommune": 4601,
  "tittel": "Rapport Belysning Fl\u00f8ysvingene, Sweco, datert 09.04.2025",
  "url": "https://bergen.kommune.no/politikere-utvalg/api/fil/bk360/12531327/Rapport-Belysning-Floysvingene-Sweco-datert-09-04-2025",
  "tekst": "Rapport Belysning Fl\u00f8ysvingane Prosjekt: Rapport Belysning Fl\u00f8ysvingane Prosjektnr.: 10247073 Kunde: Bergen kommune Bymilj\u00f8etaten Prosjektleder: Jan Robert Brandsdal Utarbeida av: Lars Fredrik Ljungberg Dato: 02.04.2025 Kontrollert av: Svein Heggeb\u00f8 02.04.2025 Godkjent av: Jan Robert Brandsdal Dokument nr.: - Rev.: 01 Revisjonshistorikk Rev Dato Beskrivelse av endringa Utarbeida av Kontrollert av Godkjent av 01 09.04.2025 Rapport Belysning Fl\u00f8ysvingane Lars Fredrik Svein Heggeb\u00f8 Jan Robert Ljungberg Brandsdal Sweco Drammensveien 260 Sweco Norge AS Telefon +47 67 12 80 00 NO 0212 Oslo Organisasjonsnr. 967032271 www.sweco.no Norway Hovudkontor Oslo Dokumentreferanse Fagnotat Fl\u00f8ysvingane VEDLEGG 1 Introduksjon Bymilj\u00f8etaten i Bergen kommune skal den 22.april 2025 levere eit fagnotat til byr\u00e5dsavdeling for byutvikling som grunnlag for politisk handsaming. Saka har utgangspunkt i forbindelse med eit innbyggjerinitiativ ifr\u00e5 2014. I denne samanheng har Bymilj\u00f8etaten engasjert Sweco til \u00e5 utgreie eit fagnotat for tre ulike l\u00f8ysingar. Fl\u00f8ysvingane er ein turveg for gangferdsel som knyter saman Nordre Skansemyren v/Skansemyren stasjon med Fl\u00f8yfjellet. Det er ein gruslagt turveg i frodige omgivnadar med ein av byens beste utsikter. Anlegget vert nytta av om lag 400 000 turg\u00e5arar i l\u00f8pet av \u00e5ret, som gir ein \u00c5DT p\u00e5 om lag 1100. Ved lyssetting av Fl\u00f8ysvingane h\u00e5par innbyggjarinitiativet \u00e5 auke bruken av turvegen for bebuarar og turistar i haust-, vinter- og v\u00e5rperioden. Turvegen er ut fr\u00e5 vegatlas 1142 meter lang og buktar seg gjennom 6 svingar opp 118 h\u00f8gdemeter. 4601 PV99997 G S130D1 m0-388 4601 PV99998 G S1D1530 m0-754 Ei utfyllande liste med kjelder og forkortingar vert lagt under kap 7. 1.1 F\u00f8rem\u00e5l med dokumentet Dokumentet skal utgreie for ulike alternativ for lyssetting av Fl\u00f8ysvingane. Notatet skal nyttast til bruk som fagleg grunnlag av Bymilj\u00f8etaten i og med at det skal leggast fram ei sak om lyssetting for politisk handsaming. Utgreiinga skal v\u00e6re tilstrekkeleg for at ein kan ta ei avgjersle om Bergen kommune skal g\u00e5 vidare med lyssetting av Fl\u00f8ysvingane og med kva alternativ. Utgreiinga teke f\u00f8re seg lysanlegg med kablar i bakken, luftstrekk og solceller. Dokumentreferanse Fagnotat Fl\u00f8ysvingane 2/14 2 Dagens situasjon generelt 2.1 Dokumentasjon Det er i dag ingen lysanlegg i fl\u00f8ysvingane. Det har tidelegare vore utgreia fagnotat i 2014 og 2015; \u00abFagnotat_2014_vedlegg 1\u00bb og \u00abFagnotat_2015_vedlegg 2\u00bb. Desse vert nytta som grunnlag for vidare vurdering med supplerande informasjon basert p\u00e5 dagens teknologi, prisauke og fokus p\u00e5 milj\u00f8. Ein har tidelegare f\u00e5tt innhenta prisar fr\u00e5 BKK p\u00e5 lysanlegg, dette vert det ikkje tid til for dette notatet. Ein har heller ikkje lukkast med \u00e5 finne fram prisgrunnlaget for tidlegare pristilbod og ein m\u00e5 difor belage seg p\u00e5 erfaringstal n\u00e5r ein ser vidare p\u00e5 dei ulike alternativa. Det er henta inn punktprisar for solcelleanlegg d\u00e5 anleggskost vert ein mindre del av den totale kostnaden ved eit solcelleanlegg, men ogs\u00e5 fordi ein ikkje har like gode erfaringstal som ved dei andre alternativa. Sj\u00f8lv med dette som grunnlag m\u00e5 ein sj\u00e5 p\u00e5 kostnadsoverslaget som tentativt d\u00e5 ein ikkje har g\u00e5tt i detalj p\u00e5 dei ulike anlegga. 2.2 Belysning Det er i dag ingen belysning p\u00e5 strekket, men det er lysanlegg ved Nordre Skansemyren og Fl\u00f8yfjellet. Desse anlegga er av type tremaster med luftspenn. 2.3 Fordeling/Tennpunkt I denne utgreiinga vil ein ved kabla anlegg og luftspenn, sj\u00e5 p\u00e5 nytt tennsk\u00e5p. Ein gjer dette d\u00e5 Bergen kommune har mykje blanda nett og anlegg og tidelegare har mykje av Bergen kommune sine anlegg vore i samband med BKK sine nettstasjonar. D\u00e5 dette skal ut p\u00e5 offentleg anskaffing, ser ein at det med fordel kan koplast fr\u00e5 BKK sitt nett slik at kommande driftskontrakter ikkje treng \u00e5 ta h\u00f8gde for tilkomst til BKK sine nettstasjonar. Ein vil i ei detaljprosjektering kunne utgreie om anlegg ved Nordre Skansemyren er knytt direkte til nettstasjon, er blanda anlegg med anna vegeigar eller um\u00e5lte punkt. 2.4 Grunnforhold Turvegen buktar seg oppover langs fjellsida langs Fl\u00f8yfjell og det er s\u00e6rs bratt ved store delar av turvegen. Det er grunna dette mange natursteinsmurar som har verneverdig verdi og er ein del av stiens kulturminne. Inn mot fjellet er det sv\u00e6rt bratt og ved mange tilfelle opp mot 5 meter h\u00f8ge skjeringar. Ein tek difor utgangspunkt i at fjellet p\u00e5 innsida ved fleire h\u00f8ve er sprengt ut for \u00e5 f\u00e5 plass til turvegen. At det er grunt til fjell langs fjellsida har nokre positive eigenskapar og nokre negative. Ved langsg\u00e5ande graving m\u00e5 ein rekne med at ein m\u00e5 grave sentrisk i vegbana. Det vert d\u00e5 st\u00f8rre risiko for natursteinsmurane. Ved punktgraving til mastefundament vert det positivt med grunt fjell d\u00e5 ein fort n\u00e5r ned p\u00e5 st\u00f8dig underlag som ein kan feste boltegruppe i. Overliggande vurdering er basert p\u00e5 synfaring samt konklusjon ifr\u00e5 \u00abFagnotat_2014_vedlegg 1\u00bb og \u00abFagnotat_2015_vedlegg 2\u00bb. Dokumentreferanse Fagnotat Fl\u00f8ysvingane 3/14 3 Lysanlegg 3.1 Konvensjonelt kabla anlegg Eit konvensjonelt kabla anlegg har mange fordeler. Dette vert sett p\u00e5 som det mest driftssikre av dei tre alternativa med lang levetid og l\u00e5ge driftskostnadar. Ved etablering av tennsk\u00e5p nede ved Nordre Skansemyren har ein ogs\u00e5 mogelegheit til \u00e5 knyte p\u00e5 eksisterande anlegg til det nye tennsk\u00e5pet og dra nytte av dette ved fleire anlegg. For eit slikt anlegg reknar ein 100 000 timar levetid eller om lag 30 \u00e5r utan nemneverdige komplikasjonar undervegs. 100 000 timar og 30 \u00e5r vert ogs\u00e5 utgangspunktet for alle anleggstypar i vidare vurdering. Konvensjonelle anlegg har ogs\u00e5 stort utval av armatur og optikkar som kan optimaliserast for omr\u00e5det og vert difor sv\u00e6rt fleksibelt. Kabla nett i bakken kan ogs\u00e5 dra nytte av at ein kan legge med styresignal for sentralisert styring, sj\u00f8lv om dagens marknad g\u00e5r meir mot tr\u00e5dlaust d\u00e5 ein i Noreg har mykje rehabilitering og kabla styring er eit veldig lite segment. Denne anleggstypen vert ogs\u00e5 sett p\u00e5 som den dyraste l\u00f8ysinga av dei 3 anleggstypane. 3.2 Konvensjonelt luftspenn anlegg Eit konvensjonelt luftstrekk anlegg har dei fleste av fordelane til kabla anlegg. Ein har same levetid, fleksibilitet p\u00e5 armatur og mogelegheit til \u00e5 trekke synergiar mot andre anlegg. Anlegget vert like driftssikkert som kabla anlegg ved \u00e5 halde kontroll med og kviste skogen i omr\u00e5det, men dette har ein driftskostnad. Ved luftspenn har ein ogs\u00e5 risiko ved felling av tre som omr\u00e5det er prega av. Tre p\u00e5 oppsida av turvegen m\u00e5 fellast oppover for ikkje \u00e5 \u00f8ydelegge noko. Anlegget m\u00e5 gjerast spenningslaust ved slik trefelling og ein m\u00e5 ogs\u00e5 kalle inn elektrikar med lift ved kvart h\u00f8ve av trefelling n\u00e5r luftspennet er i fare. Ein stor fordel ved eit luftspenn er innkj\u00f8pskostnadane og minska inngrep i turvegen. Ein har d\u00e5 ikkje behov for graving i stien, berre ved fundamentering av master og tennsk\u00e5p m\u00e5 ein ta grep i turvegen. 3.3 Solcelle anlegg Eit solcelle anlegg har i tidelegare notat ikkje vore nok utvikla til \u00e5 bli vurdert. Ein ser no at teknologien har komme lenger og ein kan no sj\u00e5 dette som eit reelt alternativ. Ein vil g\u00e5 meir i djupna i dette notatet d\u00e5 ein tidelegare ikkje har sett s\u00e5 mykje p\u00e5 denne l\u00f8ysinga. Eit solcelle anlegg har ein rekke fordelar som til d\u00f8mes ingen behov for kabel mellom master eller tennskap. Anlegget er fleksibelt i form av at skogforvaltaren ikkje treng elektrikar p\u00e5 staden for \u00e5 midlertidig fjerne mast, eller byte av defekt mast p\u00e5 eit seinare tidspunkt etter utl\u00f8pt garantitid. Ein kan ogs\u00e5 utvide anlegget mot n\u00e6rliggande stiar utan st\u00f8rre utfordringar. Grunnen til at ein no ser p\u00e5 teknologien som moden er det fleire \u00e5rsaker til. Ein har blitt meir bevist p\u00e5 kor ein treng lys, kor mykje lys ein treng og det er ein st\u00f8rre allmenn aksept for nattsl\u00f8kking av belysning for \u00e5 ivareta milj\u00f8 og biologisk mangfald. Teknologien har ogs\u00e5 teke store steg med tanke p\u00e5 effektivitet, styring og l\u00f8ysing generelt. Ved \u00e5 avgrense driftstida til om lag 16:00 \u2013 23:30 (Skumring vinterstid - Siste avgang fl\u00f8ybana) og smart styring av lyset ser ein at det er tilstrekkeleg lysforhold i omr\u00e5det for drift av anlegget. Anlegget vil ha ein s\u00f8r-vestleg retning mot Bergen som vil gi gode lysforhold vinterstid og ved mogeleg kvisting i spesielt utsette omr\u00e5de, vert oppladingspotensialet godt. Det er gjort forenkla solanalyse for omr\u00e5det som bygger opp under konklusjonen Dokumentreferanse Fagnotat Fl\u00f8ysvingane 4/14 Figur X \u2013 Oversikt over punkt kor ein har f\u00f8reteke berekningar for solforhold. (Analyse utf\u00f8rt av BTG Solenergi AS) Figur X \u2013 Resultat per m\u00e5lepunkt. (Analyse utf\u00f8rt av BTG Solenergi AS) Ulemper med solcelleanlegg er mindre fleksibilitet. Dersom ein vel eit system vert ein meir tvungen til \u00e5 nytte same systemet ut levetida til anlegget. Fleksibilitet for utstyr og optimalisering vert ogs\u00e5 redusert. For \u00e5 kunne drifte anlegget i 30 \u00e5r m\u00e5 ein ogs\u00e5 sj\u00e5 f\u00f8re seg 2 batteribyte i l\u00f8pet av anleggets levetid. Dette tek vi med i vurderinga under kap 5 og 6. Dokumentreferanse Fagnotat Fl\u00f8ysvingane 5/14 4 Lysforureining og Milj\u00f8 I dette kapittelet tek vi f\u00f8re oss konsekvensar som kan komme av eit kunstig belysningsanlegg. Vidare konklusjon og anbefaling vert under kap 6. 4.1 Lysforureining Lysforureining er dei menneskeskapte endringane av utand\u00f8rs lys niv\u00e5 opp mot dei som er naturlege. Lysforureining refererer ofte til overdriven eller feilaktig kunstig belysning som p\u00e5verkar nattehimmelen og forstyrrar naturlege \u00f8kosystem. Dette fenomenet kan ha negative konsekvensar for dyrelivet, spesielt for nattlevande insekt, fuglar og pattedyr i Fl\u00f8ysvingane. Til d\u00f8mes kan lysforureining forstyrre paring, jakt og migrasjonsm\u00f8nster, noko som kan f\u00f8re til redusert overlevingsrate for fleire artar. Det er fleire tiltak ein kan gjere for \u00e5 betre lysforureining. Blending: Mange dyr og insekt nyttar nattehimmelen til navigasjon. Ved \u00e5 nytte lyskjelder utan opplys samt \u00e5 nytte optikk som fordeler lysbiletet p\u00e5 turvegen og minst mogeleg p\u00e5 kringliggande skogomr\u00e5de vil ein oppn\u00e5 mindre effekt p\u00e5 dyr og insekt som navigerer i m\u00f8rket. Dette vil ogs\u00e5 ha ein positiv effekt for brukarane av turvegen d\u00e5 blending fr\u00e5 lyskjelder gir d\u00e5rlegare nattsyn og m\u00f8rklagte omkringliggande omr\u00e5de vert m\u00f8rkare. Lyskjelde: Tidelegare nytta ein mykje natriumarmatur og kompaktlysr\u00f8r for vegbelysning. Ein er i Noreg i gang med utfasing av desse lyskjeldene til meir energieffektive lys med emitterande diodar [LED]. Fordelen med LED er at dei har mindre infraraud str\u00e5ling som p\u00e5verkar navigasjon i m\u00f8rket for insekt. LED armaturen er meir effektiv en tidlegare nytta lys. Dette har gjort at mange anlegg vorte overdimensjonert og ein har i mange tilfelle for mykje lys p\u00e5 vegen. Ved \u00e5 nytte for mykje lys, f\u00e5r dette negativ innverknad p\u00e5 dyreartar som nyttar det visuelle lyset til navigasjon. Det er difor viktig \u00e5 nytte lysberekning for \u00e5 minske p\u00e5verknadane for omkringliggande omr\u00e5de dersom dette g\u00e5r vidare til prosjektering. Fargetemperatur: Ulike fargetemperaturar har ulik p\u00e5verknad for menneske og dyr. Ein nyttar kelvin [K] grader for \u00e5 gi fargetemperatur p\u00e5 lyskjelder. Eit l\u00e5gt tal gir eit varmt (gult) lys og eit h\u00f8gt tal gir eit kaldt (kvitt) lys. Ein nyttar gjerne kaldare lys for \u00e5 f\u00e5 ein oppkvikkande effekt og 4000-6500K vert \u00e5 sj\u00e5 som belysning der ein ynskjer auka merksemd, aktsemd og yting. 3000K har ein i dag sett p\u00e5 som varmare belysning som aukar trivsel og er eit meir behageleg lys for auga. Ein kjenner kanskje til natrium armatur som har ein fargetemperatur p\u00e5 2700K, ein ser no at ogs\u00e5 fargetemperaturen spelar inn p\u00e5 oppfatninga av lyset og navigering i m\u00f8rke. Bymilj\u00f8 etaten i Bergen og SVV nyttar i dag 3000K, Vestland Fylkeskommune ser, saman med andre, p\u00e5 \u00e5 minke ytterlegare fr\u00e5 3000K til 2700K og ned mot 2200K der p\u00e5verknad p\u00e5 natur har st\u00f8rre milj\u00f8messig vinst enn effekttapet. Ein kan sj\u00e5 eit fall i effektivitet p\u00e5 4% mellom 3000K \uf0e0 2700K og opp mot 8-10% mellom 3000K \uf0e0 2200K. Kjelder til meir informasjon finn ein ogs\u00e5 hj\u00e5 SVV og DarkSky Dokumentreferanse Fagnotat Fl\u00f8ysvingane 6/14 4.2 Naturinngrep Fl\u00f8ysvingane har natur og sti av verneverdig kvalitet og ein tek difor ei vurdering p\u00e5 kva naturinngrep dei eventuelle anlegga gjer i omr\u00e5det. Mastefundament: Det vert behov for \u00e5 grave seg ned p\u00e5 fjell eller djupt nok til \u00e5 sette ned 750mm fundament. Ein m\u00e5 difor inn og grave i vegkanten. Det vert ikkje mogeleg \u00e5 plassere fundament i vegen d\u00e5 dette vil direkte p\u00e5verke tilkomsten for drift. Plassering p\u00e5 nedsida av vegen vert lite aktuelt d\u00e5 det er veldig bratt og murar p\u00e5 opp mot 3-4meter p\u00e5 nedsida av stien. Ein vil d\u00e5 trenge veldig h\u00f8ge master som igjen vil f\u00f8re til st\u00f8rre fundamenter. Det er ogs\u00e5 stor risiko for \u00e5 \u00f8ydelegge fundamentering p\u00e5 eksisterande murar ved \u00e5 g\u00e5 p\u00e5 nedsida av stien. Kabel i bakken: Det har tidelegare vore utgreia at ein m\u00e5 ned 750mm for langsg\u00e5ande gr\u00f8ft og at dette medf\u00f8rer sprenging. Etter synfaring har Sweco ingen nye innvendingar p\u00e5 dette. Som supplering s\u00e5 kan ein g\u00e5 h\u00f8gare i vegbana p\u00e5 punkt der ein m\u00f8ter fjell med \u00e5 st\u00f8ype inn r\u00f8yr, men dette vil ha ein innverknad p\u00e5 kostnadsbilete og ein veit ikkje omfanget f\u00f8r ein eventuelt har greve opp vegen. Dette vil f\u00f8re til st\u00f8rre \u00f8konomisk risiko som er vanskeleg \u00e5 ta h\u00f8gde for. Kabel i luftspenn: Grunna mykje bruk av turomr\u00e5det og kompakt underlag som f\u00f8lgje, m\u00e5 skogforvaltaren inn og felle tre som har for sm\u00e5 rotsystem. Desse m\u00e5 fellast inn mot fjell av sikkerheitsmessige \u00e5rsaker og alt kabla nett vil difor m\u00e5tte koplast fr\u00e5 og fjernast ved kvar trefelling langs stien. Alternativt kan ein nytte lift og skjere ned trea stykke for stykke. Det siste krev tilkomst for lift. 4.3 Biologisk mangfald Det er f\u00e5 raudlista artar \u00e5 finne ved \u00e5 nytte fylkesatlas som grunnlag. Ein vil difor ikkje g\u00e5 meir i detalj p\u00e5 konsekvens for dei ulike artane. Det er berre fugl som er registrert i omr\u00e5det saman med tresorten ask som er p\u00e5 raudlista. Nemnte artar: Gr\u00f8nfink, Granmeis, Fiskem\u00e5ke, Gr\u00e5m\u00e5ke, H\u00f8nsehauk Insekt: Insekt er ei arts gruppe som vert spesielt trua av kunstig belysning. Insekt nyttar stjernehimmelen og infraraude b\u00f8lgelengder til \u00e5 orientere seg. Kunstig belysning kan difor forvirre insekt og f\u00e5 dei til \u00e5 sverme rundt kunstig belysning. Dette tappar energilagera og set dei i eit meir eksponert klima for predatorar. Konsekvensen er at f\u00e6rre insekt f\u00e5r formeira seg og ein vil oppleve ein tilbakegang p\u00e5 tal insekt i omr\u00e5det. Fugl: Det er registrert mykje fugl i omr\u00e5det, men med bakgrunn i registreringar hj\u00e5 fylkesatlas kan ein ikkje sj\u00e5 at det er artar med nattleg aktivitet. Ein kan forvente at ugle artar finst i omr\u00e5det. Desse vil f\u00e5 redusert nattsyn ved eit eventuelt lysanlegg. Vidare vil eit lysanlegg kunne forstyrre d\u00f8gnrytmen til fugleartar dersom ein har belysning p\u00e5 gjennom natta. Pattedyr: Pattedyr trekker mot lyset og vert d\u00e5 meir eksponert mot predatorar. Eit lysanlegg kan ogs\u00e5 f\u00f8re til at pattedyr som vanlegvis ikkje er aktive p\u00e5 natt vert forvirra og vert eksponert. Amfibiar: Det er ingen registrerte amfibiar i omr\u00e5det og det er heller ikkje naturlege bekkar eller dammar i dette omr\u00e5det. Sildrene som g\u00e5r der i dag er i hovudsak menneskeskapt og g\u00e5r ned i gr\u00f8ftekant. Ein vel difor \u00e5 ikkje ta h\u00f8gde for dette vidare. Dokumentreferanse Fagnotat Fl\u00f8ysvingane 7/14 4.4 Styring og automatikk Eit tilpassa styringssystem er ein effektiv og god m\u00e5te \u00e5 redusere effekt og lysforureining. Anlegget vert d\u00e5 meir tilpassa n\u00e5r det ferdast menneske i omr\u00e5det. Ved \u00e5 avgrense tida ein ynskjer at anlegget er p\u00e5 vil ein ogs\u00e5 opne for l\u00f8ysingar som solcelleanlegg. Vi tek utgangspunkt i Fl\u00f8ybana sine opningstider og anlegget vert d\u00e5 avgrensa ifr\u00e5 skumring til 23:30 som utgangspunkt i vidare vurdering av alle l\u00f8ysingar. Styring kan ogs\u00e5 gje tilgang p\u00e5 senking av lys n\u00e5r ein ikkje ferdast i omr\u00e5det. Eit d\u00f8me vert 10% belysning ifr\u00e5 16:00 \u2013 23:30 med lysb\u00f8lgefunksjon der ein dimmar opp til 100% belysning p\u00e5 mast f\u00f8r og etter aktivert sensor. Ein f\u00e5r d\u00e5 ei god tryggleiks oppleving som f\u00f8lger deg gjennom turvegen. Ein kan ogs\u00e5 skru av belysning p\u00e5 nattetid og ha enkelpunkt p\u00e5 ved ferdsel p\u00e5 natt (50%). Sj\u00f8lv om v\u00e5r tilr\u00e5ding vert at ein kan avlaste Fl\u00f8yfjellet via Ole Irgens\u2019vei, som er ein belyst veg, p\u00e5 nattetid. Det vert viktig med eit konkret styringsprinsipp i prosjekteringsfasen og ein b\u00f8r ogs\u00e5 vurdere om ein skal ha eit generelt styringsprinsipp for ulike veg typar og klassar for heile Bergen kommune. Dette kan til d\u00f8mes inn i kommunen si eigen veglysnormal for \u00e5 gjer prosjektering generelt enklare i Bergens omr\u00e5det. Det finst ogs\u00e5 i dag standard einingar med Zhaga 4 sokkel som kan v\u00e6re til nytte i eit slik anlegg. Etter v\u00e5r oppfatning er fl\u00f8ysvingane ein av dei f\u00f8rste lysanlegga i Fl\u00f8yfjellet som f\u00e5r ei vurdering p\u00e5 l\u00f8ysing. Ein kan ved Zhaga nytte dimming p\u00e5 lampeniv\u00e5, trafikkteljing av g\u00e5ande for \u00e5 f\u00e5 ut data p\u00e5 mengd personar som nyttar anlegget f\u00f8r og etter. Samt ha styring for \u00e5 kunne skru p\u00e5 lysanlegget nattetid. Dette kan gje god indikasjon p\u00e5 kost nytte og om turvegen faktisk vert nytta meir enn tidelegare ved eit lysanlegg. Denne erfaringa kan ein ta med seg vidare i andre politiske avgjersler p\u00e5 andre turvegar i omr\u00e5det. 4.5 Energieffektivitet og levetid Det er i dag krav om 30% milj\u00f8vektlegging i offentleg anskaffing. Dette kan vere utfordrande s\u00e6rleg p\u00e5 elektro d\u00e5 det er f\u00e5 leverand\u00f8rar p\u00e5 materiell som vert nytta i lysanlegg. Energieffektivitet vert d\u00e5 fort den st\u00f8rste vinsten i eit lysanlegg. D\u00e5 det er ein energiblanding p\u00e5 om lag 19g CO2/kWh i Noreg, og i tr\u00e5d til EPD-ane er omlag 90% av CO2 avtrykket til eit lysanlegg i driftsfasen. Det er difor viktig \u00e5 sj\u00e5 p\u00e5 levetid, energitrekk og styring n\u00e5r ein vurderer lysanlegg for \u00e5 f\u00e5 ein rett konkurranse med tanke p\u00e5 milj\u00f8. Levetida til eit lysarmatur kan ein i dag sette til 100 000 timar og vert sett p\u00e5 som standard for utand\u00f8rs vegbelysning. Ved gjennomsnittleg \u00e5rleg \u00abP\u00c5-tid\u00bb (basert p\u00e5 astrour og luxm\u00e5lar) reknar ein at eit anlegg er p\u00e5 i om lag 13.5 timar i snitt i d\u00f8gnet gjennom \u00e5ret, noko som gjer 100 000 timar om til 20.3 \u00e5r. Ved integrert nattsenking (integrert styringsprinsipp p\u00e5 drivar) som kjem fr\u00e5 krav i NMF01 reknar ein at anlegget vert driftssikkert i om lag 30 \u00e5r. Henta ifr\u00e5 Otovo ser ein f\u00f8re seg ein gjennomsnittleg straumpris p\u00e5 kr 1,78/kWh ex. Nettleige. (Dette teke ikkje h\u00f8gde for prisforskjell mellom vinter og sommar) Dokumentreferanse Fagnotat Fl\u00f8ysvingane 8/14 5 Kostnadsoverslag Grunna fristen har ein ikkje f\u00e5tt henta inn prisar p\u00e5 kabla anlegg og luftspenn. Tala vert d\u00e5 basert p\u00e5 erfaringstal. Underlag fr\u00e5 vedlegg \u00abFagnotat_2014_vedlegg 1\u00bb og \u00abFagnotat_2015_vedlegg 2\u00bb vert ogs\u00e5 nytta i vurderinga. Prisar for solcelle anlegg vert basert p\u00e5 BTG Solenergi AS sine produkt, grunna frist har ein ikkje henta inn fr\u00e5 fleire leverand\u00f8rar og det er difor ikkje prisar basert p\u00e5 ein open konkurranse. Vurderingsomr\u00e5det er i dag 1142 meter og for likskap i vurderinga tek ein utgangspunkt i 30 meter mellom kvart belysningspunkt som grunnlag. Det vert d\u00e5 38 armatur opp igjennom turvegen. For anlegga knytt til nett, vert rekna nettleige henta fr\u00e5 Norgesnett sine sider og er ikkje gjennomsnitt for dei neste 30\u00e5ra. Ein kan ta utgangspunkt i at nettleiga vert noko h\u00f8gare utan at dette f\u00e5r st\u00f8rre konsekvensar for pris p\u00e5 drift. Kommunen har sj\u00f8lv betre underlag for rigg drift og uforutsette kostnadar dette vert difor ikkje teke med i v\u00e5r vurdering men heller i kommunens eiga fagnotat. Generelt vert det mykje meir arealkrevjande og tidkrevjande med konvensjonelt anlegg rigg og drifts messig i byggeperioden. 5.1 Konvensjonelt kabla anlegg Konvensjonelt kabla anlegg inneheld: Fundament, Mast, Armatur, tennsk\u00e5p, kabel, grunnarbeid (graving, massar, trafikkavvikling, trekker\u00f8yr, jording) I vurderinga vert det 1142 lengdemeter med graving, kabel (+4 meter per mast), trekker\u00f8yr og jording samt 38 ferdige kompletterte lysarmatur, 1 tennsk\u00e5p. Trafikkavvikling, rigg og drift vert i samla post under grunnarbeid og vert fordelt p\u00e5 lengdemeter. 5.2 Konvensjonelt luftspenn anlegg Konvensjonelt kabla anlegg inneheld: Fundament, Mast, Armatur, tennsk\u00e5p, kabel, grunnarbeid (graving, massar, trafikkavvikling, trekker\u00f8yr, jording) I vurderinga vert det 1142 lengdemeter med graving, hengekabel, samt 38 ferdige kompletterte lysarmatur, 1 tennsk\u00e5p. Trafikkavvikling, rigg og drift vert i samla post under grunnarbeid og vert fordelt p\u00e5 lengdemeter. 5.3 Solcelle anlegg Solcelle anlegg inneheld: Fundament, Mast, Armatur, grunnarbeid (graving, massar, trafikkavvikling, trekker\u00f8yr, jording) Dokumentreferanse Fagnotat Fl\u00f8ysvingane 9/14 5.4 Kostnadsoverslag per anlegg Post Skildring Eining: Eining Prisoverslag Pris: Konvensjonelt kabla anlegg - Punktpris Dette inkluderer: Fundament, mast, armatur ferdig 38 stk 32.293,- 1.227.120,- oppkopla p\u00e5 staden. - Drift (30 \u00e5r) Vi har lagt til grunn 25W straumtrekk og nettleige 30 3.412,- 102.353,- for tennsk\u00e5p (Fordelt p\u00e5 38 armatur) \u00e5r - Grunnarbeid Graving, massar, trafikkavvikling, trekker\u00f8yr, 1142 1.800,- 2.055.600,- jording og montasje av mastefundament er med i m denne meterprisen - Tennskap Ferdig driftsett med alle innmeldingar inkludert er 1 45.000,- 45.000,- med i denne prisen stk TOTAL Kabla anlegg 3.430.073,- Konvensjonelt luftspenn anlegg - Punktpris Dette inkluderer: Fundament, mast, armatur ferdig 38 24.505,- 931.200,- oppkopla p\u00e5 staden. stk - Drift (30 \u00e5r) Vi har lagt til grunn 25W straumtrekk og nettleige 30 3.412,- 102.353,- for tennsk\u00e5p (Fordelt p\u00e5 38 armatur) \u00e5r Ein kan ikkje i dette h\u00f8ve sj\u00e5 p\u00e5 kostnadane for avkopling ved trefelling d\u00e5 det vert for tentative tal og g\u00e5r under uforutsette hendingar. - Grunnarbeid graving, massar, trafikkavvikling, trekker\u00f8yr, 1142 250,- 285.500,- jording og montasje av mastefundament er med i m denne meterprisen. - Tennskap Ferdig driftsett med alle innmeldingar inkludert er 1 45.000,- 45.000,- med i denne prisen stk TOTAL Luftspenn anlegg 1.364.053,- Solcelle anlegg - Punktpris Dette inkluderer: Fundament, mast, armatur ferdig 38 33.973,- 1.290.980,- oppkopla p\u00e5 staden. stk - Drift (30 \u00e5r) Dette er \u00e5rleg kostnad for programvare som driftar 29 5.000,- 145.000,- anlegget. Dette vert ogs\u00e5 supportleddet til BH mot \u00e5r armatur. (Det f\u00f8rste \u00e5ret er dette inkludert) NB! Ein har grunna tid ikkje sett p\u00e5 andre l\u00f8ysingar, men det finns. - Batteribytte Ein kan forvente batteribyte kvart 6-8 \u00e5r og vi har 114 8.000,- 912.000,- difor lagt til grunn 3 byte ila levetida. stk - Grunnarbeid Nedsetting av fundament 38 4000,- 152.000,- stk TOTAL Solcelleanlegg 2.499.980,- Dokumentreferanse Fagnotat Fl\u00f8ysvingane 10/14 5.5 Prosjektering Restriksjonar ved kostnadsoverslag for prosjektering: - Det vert ikkje behov for modellbasert detaljprosjektering. - Timepris 2000,- (ein vel \u00e5 nytte kunstig h\u00f8g timepris d\u00e5 detaljprosjektering er open for konkurranse seinare). Leveranse for eit slikt prosjekt vert d\u00e5 f\u00f8lgande: - NS3420 prosjektering for RIE. - Geologisk rapport (Grunnforhold) - Bistand ifr\u00e5 RIPlan for utgreiing av gr\u00f8fteomfang - Lysberekning ifr\u00e5 eigna leverand\u00f8r - 2D teikningar av turveg - Koordinering med kabeletatar - M\u00f8ter og synfaring Generelt for alle anlegg: NS3420 eller prosess kodar vert ei god beskriving som gir n\u00f8yaktige mengder for prising, ein minskar ogs\u00e5 uforutsette kostnadar og f\u00e5r d\u00e5 eit betre kostnadsbilete til prising fr\u00e5 entrepren\u00f8r og vurdering av igangsetjing. Ein tek ogs\u00e5 vekk noko risiko fr\u00e5 BH og entrepren\u00f8r som gjer at konkuransen vert prisa med eit l\u00e5gare risikotillegg. Plassering av fundament og arbeid rundt dette vert mykje same for alle l\u00f8ysingane, her m\u00e5 ein finne ut kva som krevst for kvart fundament (vertikal feste, boltegruppe i fjell, pukkfundament m/vindlaster). Lysberekning vert ofte gjort av eigna leverand\u00f8r basert p\u00e5 eventuelle rammeavtalar eller liknande utstyr i omr\u00e5det. Dersom det ikkje er relevante leverand\u00f8rar i omr\u00e5det eller rammeavtale p\u00e5 armatur, vel r\u00e5dgjevar eigna leverand\u00f8r til vidare detaljprosjektering. Geologisk rapport for utarbeiding av eventuelle kabelgr\u00f8fter og kartlegging av kritiske punkt samt fjellkvalitet for vertikalfeste av master. Styringsprinsipp for korleis anlegget skal fungere. N\u00e5r det skal skru seg p\u00e5, kva dimmeprofil ein ynskjer \u00e5 nytte, trafikkteljing med meir. Enkel 2D modell som underlag for prising fr\u00e5 entrepren\u00f8r samt for \u00e5 lette koordinering med kabeletatar vert ogs\u00e5 naudsynt i ei detaljprosjektering. Konvensjonelt kabla anlegg: Prosjektering av kabla anlegg vert mest tidkrevjande sidan det vert gjort eit stort inngrep i verneverdig turveg for \u00e5 f\u00e5 dette til. Her m\u00e5 ein finne dei riktige l\u00f8ysingane generelt og spesifikt for kritiske omr\u00e5de i gr\u00f8ftesnittet. Val av l\u00f8ysing m\u00e5 takast for vanskelege omr\u00e5de: st\u00e5lr\u00f8yr, st\u00f8ypt eller sprengt ned. Geologisk rapport vert mest omfattande ved kabla anlegg grunna inngrep i turvegen. Ein vil ogs\u00e5 trenge bistand fr\u00e5 andre fag for \u00e5 sikre gode skildringar av gr\u00f8fter samt sj\u00e5 p\u00e5 tiltak som b\u00f8r gjerast samstundes. Prosjekteringsarbeidet vert ogs\u00e5 meir omfattande d\u00e5 ein m\u00e5 til med fleire l\u00f8ysingar for kabel tras\u00e9en. Ein m\u00e5 truleg ha med prosjektleiar d\u00e5 dette vert fleirfagleg detaljprosjektering. Konvensjonelt luftspenn anlegg: Prosjektering av luftspenn anlegg vert mindre tidkrevjande enn kabla anlegg. Utfordringane ved eit luftspenn anlegg vert feste av stolpar til fjell. Tremaster skal monterast 20% ned i bakken (D\u00f8me 5 meter h\u00f8g mast fr\u00e5 terreng og opp skal 1 meter ned i bakken) Ein antek d\u00e5 at ein m\u00e5 inn og sj\u00e5 p\u00e5 kvart enkelt tilfelle for behov for feste mot fjell i form av bardunering eller sikring mot fjell p\u00e5 andre m\u00e5tar. Dokumentreferanse Fagnotat Fl\u00f8ysvingane 11/14 Solcelleanlegg: Eit solcelleanlegg vert det minst tidkrevjande i detaljprosjekteringsfasen. Grunnlaget for dette er at ein har for f\u00e5 etablerte leverand\u00f8rar til \u00e5 utf\u00f8re ein generell detalj beskrivelse og solcelleanlegg fell difor meir under ein funksjonsbeskrivelse. Noko f\u00f8rearbeid kan ein gjere for \u00e5 minske risikoen. Rapport om grunnforhold. Koordinering med kabeletatar og 2D grunnlag med tenkt plassering. Samt styringsprinsipp Detaljprosjektering prisoverslag: Anlegg Tal timar: Prisoverslag Konvensjonelt kabla anlegg: 300 600.000,- Konvensjonelt luftspenn anlegg: 150 300.000,- Solcelle anlegg: 80 160.000,- 5.6 Synergiar Det er viktig \u00e5 vite at ein no kan trekke synergiar fr\u00e5 anna arbeid med sj\u00f8lve turvegen. Dersom ein kan nytte arbeidsvarsling samla for fleire arbeidsoppg\u00e5ver, vil denne summen ikkje v\u00e6re representativ for det som skal gjennomf\u00f8rast. Massar i vegbana og deler av gravearbeid kan til d\u00f8mes kombinerast med nytt topplag og forbetring av eksisterande stikkrenner og murar. Dokumentreferanse Fagnotat Fl\u00f8ysvingane 12/14 6 Konklusjon Tilr\u00e5dinga blir \u00e5 ta stilling til enten luftspenn- eller solcelle anlegg. Grunnlaget for dette er f\u00f8lgande: Konvensjonelt luftspenn anlegg: Konvensjonelt luftspenn anlegg blir rimelegaste l\u00f8ysing med tanke p\u00e5 drift og innkj\u00f8p. Det er ogs\u00e5 b\u00e5de over og under turvegen etablert luftspenn anlegg som gjer at anlegget vill passe estetisk inn i milj\u00f8et. Eit tennskap nede ved Nordre Skansemyren kan ogs\u00e5 styre anlegga som g\u00e5r bortover Nordre Skansemyren og nedover Fl\u00f8yveien dersom desse er um\u00e5lte punkt. Grunna at estimatet er s\u00e5 mykje l\u00e5gare burde ein ogs\u00e5 vurdere om ein skal gjere utbetringar i desse retningane ogs\u00e5. Ulempa vektar seg ikkje h\u00f8gare enn prisforskjellen fr\u00e5 v\u00e5rt standpunkt d\u00e5 ein ved planlagt trefelling kan bestille utkopling av anlegget og fjerning av linje ved behov. Bergen kommune har ogs\u00e5 utstyr eller eventuelt driftskontraktar som kan hjelpe med dette. Ein vil d\u00e5 f\u00e5 eit driftssikkert anlegg med den beste optiske l\u00f8ysinga og optimaliseringa. Styring p\u00e5 tennsk\u00e5pniv\u00e5 eller per mast kan ogs\u00e5 minke effektforbruket og gje mogelegheit for \u00e5 skru p\u00e5 anlegget manuelt ved nattetid slik at anlegget kan nyttast mest mogeleg. Ein slepp ogs\u00e5 graving i vegbana og har difor mindre risiko for skade p\u00e5 murar. Konvensjonelt luftspenn anlegg: Gir det beste kost/nytte bilete etter v\u00e5r meining og innhenting av trafikkdata vil ogs\u00e5 gje gode vilk\u00e5r for politisk avgjersle ved andre liknande anlegg i Bergen kommune. Ein ser ogs\u00e5 at levetida p\u00e5 slike anlegg kan auke med 10-20 \u00e5r ved enkel rehabilitering. Det er heller ikkje unormalt \u00e5 sj\u00e5 infrastruktur som st\u00e5r i 60 \u00e5r sj\u00f8lv om armaturen ikkje har s\u00e5 lang levetid. Solcelleanlegg: Eit solcelleanlegg er ein spennande teknologi som no er moden for \u00e5 sj\u00e5 n\u00e6rmare p\u00e5. Turvegen har gode solforhold og det ligg til rette for at eit solcelleanlegg skal kunne verke tilstrekkeleg for dette omr\u00e5det. Solcelle kjem ogs\u00e5 best ut med tanke p\u00e5 naturinngrep d\u00e5 dette anlegget berre har behov for fundamentering. Skogvaktaren kan ogs\u00e5 montere og demontere anlegget sj\u00f8lv ved eventuelle trefellingar. I dette tilfellet vektar diverre ikkje ulempene meir enn fordelane med eit slik anlegg. Solcelle har behov for 114 batteribyte i eit 30 \u00e5rs perspektiv. Og ved ei rehabilitering for lengre levetid vil ein ogs\u00e5 f\u00e5 enda fleire. Tilgangen p\u00e5 mineralar for batteriproduksjon er sv\u00e6rt avgrensa og ein har ikkje klare milj\u00f8konsekvensar. Ein b\u00f8r likevel ta h\u00f8gde for at teknologien g\u00e5r i riktig retning og at kostnadane for batteri truleg vil minke i \u00e5ra som kjem. Anlegget er ogs\u00e5 meir skj\u00f8rt d\u00e5 steinkast og liknande p\u00e5 solcellene kan f\u00f8re til redusert levetid. Solcelleanlegg: Gir eit moderne anlegg og med god support kan ein f\u00e5 eit stilig og funksjonelt lysanlegg som bebuarane og turistane kan dra nytte av. Solcelleanlegg er moden for bruk, men der ein har tilgang p\u00e5 straum vert kost/nytte diverre ikkje optimalt og ein b\u00f8r difor nytte slike anlegg der ein ikkje har tilgjengeleg infrastruktur til konvensjonelle anlegg. Konvensjonelt kabla anlegg: Sj\u00f8lv om konvensjonelt kabla anlegg vert det mest driftssikre anlegget s\u00e5 kan ein ikkje anbefale dette for omr\u00e5det. Innkj\u00f8pskostnadane er h\u00f8ge og ein har vesentleg risiko for \u00e5 \u00f8ydelegge verneverdige murar ved ein gravejobb. Konvensjonelt kabla anlegg: Gir det d\u00e5rlegaste kost/nytte bilete etter v\u00e5r meining sj\u00f8lv om innhenting av trafikkdata vil gje gode vilk\u00e5r for politisk avgjersle ved andre liknande anlegg. Sj\u00f8lv med mogelegheita til \u00e5 auke levetida med 10-20 \u00e5r ved enkel rehabilitering, kan ein ikkje sj\u00e5 dette som eit reelt alternativ. Kabla nett gir mest meining sett i samanheng med utbygging av nye vegar eller andre tiltak der ein skal ned i bakken og gjere anna naudsynt arbeid som til d\u00f8mes VA arbeid. Eller der luftspenn er til markant sjenanse for kringliggande bebuarar. Dokumentreferanse Fagnotat Fl\u00f8ysvingane 13/14 7 Lenker og forkortingar 7.1 Lenker SVV: V124 \u2013 https://www.vegvesen.no/globalassets/fag/handboker/hb-v124.pdf N100 \u2013 https://viewers.vegnorm.vegvesen.no/product/859943/nb N601 \u2013 https://viewers.vegnorm.vegvesen.no/product/859944/nb Lysforureining \u2013 https://www.vegvesen.no/fag/fokusomrader/klima-miljo-og-omgivelser/lysforurensning/ Vegatlas \u2013 https://vegkart.atlas.vegvesen.no/ DarkSky \u2013 https://darksky.org/ Norgesnett \u2013 https://norgesnett.no/kunde/nettleie-naering/ Otovo \u2013 https://solar.otovo.com/nb-no/products/ba2bec78-5b28-4992-9a45-c92a4732b9be NMF01 \u2013 https://nmfv.dk/road-and-tunnel-lighting 7.2 Forkortingar [SVV] \u2013 Statens Vegvesen [\u00c5DT] \u2013 \u00c5rleg dagleg trafikkmengd [K] \u2013 Kelvin \u2013 Nytta til \u00e5 m\u00e5le fargetemperatur [EPD] \u2013 Environmental Product Declaration [NMF01] \u2013 Nordic cooperation group in the field of road equipment [BKK] \u2013 Bergenshalv\u00f8ens kommunale kraftselskap [VA] \u2013 Vass og avl\u00f8ps anlegg 7.3 Vedlegg Fagnotat \u2013 Fagnotat_2014_vedlegg 1 Fagnotat \u2013 Fagnotat_2015_vedlegg 2 Dokumentreferanse Fagnotat Fl\u00f8ysvingane 14/14 "
}