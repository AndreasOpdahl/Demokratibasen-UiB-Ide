{
  "dokument_id": "b6467320-5f45-5deb-ac8f-9a49af2c0f3f",
  "doc_type": "case_attachment",
  "kommune": 4601,
  "tittel": "H\u00f8ringsbrev NOU 2024 3.pdf",
  "url": "https://bergen.kommune.no/politikere-utvalg/api/fil/bk360/10062649/Horingsbrev-NOU-2024-3-pdf",
  "tekst": "I f\u00f8lge liste Deres ref V\u00e5r ref Dato 24/879- 7.3 2024 H\u00f8ring NOU 2024:3 Felles innsats mot ekstremisme: Bedre vilk\u00e5r for det forebyggende arbeidet Arbeids- og inkluderingsdepartementet sender herved NOU 2024:3 Felles innsats mot ekstremisme: Bedre vilk\u00e5r for det forebyggende arbeidet p\u00e5 offentlig h\u00f8ring. Ekstremismekommisjonen ble oppnevnt ved kongelig resolusjon den 10. juni 2022. Kommisjonen skulle belyse ulike forhold som har gitt grobunn for fremvekst av radikalisering og ekstremisme i Norge i nyere tid. Mandatet til kommisjonen var \u00e5 frembringe kunnskap og anbefalinger som kan bidra til \u00e5 styrke samfunnets evne til \u00e5 forebygge radikalisering og ekstremisme, samtidig som sentrale verdier som \u00e5penhet, demokrati, menneskerettigheter, rettssikkerhet og ytringsfrihet ivaretas. For bedre \u00e5 forst\u00e5 hvordan ekstremisme kan oppst\u00e5, har kommisjonen blant annet gjennomg\u00e5tt og vurdert alvorlige saker som omhandler ekstremisme. Ekstremismekommisjonen la fram sin utredning den 1. mars 2024. Den er tilgjengelig p\u00e5 regjeringens nettside: NOU 2024: 3 - regjeringen.no Kommisjonen har lagt frem anbefalinger innenfor f\u00f8lgende omr\u00e5der: \u2022 Bedre organisering og mer forpliktende samarbeid \u2022 Kunnskaps- og kompetansel\u00f8ft i det forebyggende arbeidet \u2022 Bedre ivaretakelse av og medvirkningsmulighet for utsatte grupper \u2022 Styrket oppslutning om demokrati og menneskerettigheter Postadresse Kontoradresse Telefon* Avdeling Saksbehandler Postboks 8019 Dep Akersgata 64 22 24 90 90 Integreringsavdelingen Sigrid Bay 0030 Oslo Org.nr. 22 24 74 53 postmottak@aid.dep.no www.aid.dep.no 983 887 457 Arbeids- og inkluderingsdepartementet inviterer h\u00f8ringsinstansene til \u00e5 vurdere Ekstremismekommisjonens utredning. Alle kan avgi h\u00f8ringsuttalelser. Vi ber h\u00f8ringsinstansene vurdere om det er behov for \u00e5 forelegge utredningen for underliggende virksomheter eller andre som ikke er nevnt i h\u00f8ringslisten. Fristen for \u00e5 sende inn h\u00f8ringssvar er 7. juni 2024. Les og svar p\u00e5 h\u00f8ringen her: https://www.regjeringen.no/id3028709 Vi gj\u00f8r oppmerksom p\u00e5 at uttalelser er offentlige etter offentlighetsloven og blir publisert p\u00e5 regjeringens nettside. Vi ber om at h\u00f8ringssvar sendes inn digitalt ved \u00e5 bruke skjemaet for h\u00f8ringssvar p\u00e5 regjeringen.no Med hilsen Sigrid Bay (e.f.) avdelingsdirekt\u00f8r Kathrine \u00d8ye Mosesen seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}