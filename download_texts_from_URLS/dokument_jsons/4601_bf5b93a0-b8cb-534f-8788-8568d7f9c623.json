{
  "dokument_id": "bf5b93a0-b8cb-534f-8788-8568d7f9c623",
  "doc_type": "case_attachment",
  "kommune": 4601,
  "tittel": "Saksprotokoll KMBY Sak 136-19",
  "url": "https://bergen.kommune.no/politikere-utvalg/api/fil/bk360/7435735/Saksprotokoll-KMBY-Sak-136-19",
  "tekst": "Bergenhus, gnr. 164, bnr. 923, Foreningsgaten 3. Klage p\u00e5 tillatelse til endring av rammetillatelse til bruksendring og diverse tiltak. Del 1. Komite for milj\u00f8 og byutvikling behandlet saken i m\u00f8tet 09.05.2019 sak 136/19 og fattet f\u00f8lgende vedtak: 1. Fagetatens vedtak datert 20.01.2017 oppheves delvis. 2. a. Tillatelsene i fagetatens vedtak datert 20.01.2017 som oppheves er: \uf02d Punkt 2: Oppf\u00f8ring av trappehus til takterrasse mot naboeiendom \uf02d Punkt 3: Utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a \uf02d Punkt 4: Delvis innbygging av terrasse p\u00e5 plan 7 p\u00e5 bakbygning mot bakg\u00e5rd mellom for- og bakbygning og p\u00e5 plan 5, 6 og 7 mot bakg\u00e5rd mot Nyg\u00e5rdsgaten 2a \uf02d Punkt 9: Konkrete kotefestede byggeh\u00f8yder p\u00e5 hele p\u00e5bygget inklusive trappehus og heishus. b. Komiteen opphever dispensasjoner, omtalt i avsnitt 2.1, fra plan- og bygningslovens \u00a7 70 nr. 2 og Kommunedelplan Sentrum \u00a7 4.3. c. Komiteen opprettholder avslag p\u00e5 punkt 1: Oppf\u00f8ring av yttervegger i nabogrense i plan 6 og 7 i hele L-formen i nabogrense mot naboeiendom gnr. 164 bnr. 79. 3. Klagen tas til f\u00f8lge. Begrunnelse Kommunedelplan Sentrum (KDP) plankart 2 viser eiendommen som bygning med h\u00f8y antikvarisk verdi. \u00a7 4.1 i KDP Sentrum er tydelig: \u201cFor bebyggelse som p\u00e5 plankart 2 er angitt som bygning med h\u00f8y antikvarisk verdi, verneverdige fasader eller verneverdig nyere arkitektur, skal bygningens egenart s\u00f8kes bevart ved at gesimsh\u00f8yde, takform og viktige bygningsmessige detaljer opprettholdes eller tilbakef\u00f8res\u201d. Komiteen viser til at fagetaten opprinnelig ga avslag og la blant annet vekt p\u00e5 Byantikvarens uttalelse, som var negativ til en \u00f8kning av etasjeantall. H\u00f8yden p\u00e5 p\u00e5bygget overstiger dagens m\u00f8neh\u00f8yde, og er derfor i strid med eksisterende taklandskap. Komiteen er kritisk til hvordan p\u00e5bygget svekker naboenes lys- og lydforhold, og mener det ikke er grunnlag for \u00e5 dispensere fra pbl \u00a7 70, nr. 2, da naboene p\u00e5f\u00f8res ulemper som kun tiltakshaver har interesse av. Da komiteen behandlet saken 21.10.2010 og innvilget dispensasjoner fra pbl \u00a7 70, nr. 2 og KDP Sentrum \u00a7 4.3, var det et sentralt premiss at p\u00e5bygget ikke skulle overstige nabobyggenes h\u00f8yde og at oms\u00f8kte tiltak ikke skulle v\u00e6re synlig fra gateniv\u00e5. P\u00e5byggets h\u00f8yder og synlighet fra det offentlige rom er en realitet og ikke i samsvar med forutsetninger og det tiltakshaver tidligere har uttalt om h\u00f8yder sett opp mot Rica Hotell og Nyg\u00e5rdsgaten 2. Det vises til de feil som kommunen har p\u00e5pekt foreligger i opprinnelig s\u00f8knad med hensyn til snittegninger og som var en del av det sakskomplekset som l\u00e5 til grunn for tillatelsen Komite for milj\u00f8 og byutvikling gav i sitt vedtak av 21.10.10. Komite for milj\u00f8 og byutviklings behandling Det var en felles diskusjon i sakene 136-138. F\u00f8lgende representanter tok ordet: Lillian Blom (SV), Norvald Bjarne Visnes (H), Sondre L. B\u00e5tstrand (UAV) og Lillian Vangberg (A). Forslag fremsatt i komiteen: Lillian Blom (SV) fremsatte p\u00e5 vegne av SV og UAV f\u00f8lgende alternative forslag i tre punkt: 1. Fagetatens vedtak datert 20.01.2017 oppheves delvis. 2. a. Tillatelsene i fagetatens vedtak datert 20.01.2017 som oppheves er: \uf02d Punkt 2: Oppf\u00f8ring av trappehus til takterrasse mot naboeiendom \uf02d Punkt 3: Utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a \uf02d Punkt 4: Delvis innbygging av terrasse p\u00e5 plan 7 p\u00e5 bakbygning mot bakg\u00e5rd mellom for- og bakbygning og p\u00e5 plan 5, 6 og 7 mot bakg\u00e5rd mot Nyg\u00e5rdsgaten 2a \uf02d Punkt 9: Konkrete kotefestede byggeh\u00f8yder p\u00e5 hele p\u00e5bygget inklusive trappehus og heishus. b. Komiteen opphever dispensasjoner, omtalt i avsnitt 2.1, fra plan- og bygningslovens \u00a7 70 nr. 2 og Kommunedelplan Sentrum \u00a7 4.3. c. Komiteen opprettholder avslag p\u00e5 punkt 1: Oppf\u00f8ring av yttervegger i nabogrense i plan 6 og 7 i hele L-formen i nabogrense mot naboeiendom gnr. 164 bnr. 79. 3. Klagen tas til f\u00f8lge. Begrunnelse Kommunedelplan Sentrum (KDP) plankart 2 viser eiendommen som bygning med h\u00f8y antikvarisk verdi. \u00a7 4.1 i KDP Sentrum er tydelig: \u201cFor bebyggelse som p\u00e5 plankart 2 er angitt som bygning med h\u00f8y antikvarisk verdi, verneverdige fasader eller verneverdig nyere arkitektur, skal bygningens egenart s\u00f8kes bevart ved at gesimsh\u00f8yde, takform og viktige bygningsmessige detaljer opprettholdes eller tilbakef\u00f8res\u201d. Komiteen viser til at fagetaten opprinnelig ga avslag og la blant annet vekt p\u00e5 Byantikvarens uttalelse, som var negativ til en \u00f8kning av etasjeantall. H\u00f8yden p\u00e5 p\u00e5bygget overstiger dagens m\u00f8neh\u00f8yde, og er derfor i strid med eksisterende taklandskap. Komiteen er kritisk til hvordan p\u00e5bygget svekker naboenes lys- og lydforhold, og mener det ikke er grunnlag for \u00e5 dispensere fra pbl \u00a7 70, nr. 2, da naboene p\u00e5f\u00f8res ulemper som kun tiltakshaver har interesse av. Da komiteen behandlet saken 21.10.2010 og innvilget dispensasjoner fra pbl \u00a7 70, nr. 2 og KDP Sentrum \u00a7 4.3, var det et sentralt premiss at p\u00e5bygget ikke skulle overstige nabobyggenes h\u00f8yde og at oms\u00f8kte tiltak ikke skulle v\u00e6re synlig fra gateniv\u00e5. P\u00e5byggets h\u00f8yder og synlighet fra det offentlige rom er en realitet og ikke i samsvar med forutsetninger og det tiltakshaver tidligere har uttalt om h\u00f8yder sett opp mot Rica Hotell og Nyg\u00e5rdsgaten 2. Det vises til de feil som kommunen har p\u00e5pekt foreligger i opprinnelig s\u00f8knad med hensyn til 2 snittegninger og som var en del av det sakskomplekset som l\u00e5 til grunn for tillatelsen Komite for milj\u00f8 og byutvikling gav i sitt vedtak av 21.10.10.\u00bb Norvald Bjarne Visnes (H) fremsatte p\u00e5 vegne av H og FrP f\u00f8lgende alternative forslag i tre punkt: 1. \u00abMed hjemmel i fvl \u00a7 33, 2. ledd, 2. setning oppheves fagetatens vedtak av 20.01.2017. 2. Fagetaten gis fullmakt til \u00e5 fastsette byggets h\u00f8yder, jfr. TEK 10 \u00a7 5-9, basert p\u00e5 tillatelse til endring av 21.05.2013. 3. Klagen tas delvis til f\u00f8lge. Begrunnelse Det fremg\u00e5r av byr\u00e5dens notat av 6. mai 2019 at: \"Sammenligner man tegningsgrunnlaget som l\u00e5 til grunn for KMBYs vedtak av 21.10.10 i sak 487-10 og p\u00e5f\u00f8lgende rammetillatelse, og slik bygget fremst\u00e5r i dag, er bygget blitt h\u00f8yere enn tegningene viser. Faktisk byggeh\u00f8yde avviker b\u00e5de fra snittegning og fra ansvarlig s\u00f8kers beskrivelse av tiltaket, og kommunen har etter befaring og n\u00f8ye vurderinger av saken lagt til grunn at byggets h\u00f8yde ikke er i samsvar med tillatelsen som ble gitt av KMBY den 21.10.10 og den p\u00e5f\u00f8lgende rammetillatelsen.\" Videre fremg\u00e5r det av samme notat fra Byggesakssjef Sylvi Wathne som presiserer i en e- post til BBU: \u00abDet er i f\u00f8rste omgang heishuset jeg mente som var h\u00f8yere enn det som det var gitt opprinnelig tillatelse til. Pga d\u00e5rlig kvalitet p\u00e5 tegningsmateriale er det egentlig vanskelig \u00e5 si noe mer enn dette. Det som er bygget n\u00e5 er etter det vi er kjent med i tr\u00e5d med det som vi har godkjent og seinere endringer. Vi anser ikke n\u00e5 at det som er bygget lenger er i strid med vedtakene.\u00bb I det same notatet skriver byr\u00e5den at: \"Endret plassering av heishuset ble det gitt tillatelse til i endringstillatelse datert 21.05.13. Denne endringstillatelsen har som kjent ikke v\u00e6rt gjenstand for klagebehandling.\" Komiteen mener at det er s\u00e5 mye uklarheter omkring hva som er den faktisk tillatte og bygde h\u00f8yde at det ikke er mulig \u00e5 fastsette riktig h\u00f8yde basert p\u00e5 oms\u00f8kte tiltak i n\u00e6rv\u00e6rende sak. Komiteen mener at h\u00f8yder n\u00e5 m\u00e5 fastsettes, enten i meter over bakken eller kotefestes, basert p\u00e5 siste ikke p\u00e5klaget vedtak.\u00bb Votering: Alternativt forslag i tre punkt fra SV og UAV, fremsatt av Lillian Blom (SV), ble vedtatt med 12 stemmer (A+SV+KrF+V+UAV). Alternativt forslag i tre punkt fra H og FrP, fremsatt av Norvald Bjarne Visnes (H), fikk 5 stemmer (H+FrP), og var dermed falt. Innstillingen fikk 0 stemmer og var dermed falt. Komite for milj\u00f8 og byutvikling behandlet saken i m\u00f8tet 28.03.2019 sak 95/19 og fattet f\u00f8lgende vedtak: Saken utsettes til neste m\u00f8te. Byr\u00e5dets svar p\u00e5 sp\u00f8rsm\u00e5l fra komiteen har kommet s\u00e5 sent at en utsettelse er n\u00f8dvendig for \u00e5 sikre forsvarlig saksbehandling. For \u00f8vrig viser komiteen til e-post fra saksbehandler til arkitekt datert 3. mars 2019, der det blir opplyst at Plan- og bygningsetaten \u00abkommer ikke lenger til \u00e5 fatte noen nye vedtak i saken f\u00f8r vi f\u00e5r korrekte tegningssett\u00bb og frist ble satt til 8. mars 2019. Komiteen ber om informasjon vedr\u00f8rende oppf\u00f8lging av dette brevet. 3 Komite for milj\u00f8 og byutvikling behandlet saken i m\u00f8tet 21.02.2019 sak 54/19 og fattet f\u00f8lgende vedtak: Saken utsettes for innhenting av tilleggsinformasjon. Komite for milj\u00f8 og byutvikling behandlet saken i m\u00f8tet 17.01.2019 sak 10/19 og fattet f\u00f8lgende vedtak: Saken utsettes for ytterligere informasjonsinnhenting. Arbeidsutvalget nedsetter en gruppe med representanter fra alle partier i KMBY. Komite for milj\u00f8 og byutvikling behandlet saken i m\u00f8tet 06.12.2018 sak 333/18 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 15.11.2018 sak 318/18 Byr\u00e5det innstiller til komite for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 20.01.17 opprettholdes. Klagen tas ikke til f\u00f8lge. 4 "
}