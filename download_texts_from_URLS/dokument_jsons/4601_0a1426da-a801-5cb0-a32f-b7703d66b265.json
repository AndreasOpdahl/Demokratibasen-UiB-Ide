{
  "dokument_id": "0a1426da-a801-5cb0-a32f-b7703d66b265",
  "doc_type": "case_attachment",
  "kommune": 4601,
  "tittel": " Bergen Vanns uttalelse til oppdatert VA-rammeplan, Mindemyren nord",
  "url": "https://bergen.kommune.no/politikere-utvalg/api/fil/bk360/10561664/-Bergen-Vanns-uttalelse-til-oppdatert-VA-rammeplan-Mindemyren-nord",
  "tekst": " Bergen Vann RAMB\u00d8LL AS V\u00e5r referanse: 2022/10465-7 B\u00e6rumsveien 204 Saksbehandler: Trine Sunde 1357 BEKKESTUA Dato: 8. juni 2023 Deres ref.: \u00c5got Bjotveit Bergen Vanns uttalelse til oppdatert VA-rammeplan Gnr 159 bnr 959 m.fl. Mindemyren delfelt S16 og S17. Plan-ID 70520000 Vi viser til oppdatert VA-rammeplan for Mindemyren nord (S16 og S17), mottatt 16.05.2023. Oppdatert VA-rammeplan er justert og oppdatert etter 1. gangs behandling og ferdigbygd bybane i omr\u00e5det. Bergen Vann sin uttalelse datert 01.06.2022 til opprinnelig VA-rammeplan, utg\u00e5r. P\u00e5 S16 skal det etableres flerbruksbygg, med bl. a.skole, omsorgsboliger og n\u00e6ringsbygg. P\u00e5 S17 planlegges ca. 180 boliger og barnehage for 80 barn. Planomr\u00e5det omfatter i tillegg deler av Kanalveien, gang-/ og sykkelvei, torg T10, og park P1a og P1b. Oppsummering av hovedprinsippene i planen: Beskrivelse av tekniske l\u00f8sninger fremg\u00e5r av notat og plankart av 16.05.2023. Vannforsyning: Omr\u00e5det er planlagt tilknyttet offentlig vann (\u00d8 150 mm, duktilt st\u00f8pejern) i ny kum etablert i bybane-prosjektet p\u00e5 T10 og s\u00f8r for S16 (punkt A og B i tegning VA002). Det skal tilrettelegges for forbruksvann og slokkevann i planomr\u00e5det. Slokkevann skal etableres i vei som br\u00f8ytes, alternativt som hydrant. H\u00e5ndtering av spillvann: Omr\u00e5det er planlagt tilknyttet offentlig spillvann i ny kum etablert i bybane-prosjektet ved T10 og nord og \u00f8st for S17, i tillegg til videref\u00f8ring av eksisterende tilkobling s\u00f8r for Solheimsvannet (punkt D, E og F i tegning VA002). Dagens pumpestasjon og tilknytning i punkt C utg\u00e5r da dette er flomutsatt areal, og erstattes av punkt D. Det er sannsynligvis behov for etablering av pumpestasjon for flerbrukshallen. Det m\u00e5 vurderes i detaljprosjektering om stasjonen skal v\u00e6re privat eller kommunal. En eventuell kommunal stasjon med tilh\u00f8rende ledninger skal etablere i henhold til krav i VA-norm og det er forutsatt avsatt tilstrekkelig areal. Overvannsh\u00e5ndtering: Overvann skal h\u00e5ndteres lokalt med infiltrering og avrenning til Solheimsvannet. Det skal etableres \u00e5pne l\u00f8sninger med fordr\u00f8yning i form av regnbed og nedsenkede arealer som kan oversv\u00f8mmes ved st\u00f8rre nedb\u00f8rshendelser. Bekk over T10 skal \u00e5pnes p\u00e5 \u00f8stsiden av T10 og gjennom parkomr\u00e5det. Flomveier er vist p\u00e5 vedlagt VA-rammeplankart VA003. Postadresse: Telefon: 55566000 Postboks 7700, 5020 BERGEN E-post: vann.avlop@bergen.kommune.no Kontoradresse: Internett: www.bergen.kommune.no Fj\u00f8sangerveien 68 Kommunal overtakelse: Vannledning frem til slukkevannsuttak skal opparbeides etter plan- og bygningslovens \u00a7 18-1 2. ledd og VA-norm i Bergen kommune, og overtas av Bergen Vann. Det m\u00e5 avklares med Bergen Vann i detaljprosjektering om en eventuell spillvannspumpetasjon med tilh\u00f8rende ledninger skal etableres som kommunalt anlegg. Spillvannsledninger og evt. pumpestasjon er i utgangspunktet planlagt som privat anlegg. Bergen Vann har f\u00f8lgende merknader til VA-rammeplanen: - Det er fortsatt h\u00f8y aktivitet og mye planarbeid p\u00e5 Mindemyren. Videre planarbeid for Mindemyren Nord m\u00e5 koordineres med p\u00e5g\u00e5ende plan- og byggearbeid i omr\u00e5det. - Ved utl\u00f8p av Solheimsvannet er det i dag plassert niv\u00e5m\u00e5ler i kum, som m\u00e5 ivaretas under bygging og etter etablering av flerbrukshall. - I henhold til planbestemmelser skal det tilrettelegges for vask og reparasjon av sykler. Det m\u00e5 vurderes i detaljprosjektering om det skal etableres oljeutskiller i tilknytning til sykkelvask f\u00f8r p\u00e5slipp til kommunalt spillvann. - Behov for eventuell oppgradering av avl\u00f8p felles kanal p\u00e5 \u00f8stsiden av Solheimsvannet avklares n\u00e5r tilstandsrapport for kanalen foreligger. Eventuelle konstruksjoner tilknyttet turstien som skal etableres i n\u00e6rheten av kanalen, skal godkjennes av Bergen Vann. Med hilsen Bergen Vann Randi M. Erdal \u2013 avd.leder forvaltning Trine Sunde - saksbehandler Dokumentet er godkjent elektronisk. Kopi til: RAMB\u00d8LL NORGE AS v/ Iren Sekkingstad Side 2 av 2 "
}