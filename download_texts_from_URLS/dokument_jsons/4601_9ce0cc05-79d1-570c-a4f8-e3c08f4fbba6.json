{
  "dokument_id": "9ce0cc05-79d1-570c-a4f8-e3c08f4fbba6",
  "doc_type": "case_presentation",
  "kommune": 4601,
  "tittel": "Avtale om byggeprosjekt Signo Konows senter mellom Bergen kommune og Stiftelsen Signo",
  "url": "https://bergen.kommune.no/politikere-utvalg/api/fil/bk360/12554056/Framstilling-Avtale-om-byggeprosjekt-Signo-Konows-senter-mellom-Bergen-kommune-og-Stiftelsen-Signo",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2023/285781-87 Avtale om byggeprosjekt Signo Konows senter mellom Bergen kommune og Stiftelsen Signo Hva saken gjelder: 1. Bakgrunn Bergen kommune har avtale med Stiftelsen Signo ved Signo Konows senter om tjenester for 8 beboere i bofellesskap/leiligheter for utviklingshemmede. M\u00e5lgruppen er d\u00f8ve og d\u00f8vblinde med utviklingshemming. Disse beboerne er fordelt p\u00e5 6 beboere i eget bofellesskap og 2 beboere i borettslag/nabobygg. Bofellesskapet er lokalisert i et bygg som ikke lenger fremst\u00e5r som egnet for videre drift. I dette ligger blant annet manglende muligheter med \u00e5 f\u00f8lge opp p\u00e5legg fra Arbeidstilsynet. Dette er utdypet i vedlegget Henvendelse til Bergen kommune ang\u00e5ende husleie nybygg i Kalfarveien 81a. Byggeprosjektet (bofellesskapet) planlegges for 9 leiligheter og som inneb\u00e6rer o erstatning for eksisterende bofellesskap med 6 leiligheter / 6 beboere o erstatning for 2 leiligheter / 2 beboere i borettslag (nabobygg) o 1 ny leilighet for beboer i m\u00e5lgruppe Rivningstillatelse av det eksisterende bygget er gitt, og rammetillatelse for nytt bygg med Stiftelsen Signo som byggherre er godkjent av Bergen kommune 12.03.2024. Som det kommer frem av henvendelsen fra Signo Konows senter, har de etablert et midlertidig botilbud for beboerne i bofellesskapet i byggeperioden. Dersom byggeprosjektet skal realiseres, forutsetter det at kommunen s\u00f8ker om investeringstilskudd fra Husbanken og at det inng\u00e5s avtale om byggeprosjekt mellom Stiftelsen Signo og kommunen. Husbanken har gitt tilsagn om investeringstilskudd p\u00e5 inntil kr 19 116 000 i brev av 28.04.2025, jf. vedlegg. 2. Avtale om byggeprosjekt Partene har fremforhandlet avtale om byggeprosjekt, jf. vedlegg. Avtalen bygger langt p\u00e5 vei p\u00e5 en avtalemal som er brukt i forbindelse med byggeprosjekt for omsorgsplasser og der den private/ideelle parten er byggherre / eier av bygget. Kostnadskalkylen for byggeprosjektet er 77,4 mill. kr. (eksklusiv merverdiavgift). Husleie dekker l\u00f8pende kapitalkostnader p\u00e5 l\u00e5n og andre tilh\u00f8rende huskostnader (FDV og lignende). Dette er regulert i punkt 7 i avtalen og som viser hvordan husleieestimatet for det nye bygget blir finansiert. Netto som er satt til 0 indikerer at det ikke skal v\u00e6re merutgifter for kommunen. 1 \u00d8konomiske konsekvenser Forslaget til avtale har ikke \u00f8konomiske konsekvenser for kommunen. I avtalens punkt 7 er dette regulert ved at det \u00e5rlige husleieestimatet p\u00e5 3,5 mill. kr. for nytt bygg finansieres ved: o beregnet husleiedekning fra beboerne o investeringstilskudd fra Husbanken konvertert til husleiedekning o husleiedekning (kommunal leie) frigjort fra eksisterende bofellesskap som rives o driftseffektivisering i form av eksempelvis nattevaktl\u00f8sning, begrunnet med at to lokasjoner blir til \u00e9n lokasjon. Byr\u00e5dens vurdering og anbefaling/konklusjon Byr\u00e5den anbefaler byggeprosjektet, samt framforhandlet avtale og vektlegger: o en bedre fysisk l\u00f8sning for beboerne o innfrielse av p\u00e5legg fra Arbeidstilsynet o endring fra 6 til 9 beboere, som gir en mer driftseffektiv l\u00f8sning, eksempelvis n\u00e5r det gjelder nattevakt. Vedtakskompetanse: Byr\u00e5dets fullmakter pkt. 2.1 Byr\u00e5dets driftsansvar vedtatt av Bergen bystyre 27. november 2024 i sak 462/24: Som \u00f8verste ledelse av kommunens administrasjon, som arbeidsgiver, tjenesteleverand\u00f8r, myndighetsut\u00f8ver, samfunnsutvikler og som folkevalgt organ, har byr\u00e5det myndighet til, og ansvar for, \u00e5 forest\u00e5 l\u00f8pende drift og utvikling av kommunens virksomhet. Byr\u00e5d for eldre, helse og omsorg innstiller til byr\u00e5det \u00e5 fatte f\u00f8lgende vedtak: Byr\u00e5det godkjenner fremforhandlet Avtale om byggeprosjekt Signo Konows senter mellom Bergen kommune og Stiftelsen Signo. Dato: 20. mai 2025 Marte Joan Monstad Byr\u00e5d for eldre, helse og omsorg Dokumentet er godkjent elektronisk. Vedlegg: Avtale om byggeprosjekt Konows senter, bofellesskapet Henvendelse til Bergen kommune ang\u00e5ende husleie nybygg Kalfarveien 81a Tilsagn om tilskudd 2 "
}