{
  "dokument_id": "8a05f7f0-cd81-570a-8076-5ad031262a41",
  "doc_type": "case_presentation",
  "kommune": 4601,
  "tittel": "St. Olavs vei 45, Sakarias Trattoria - S\u00f8knad om ny alminnelig skjenkebevilling for alkoholholdig drikk gruppe 1-3, inne og ute areal, frem til 30.09.2024",
  "url": "https://bergen.kommune.no/politikere-utvalg/api/fil/bk360/9900389/Framstilling-St-Olavs-vei-45-Sakarias-Trattoria-Soknad-om-ny-alminnelig-skjenkebevilling-for-alkoholholdig-drikk-gruppe-1-3-inne-og-ute-areal-frem-til-30-09-2024",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/278626-14 St. Olavs vei 45, Sakarias Trattoria - S\u00f8knad om ny alminnelig skjenkebevilling for alkoholholdig drikk gruppe 1-3, inne og ute areal, frem til 30.09.2024 Hva saken gjelder: Kontor for skjenkesaker mottok 5. desember 2023 s\u00f8knad om ny alminnelig skjenkebevilling for alkoholholdig drikk gruppe 1-3, inne og ute areal, ved Sakarias Trattoria, St. Olavs vei 45. Stedet har beliggenhet i et boligomr\u00e5de hvor det ogs\u00e5 er n\u00e6ringsbygg. Spisestedet befinner seg p\u00e5 gateplan, der uteserveringen er p\u00e5 gateplan ved inngangspartiet. Stedet er fra tidligere innvilget serveringsbevilling. Bevillingss\u00f8ker er Sakarias AS, org. nr. 823 829 302. Totalt oms\u00f8kt skjenkeareal er 91 kvm, hvor uteserveringen utgj\u00f8r 50 kvm. Stedet beskrives som et spisested. Forventet matomsetning utgj\u00f8r 65 % av \u00f8konomisk omsetning. Bergen kommune vil f\u00f8re en skjenkepolitikk som er forutsigbar og rettferdig for n\u00e6ringen. Kommunen tildeler salgs- og skjenkebevilling i tr\u00e5d med gjeldende bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et overordnet m\u00e5l at Bergen skal v\u00e6re en trygg by, og det er et f\u00f8rende premiss for byr\u00e5det \u00e5 f\u00f8re en alkohol- og skjenkepolitikk som st\u00f8tter opp om dette. Politi- og sosialfaglige r\u00e5d skal ivaretas ved tildeling av skjenkebevilling. Hverken politi eller etat for sosiale tjenester har spesielle merknader til s\u00f8knaden. Kontor for skjenkesaker sin vurdering og anbefaling: Notat fra Kontor for skjenkesaker er vedlagt saken, og det vises til dette i sin helhet. Kontor for skjenkesaker anbefaler at s\u00f8knaden om ny alminnelig skjenkebevilling for alkoholholdig drikk gruppe 1-3, inne og ute areal, ved Sakarias Trattoria, St. Olavs vei 45, innvilges som oms\u00f8kt. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3 ikke kan tildeles i dette tilfellet. 1 Foreliggende s\u00f8knad gjelder skjenkebevilling til et spisested med h\u00f8y matomsetning. Stedet ligger i en rolig gate, dominert av boligbebyggelse. Det anbefales derfor tidligere opph\u00f8r av skjenking, og det er derfor satt et tak p\u00e5 skjenking til klokken 23.00, alle dager. Med bakgrunn i det som skisseres i s\u00f8knaden er det ingenting som tilsier at bevilling ikke kan tildeles i dette tilfellet, men med begrensning for starttidspunkt for skjenking. Kontor for skjenkesaker anbefaler at s\u00f8knaden om ny alminnelig skjenkebevilling for alkoholholdig drikk gruppe 1-3, inne og ute areal, ved Sakarias Trattoria, St. Olavs vei 45, innvilges som oms\u00f8kt. Skjenking skal opph\u00f8re klokken 23.00, alle dager. Dette med bakgrunn i en konkret helhetsvurdering, herunder det totalkonsept som er skissert for virksomheten. Byr\u00e5dens vurdering og anbefaling/konklusjon: Byr\u00e5den st\u00f8tter Kontor for skjenkesaker sin vurdering og innstiller p\u00e5 at s\u00f8knaden om ny alminnelig skjenkebevilling for alkoholholdig drikk gruppe 1-3, inne og ute areal, ved Sakarias Trattoria, St. Olavs vei 45, innvilges. Vedtakskompetanse: Byr\u00e5dets fullmakter \u00a7 28, vedtatt av bystyret 16.12.2020 i sak 378/20: \u00abFullmakter vedr\u00f8rende skjenkesaker\u00bb. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knaden om ny alminnelig skjenkebevilling for alkoholholdig drikk gruppe 1-3, inne og ute areal, ved Sakarias Trattoria, St. Olavs vei 45, innvilges. a. Bevillingshaver er Sakarias AS, org. nr. 823 829 302. b. Styrer for skjenkebevillingen er Reuben Sakarias Kjetland, f. 15.06.67. Stedfortreder for styrer er pt ikke klar. c. Bevillingen er til et spisested. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. d. Totalt skjenkeareal er 91 kvm, hvor uteserveringen utgj\u00f8r 50 kvm. e. Skjenkestopp klokken 23.00, alle dager. 2. Bevillingen gis for bevillingsperioden frem til 30.09.2024. 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet 2 c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 4. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: a. at s\u00f8ker har lovlig adgang til \u00e5 benytte arealet til uteservering b. kopi av leiekontrakt, eller bekreftelse p\u00e5 at arealet ligger p\u00e5 egen grunn c. at Bymilj\u00f8etaten har godkjent uteserveringen med eventuelle innretninger p\u00e5 offentlig areal d. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. 5. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 21. februar 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Fagnotat datert 15.01.2024 - St. Olavs vei 45, Sakarias Trattoria - S\u00f8knad om ny alminnelig skjenkebevilling for alkoholholdig drikk gruppe 1-3, inne og ute areal, frem til 30.09.2024 3 "
}