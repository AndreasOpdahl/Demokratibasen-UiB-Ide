{
  "dokument_id": "5a18f6ce-d893-5573-bfa1-8878e01e96d0",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 415/24, Representantforslag Per-Erik G\u00e5skjenn og Joel Ysteb\u00f8 (KrF) vedr. handling mot voldtektsepidemien",
  "url": "https://bergen.kommune.no/politikere-utvalg/api/fil/bk360/11424138/Innstilling-vedtak-Representantforslag-Per-Erik-Gaskjenn-og-Joel-Ystebo-KrF-vedr-handling-mot-voldtektsepidemien",
  "tekst": "Representantforslag Per-Erik G\u00e5skjenn og Joel Ysteb\u00f8 (KrF) vedr. handling mot voldtektsepidemien Bergen bystyre behandlet saken i m\u00f8tet 30.10.2024 sak 415/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 02.10.2024 sak 373/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for helse og sosial behandlet saken i m\u00f8tet 18.09.2024 sak 110/24 og avga f\u00f8lgende innstilling: Bystyret ber byr\u00e5det vurdere tiltak for \u00e5 styrke forebyggingen mot seksuelle overgrep. Merknad Bystyret ber byr\u00e5det arbeide opp mot nasjonale myndigheter for \u00e5 styrke politiet og p\u00e5talemyndighetens kapasitet ved sedelighetsforbrytelser. Forslag til vedtak: 1. Bystyret ber byr\u00e5det arbeide for et kompetansel\u00f8ft i tjenestene 2. Bystyret ber byr\u00e5det bidra til et l\u00f8ft for \u00e5 forebygge voldtekt. Blant annet gjennom a) Holdningskampanjer knyttet til skadevirkninger av seksuelle overgrep, bevisstgj\u00f8ring avverge- og meldeplikten og annen relevant kunnskap om feltet b) Bedre seksualundervisning med fokus p\u00e5 pornoens betydning for holdninger til kvinner og grensesetting. c) Bedre oppf\u00f8lging og forebygging innenfor risikogrupper 3. Bystyret ber byr\u00e5det iverksette tiltak for \u00e5 f\u00f8lge opp voldtekstusatte, herunder en st\u00f8ttekoordinator ved overgrepsmottak og styrket psykososial oppf\u00f8lging ved overgrepsmottakene. 4. Bystyret ber byr\u00e5det st\u00f8tte organisasjoner som arbeider med voldtekstproblematikk, slik som \u201cVi tror deg\u201d og \u201cLightUp Norway\u201d. "
}