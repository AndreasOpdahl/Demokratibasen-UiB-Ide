{
  "dokument_id": "2fa00ed1-d65b-5c7a-b9a9-6989aec3e5f1",
  "doc_type": "case_attachment",
  "kommune": 5501,
  "tittel": "Klage p\u00e5 vedtak fra Troms idrettskrets i saksnr 0007 24_ (1)",
  "url": "https://innsyn.tromso.kommune.no/application/getMoteDokument?dokid=2001755652",
  "tekst": "Til Troms\u00f8 kommune ved Helse og omsorg Troms\u00f8 18.mars 2024 Klage p\u00e5 vedtak i saksnr 0007/24 tilskudd Helse og velferdsform\u00e5l Troms idrettskrets viser til v\u00e5r s\u00f8knad p\u00e5 tilskudd til Aktiv p\u00e5 Dagtid (ApD) der vi fikk tildelt kr.100.000 for 2024. Troms idrettskrets har siden 2009 driftet folkehelsetiltaket ApD for mennesker i Troms kommune som er mottakere av trygdeytelser fra NAV og er i aldersgruppa 18-70 \u00e5r. Tilbudet er et lavterskeltilbud med et ukeprogram med aktiviteter i et sosial ramme for deltakerne, og der vi bruker idrettslagene til instrukt\u00f8rer og leier plass i deres anlegg. Hvert \u00e5r har deltakerantallet ligget mellom 200-230 deltakere. De to siste \u00e5rene noe under da tilbudet er redusert pga lavere tilskudd. Til tross for lavere tilskudd og strammere \u00f8konomi i de siste \u00e5rene har idrettskretsen v\u00e6rt en stabil tilbyder av et viktig folkehelsetilbud for ei gruppe mennesker som ikke har funnet et aktivitetstilbud et annet sted, og som har dette tilbudet som et viktig aktivitet- og sosialt tilbud i sin hverdag. I februar i \u00e5r gjennomf\u00f8rte vi et m\u00f8te med Marta Hofs\u00f8y og Thomas Birkeland for \u00e5 vurdere fremtiden for ApD, eventuelt et annet tilsvarende folkehelsetilbud for m\u00e5lgruppa, da sett opp mot at den \u00f8konomiske rammen de siste \u00e5rene ikke strekker til for \u00e5 skape et godt tilbud. Vi var tydelig p\u00e5 at drift av aktiv p\u00e5 dagtid vil kreve et minimum tilskudd p\u00e5 kr.670.000 pr \u00e5r. Enigheten i m\u00f8tet var at hvis tilskuddet fra Helse og omsorg ikke ville kunne gi et tilstrekkelig tilbud i 2024, s\u00e5 skal vi i lag med Troms\u00f8 idrettsr\u00e5d og kommunen vurdere om m\u00e5lgruppa for ApD kan finne et tilbud i regi av andre tilbydere inn folkehelse i kommunen. Dette for \u00e5 ivareta m\u00e5lgruppa og deres behov for et tilbud. ApD aktivitetstilbud i 2024 er satt i gang selv om tilskuddet ikke var innvilget. Slik er det gjort i alle \u00e5r, og er jo ei utfordring med slike tilskuddsordninger. Derfor var vi tydelige i m\u00f8tet at vi som minimum trenger tilskudd for f\u00f8rste halv\u00e5r i 2024 da vi har skriftlige avtaler og da p\u00e5l\u00f8pte kostnader for de f\u00f8rste 6 mnd i 2024. Da administrasjonens innstilling var et tilskudd p\u00e5 kr.300.000 ble vi skuffet p\u00e5 vegne av deltakerne v\u00e5re. I dialog pr telefon med Birkeland uttrykte vi da at det betyr at ApD kan driftes f\u00f8rste halv\u00e5r 2024, for s\u00e5 \u00e5 legges ned. Det innstilte bel\u00f8pet p\u00e5 kr.300.000 dekker knapt de p\u00e5l\u00f8pte kostnader for 6 m\u00e5neders drift. I utvalgsm\u00f8tet ble tilskuddet til ApD redusert til kr.100.000, med argumentasjon fra et utvalgsmedlem at \u00abNorges idrettsforbund er en s\u00e5 stor organisasjon og har s\u00e5 god r\u00e5d at de kan bruke egne midler til \u00e5 drive folkehelsetiltak\u00bb. Det er sjokkerende \u00e5 h\u00f8re at politikere i kommunen mener at vi skal omdisponere knappe midler til idrettsform\u00e5l for \u00e5 dekke kostnader til folkehelsetiltak for innbyggere i Troms\u00f8 kommune. Troms idrettskrets vil med dette klage p\u00e5 vedtaket som vi mener er gjort p\u00e5 feil grunnlag. Verken Norges idrettsforbund, eller Troms idrettskrets som er v\u00e5rt navn, har tilgjengelige midler til Troms idrettskrets pb12, 9251 Troms\u00f8 www.tromsidrettskrets.no tlf 91517019 Stadionvn 3, 9007 Troms\u00f8 troms@idrettsforbundet.no folkehelsetiltak. I de tilfeller idretten tar et samfunnsansvar og drifter folkehelsetiltak for ulike m\u00e5lgrupper, s\u00e5 er det basert p\u00e5 at vi f\u00e5r tildelte midler til form\u00e5let. Troms idrettskrets forventer \u00e5 f\u00e5 tildelt som innstilt, kr.300.000, slik at vi ikke m\u00e5 redusere andre tiltak for idretten v\u00e5r for \u00e5 dekke p\u00e5l\u00f8pte kostnader for ApD. Etter over 15 \u00e5rs drift av et viktig folkehelsetiltak i Troms\u00f8 kommune mener vi at kommunen b\u00f8r bidra til ei mer verdig avslutning for et viktig tiltak for denne m\u00e5lgruppa. Med vennlig hilsen Troms idrettskrets Sylvi Ofstad organisasjonssjef Troms idrettskrets pb12, 9251 Troms\u00f8 www.tromsidrettskrets.no tlf 91517019 Stadionvn 3, 9007 Troms\u00f8 troms@idrettsforbundet.no "
}