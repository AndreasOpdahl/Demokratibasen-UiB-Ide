{
  "dokument_id": "3644e40e-32a6-5871-80f8-3667fc4b2f7e",
  "doc_type": "case_attachment",
  "kommune": 5501,
  "tittel": "Tilleggsnotat til sak revidering kommunale retiningslinjer startl\u00e5n og tilskudd",
  "url": "https://innsyn.tromso.kommune.no/application/getMoteDokument?dokid=2001661257",
  "tekst": "Tilleggsnotat i sak 23/00208 Revidering av kommunale retningslinjer startl\u00e5n og tilskudd Det er fremmet sak fra administrasjonen for politisk behandling tilknyttet revidering av kommunale retningslinjer startl\u00e5n og tilskudd. Saker er behandlet i helse- og velferdsutvalget 06.03.2024. Saken ble enstemmig vedtatt. Videre behandling av saken er i formannskapet den 12.03.2024 og i kommunestyret den 20.03.2024. I siste revidering av kommunens retningslinjer for startl\u00e5n i sak 89/20 (17. juni 2020), innf\u00f8rte Troms\u00f8 kommune muligheten for \u00e5 gi livsl\u00f8psl\u00e5n til en konkret aldersgruppe. Muligheten for livslang avdragsfrihet var diskutert og vurdert sammen med Husbanken. I nytt forslag til retningslinje, fremkommer denne muligheten med en revidering. Se vedtakspunkt 1. Per epost fra Husbanken 06.03.2024 informerer Husbanken om f\u00f8lgende i dialog om livslang avdragsfrihet: \u00abJa, det er i strid med l\u00e5neforskriften \u00a7 8-5 f\u00f8rste ledd bokstav c, se \u00a7 5-2 andre ledd, andre setning. Det fremg\u00e5r riktignok av \u00a7 8-5 fjerde ledd at for startl\u00e5n st\u00e5r kommunen fritt til \u00e5 tilby gunstigere nedbetalingsvilk\u00e5r. Denne bestemmelsen skal forst\u00e5s slik at kommunen st\u00e5r fritt til \u00e5 tilby gunstigere nedbetalingsvilk\u00e5r til startl\u00e5nskunden enn den selv har i l\u00e5neavtalen med Husbanken. Men bestemmelsen i \u00a7 8-5 f\u00f8rste ledd om maksimalt 8 \u00e5rs avdragsfrihet er en \u00abparaplybestemmelse\u00bb som setter en absolutt ramme for hvor gunstige nedbetalingsvilk\u00e5r kommunen kan gi.\u00bb Videre opplyses det om at mange misforst\u00e5r denne bestemmelsen og at Husbanken har bedt Kommunal- og distriktsdepartementet om en klargj\u00f8ring. En slik klargj\u00f8ring foreligger ikke enn\u00e5. P\u00e5 bakgrunn av dette b\u00f8r f\u00f8lgende endring ligge ved som tillegg til vedtakspunkt 1: \u00abDette vedtakspunktet kommer til anvendelse dersom n\u00e6rmere klargj\u00f8ring fra KDD gir rom for en slik forst\u00e5else av lovregelen p\u00e5 omr\u00e5det. Dersom Kommunal- og distriktsdepartementet sin vurdering motsetter seg en slik forst\u00e5else, faller punkt 1 bort fra saken\u00bb. Videre anbefales det at det under vedtakspunkt 4 og 5, presiseres at tilskudd gis til egen eid bolig. Dette for \u00e5 sikre at tilskudd gis til boforhold som med st\u00f8rre sikkerhet er av langvarig karakter. Det foresl\u00e5s derfor at vedtakspunktene endres slik: Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Side 2 av 2 1.Troms\u00f8 kommune videref\u00f8rer ordningen med livsl\u00f8psl\u00e5n som inneb\u00e6rer livslang avdragsfrihet. L\u00e5net er ment for personer over 60 \u00e5r, uten mulighet for l\u00e5n i ordin\u00e6r bank, og hvor andre virkemidler ikke er tilstrekkelig. Det stilles s\u00e6rlige krav til boligens utforming. Dette punktet kommer til anvendelse dersom n\u00e6rmere klargj\u00f8ring fra KDD gir rom for en slik forst\u00e5else av lovregelen p\u00e5 omr\u00e5det. Dersom KDD sin vurdering motsetter seg en slik forst\u00e5else, faller punktet bort. 2. Ingen endring. 3. Ingen endring. Tilskudd til utredning og prosjektering 4. Det gis tilskudd p\u00e5 inntil kr. 20 000 til utredning i saker hvor det kan forventes at husstanden kan tilpasse egen eid bolig ved hjelp av startl\u00e5n, og ikke har mulighet til finansiering i privat finansinstitusjon. Innvilgelsen gis der hvor husstanden ikke selv har \u00f8konomi til \u00e5 dekke n\u00f8dvendig utredning. Dette tilskuddet gis uten tilbakebetalingskrav. 5. Det gis tilskudd p\u00e5 inntil kr. 20 000 til prosjektering i saker hvor det kan forventes at husstanden kan tilpasse egen eid bolig ved hjelp av startl\u00e5n, og ikke har mulighet til finansiering i privat finansinstitusjon. Innvilgelsen gis der hvor husstanden ikke selv har \u00f8konomi til \u00e5 dekke n\u00f8dvendig prosjektering. Dette tilskuddet gis uten tilbakebetalingskrav. 6. Ingen endring. 7. Ingen endring. 8. Ingen endring. "
}