{
  "dokument_id": "c0c810d8-952a-5681-86e2-adf15f21ae63",
  "doc_type": "meeting_minutes",
  "kommune": 4601,
  "tittel": "Protokoll ungdomsr\u00e5det 18.04.2024",
  "url": "https://bergen.kommune.no/politikere-utvalg/api/fil/bk360/10311303/Protokoll-ungdomsradet-18-04-2024",
  "tekst": " BERGEN KOMMUNE Protokoll Ungdomsr\u00e5det Den 18. apr. 2024 holdt ungdomsr\u00e5det m\u00f8te i Bergen r\u00e5dhus, Store Milde. Til stede: Fillip Torsnes Koslowski Steffen Jerome Jonathanson Aksel Florv\u00e5g Ringdal Anna Karia S\u00f8rhaug Aron Haaheim Elias Lilleskare Emilie Deisz Iga Eliza Hudak Ingeborg W\u00e5ge M\u00f8gster Maren Elisabeth Glittenberg Sverre Thornam Wictor Hudak, vara Forfall: Simran Sophia Kaur Puri Fra administrasjonen: Silje Beate \u00d8deg\u00e5rd, v/ Bymilj\u00f8etaten/Plan- og utviklingsavdelingen Silje Myklebust, Byr\u00e5dsavdeling for barnevern, sosiale tjenester og mangfold Hege Verpe, Byr\u00e5dsavdeling for barnevern, sosiale tjenester og mangfold Sabine Elisabeth Stein, Byr\u00e5dsavdeling forbyutvikling M\u00f8teleder: Ingvild R\u00f8rtveit Digernes, leder Eowyn Tomine Saus, nestleder Sekret\u00e6r: Birgitte Teglgaard J\u00f8rgensen, bystyret kontor M\u00f8tet startet kl. 14:00 og ble hevet kl. 18.00 1 Saksliste Saksnr. Arkivsak Sakstittel Side 2023/246034-27 Innkalling ungdomsr\u00e5det 18.04.2024 3 44/24 2023/246034-26 Godkjenning av protokoll 3 45/24 2023/246032-5 \u00c5pen halvtime 3 46/24 2024/11703-5 Byr\u00e5dens halvtime - Eivind N\u00e6vdal-Bolstad (H) 3 47/24 2023/283884-53 Tiltaksliste for naturstrategien 3 48/24 2023/283884-47 Innbyggerforslag. Bibliotek i Bunnprisbygget p\u00e5 4 Slettebakken 49/24 2023/246006-39 Innspill til sak om ungdomskriminalitet - 4 presentasjon og debatt 50/24 2023/283884-52 Byr\u00e5dets arbeid med ny kommuneplan og 5 kommunal planstrategi 51/24 2023/283884-55 Handlingsplan for trafikksikkerhet 2024-2025. 6 Kommunale veier. 52/24 2023/283884-54 Langhaugen vgs. Sluttbehandling av 6 reguleringsplan 53/24 2023/283884-48 Strategi for fastlegeordningen 7 54/24 2023/246007-7 Valg av representanter til deltakelse i 8 ressursgrupper, prosjektgrupper o.l. 55/24 2024/00583-7 Innspill fra ungdomsr\u00e5dets medlemmer 8 56/24 2023/246005-7 Eventuelt 9 2 Innkalling ungdomsr\u00e5det 18.04.2024 Ungdomsr\u00e5det behandlet saken i m\u00f8tet 18.04.2024 sak og fattet f\u00f8lgende vedtak: Innkalling og saksliste ble godkjent uten merknader. [Lagre saksprotokoll] [Lagre vedtak] 44/24 Godkjenning av protokoll Ungdomsr\u00e5det behandlet saken i m\u00f8tet 18.04.2024 sak 44/24 og fattet f\u00f8lgende vedtak: Protokollen ble godkjent uten merknader. [Lagre saksprotokoll] [Lagre vedtak] 45/24 \u00c5pen halvtime Ungdomsr\u00e5det behandlet saken i m\u00f8tet 18.04.2024 sak 45/24 og fattet f\u00f8lgende vedtak: Det var ingen fremm\u00f8tte under \u00e5pen halvtime [Lagre saksprotokoll] [Lagre vedtak] 46/24 Byr\u00e5dens halvtime - Eivind N\u00e6vdal-Bolstad (H) Ungdomsr\u00e5det behandlet saken i m\u00f8tet 18.04.2024 sak 46/24 og fattet f\u00f8lgende vedtak: Byr\u00e5den deltok i m\u00f8tet og diskuterte ulike tema av relevans for byr\u00e5det og ungdomsr\u00e5det. [Lagre saksprotokoll] [Lagre vedtak] 47/24 Tiltaksliste for naturstrategien Ungdomsr\u00e5det behandlet saken i m\u00f8tet 18.04.2024 sak 47/24 og fattet f\u00f8lgende vedtak: Uttalelsen er bygget opp rundt to sp\u00f8rsm\u00e5l stilt av etaten i forkant av m\u00f8tet. Hvilke behov og \u00f8nsker har dere for rekreasjonsmuligheter i Bergen? Ungdomsr\u00e5det 2024 st\u00f8tter tidligere innspill levert i forbindelse med behandling av sak 42/22 \u2013 h\u00f8ringen. Naturstrategi for Bergen, i r\u00e5dsm\u00f8te 23.08.22, da disse fremdeles er relevante. Ungdomsr\u00e5det etterlyser s\u00e6rlig bedre informasjon om eksisterende tilbud for ungdom, ifm bruk av utearealer - b\u00e5de i og utenfor sentrum. I tillegg ser ungdomsr\u00e5det et behov for flere 3 benker og v\u00e6resteder under tak, tilgang p\u00e5 drikkevann i eksempelvis parker, samt flere gr\u00f8ntomr\u00e5der, s\u00e6rlig i nye nabolag. Hvilke utfordringer er det knyttet til bruken av de rekreasjonsmulighetene som finnes? Ungdomsr\u00e5det \u00f8nsker \u00e5 l\u00f8fte frem f\u00f8lgende: \u2022 Bedre skilting i byfjellene. Det kan v\u00e6re vanskelig \u00e5 finne vei hvis man ikke er kjent fra f\u00f8r av, f.eks p\u00e5 L\u00f8vstakken. \u2022 Bergen kommune har en god oversikt over parker, byrom og badeplasser p\u00e5 nettsiden sin, men den er vanskelig \u00e5 finne ved et enkelt s\u00f8k. Ungdomsr\u00e5det \u00f8nsker at denne siden gj\u00f8res lettere tilgjengelig for barn og ungdom, samt suppleres med en oversikt over lekeplasser og turer i Bergen. \u2022 Vannkvaliteten ved Gamlehaugen badeplass er for d\u00e5rlig. Dette er en popul\u00e6r badeplass og r\u00e5det ber om at dette utbedres. Ungdomsr\u00e5dets behandling Silje Beate \u00d8deg\u00e5rd, v/ Bymilj\u00f8etaten/Plan- og utviklingsavdelingen informerte. Saksordf\u00f8rergruppen forberedte og presenterte forslaget. Uttalelsen er et produkt av debatt i r\u00e5det. Forslag til vedtak: Det skrives et svar basert p\u00e5 samtalen i r\u00e5det [Lagre saksprotokoll] [Lagre vedtak] 48/24 Innbyggerforslag. Bibliotek i Bunnprisbygget p\u00e5 Slettebakken Ungdomsr\u00e5det behandlet saken i m\u00f8tet 18.04.2024 sak 48/24 og fattet f\u00f8lgende vedtak: Ungdomsr\u00e5det tar innbyggerforslag om bibliotek i Bunnprisbygget tas til orientering. Ungdomsr\u00e5dets behandling Saksordf\u00f8rergruppen forberedte og presenterte saken i m\u00f8tet. Forslag til vedtak: Innbyggerforslag om bibliotek i Bunnprisbygget tas til orientering. [Lagre saksprotokoll] [Lagre vedtak] 49/24 Innspill til sak om ungdomskriminalitet - presentasjon og debatt Ungdomsr\u00e5det behandlet saken i m\u00f8tet 18.04.2024 sak 49/24 og fattet f\u00f8lgende vedtak: Uttalelsen er utarbeidet p\u00e5 bakgrunn av diskusjonen i m\u00f8tet, samt innspill lagt frem i m\u00f8te 01.02.23 forbindelse med behandlingen av oppstart av Strategi for oppveksten, handlingsplan for barnevernet og handlingsplan for tjenester til barn og unge, Rullering av handlingsplan mot vold i n\u00e6re relasjoner, og Rullering av handlingsplan for selvmordsforebygging. 4 Ungdomsr\u00e5det viser videre til r\u00e5dets forslag til Handlings- og \u00f8konomiplan 2024-2027 og Budsjett 2024, som er vedlagt dette skrivet. Uttalelse: Ungdomsr\u00e5det st\u00f8tter forslaget om en mentorordning, tiltak for \u00e5 finne arbeid til unge, \u00ablommepengeprosjekt\u00bb, utviklingen av en veileder for taushetsplikt/meldeplikt, utvikling av f\u00f8ringer for tverrfaglig samarbeid som sikrer bedre fungering og tilgjengelighet, samt tiltak for \u00e5 flere trygge voksne der barn er. Ungdomsjobber: Mange ungdommer slutter med organisert idrett i l\u00f8pet av ungdoms\u00e5rene og f\u00e5r mye fritid, som ikke alltid brukes til noe konstruktivt. En jobb er en positiv og konstruktiv bruk av fritiden sin og ville potensielt kunne forhindre at unge, s\u00e6rlig gutter, havner i ungdomskriminalitet. Det er dyrt \u00e5 leve et ungdomsliv. D\u00e5rlig r\u00e5d skaper utenforskap. Har du foreldre som ikke er i jobb, eller som ikke har et nettverk \u00e5 tilby, kan dette v\u00e6re sv\u00e6rt uheldig for en ungdom \u2013 b\u00e5de \u00f8konomisk og sosialt. En jobb vil kunne forbygge psykisk uhelse, utenforskap og vise en alternativ fremtid. V\u00e6resteder og \u00e5pne skoler Ungdomsr\u00e5det opplever at ungdomskriminalitet ofte kan v\u00e6re uttrykk for manglende tilbud og positive v\u00e6resteder i n\u00e6rmilj\u00f8et. Ungdomsr\u00e5det viser til Ny Krohnborg skole som et godt eksempel p\u00e5, hvordan man kan tilby ungdom et sted \u00e5 m\u00f8tes med andre ungdommer og drive med uorganisert aktivitet inne b\u00e5de kultur og idrett. Psykisk helse og taushetsplikt Ungdomsr\u00e5det viser her til nedenst\u00e5ende fellesuttalelse levert i behandling av sak 4/23 \u2013 6/23 i m\u00f8te 01.02.23 Ungdomsr\u00e5dets behandling Silje Myklebust, Byr\u00e5dsavdeling for barnevern, sosiale tjenester og mangfold informerte. Uttalelsen er et produkt av debatt i r\u00e5det. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 50/24 Byr\u00e5dets arbeid med ny kommuneplan og kommunal planstrategi Ungdomsr\u00e5det behandlet saken i m\u00f8tet 18.04.2024 sak 50/24 og fattet f\u00f8lgende vedtak: Ungdomsr\u00e5det er positiv til m\u00e5lsettingen om effektiviseringa av planarbeidet, men er samtidig bekymret for at en slik effektiviseringen kan g\u00e5 p\u00e5 bekostning av kvaliteten av tjenestene i kommunen. Det er dyrt \u00e5 sette i verk tiltak, som ikke fungerer. Ungdomsr\u00e5det er ogs\u00e5 bekymret for at en begrensning i antall planer, s\u00e6rlig tema- og handlingsplaner, vil begrense r\u00e5dets og andre akt\u00f8rers mulighet for medvirkning i arbeidet med viktige tema. Dersom det skal v\u00e6re f\u00e6rre planer, mener ungdomsr\u00e5det at det b\u00f8r etableres tydelige retningslinjer og krav om medvirkning og involvering av bl.a. barn og ungdom \u2013 ogs\u00e5 i saker som faller utenfor plansystemet, slik viktige stemmer blir h\u00f8rt. 5 Ungdomsr\u00e5det er videre bekymret for effektivisering som g\u00e5r p\u00e5 bekostning av viktige fagmilj\u00f8er i kommunen. Som et politisk n\u00f8ytralt organ er det nyttig \u00e5 f\u00e5 n\u00f8ytrale fagnotater. Det gir oss, som ikke er eksperter p\u00e5 alle fagomr\u00e5der, en mulighet til \u00e5 forst\u00e5 hva saken omhandler, uten \u00e5 bli p\u00e5virket av andre sine meninger. Hva ang\u00e5r arbeidet med ny kommuneplan, ser ungdomsr\u00e5det frem til \u00e5 se byr\u00e5dets plan for medvirkning og \u00f8nsker at det legges frem en egen sak om dette. Ungdomsr\u00e5dets behandling Saksordf\u00f8rergruppen forberedte og presenterte forslaget. Uttalelsen er et produkt av debatt i r\u00e5det. Forslag til vedtak: Informasjonen om byr\u00e5dets arbeid med ny kommuneplan og kommunal planstrategi tas til orientering [Lagre saksprotokoll] [Lagre vedtak] 51/24 Handlingsplan for trafikksikkerhet 2024-2025. Kommunale veier Ungdomsr\u00e5det behandlet saken i m\u00f8tet 18.04.2024 sak 51/24 og fattet f\u00f8lgende vedtak: Merknad 1: Ungdomsr\u00e5det kom med innspill til handlingsplanen v\u00e5ren 2023. Der ytret r\u00e5det bekymring for trafikksikkerheten ifm dropsoner, s\u00e6rlig rundt Kyrkjekrinsen skole. De l\u00f8sningene som handlingsplanen tilbyr som alternative dropsoner rundt Kyrkjekrinsen skole, er ikke gode nok. For \u00e5 kunne bruke disse plassene som dropsone, m\u00e5 man krysse, rygge og snu p\u00e5 gangveier, f.eks ved bedehuset, eller kj\u00f8re inn p\u00e5 omr\u00e5der som ikke har fortau, som ved Kvik. Dette gj\u00f8r skoleveien for elevene betydelig mer utrygg. Trafikkstasjonen er ikke et godt alternativ heller, da det ikke tilrettelagt for gange. Samtidig er det mye trafikk, deriblant tunge kj\u00f8ret\u00f8y som skal p\u00e5 kontroll. Ungdomsr\u00e5dets behandling Saksordf\u00f8rergruppen forberedte og presenterte forslaget. Uttalelsen er et produkt av debatt i r\u00e5det. Forslag til vedtak: Handlingsplan for trafikksikkerhet tas til orientering [Lagre saksprotokoll] [Lagre vedtak] 52/24 Langhaugen vgs. Sluttbehandling av reguleringsplan Ungdomsr\u00e5det behandlet saken i m\u00f8tet 18.04.2024 sak 52/24 og fattet f\u00f8lgende vedtak: Ungdomsr\u00e5det tar sluttbehandling av reguleringsplanen tas til orientering 6 Ungdomsr\u00e5dets behandling Saksordf\u00f8rergruppen forberedte og presenterte saken i m\u00f8tet. Forslag til vedtak: Sluttbehandling av reguleringsplanen tas til orientering [Lagre saksprotokoll] [Lagre vedtak] 53/24 Strategi for fastlegeordningen Ungdomsr\u00e5det behandlet saken i m\u00f8tet 18.04.2024 sak 53/24 og fattet f\u00f8lgende vedtak: Ungdomsr\u00e5det stiller seg positive til strategiens intensjon om et styrket samarbeid mellom yrkesgrupper og tjenester, s\u00e6rlig innen barnevern og spesialhelsetjenesten, samt at Bergen kommune vil s\u00f8rge for en sterk og b\u00e6rekraftig legevakttjeneste n\u00e6r innbyggerne, som ved \u00e5 etablere et helsehus i \u00c5sane. R\u00e5det st\u00f8tter ogs\u00e5 forslaget om forenkling av E-helse, slik dette kan benyttes av alle innbyggere. R\u00e5det st\u00f8tter i tillegg forslaget om reduksjon i listelengde, dersom dette kan bidra til at man kommer raskere til hos legen. R\u00e5det har samtidig f\u00f8lgene merknader til strategien: Merknad 1: til 3.4 Voldtektsmottaket Aldersgrense p\u00e5 voldtektsmottaket b\u00f8r fjernes og tilbudet b\u00f8r gj\u00f8res bedre kjent blant ungdom. Begrunnelse: Det er ikke nevnt noe konkret om \u00e5 fjerne aldersgrensen p\u00e5 voldtektsmottaket. Ungdomsr\u00e5det mener at dette ikke er noen grunn til \u00e5 ha 14 \u00e5rs grense p\u00e5 et s\u00e5 viktig helsetilbud. I tillegg skulle r\u00e5det \u00f8nske at det sto noe om hvordan voldtektsmottaket kan synliggj\u00f8res mer blant ungdom. Merknad 2: til 3.5 Helsestasjon og skolehelsetjeneste Det er bra at HFU er et tilbud dersom man mangler fastlege, men ungdomsr\u00e5det mener at den nye fastlegeordningen s\u00f8rger for at alle har egen fastlege. Begrunnelse: I planen for fastlegeordningen i Bergen kommune for perioden 2024-2028, er det nevnt at alle kommuner skal ha et helsestasjonstilbud for ungdom (HFU) opptil 20 \u00e5r. HFU skal ha tilgjengelig lege slik at tjenesten kan gjennomf\u00f8re oppgaver p\u00e5 en faglig forsvarlig m\u00e5te. Noen ungdommer opps\u00f8ker HFU fordi de mangler fastlege, og dette ivaretas av fastleger i Bergen med kommunal bistilling og noen fulltidsansatte leger p\u00e5 helsestasjon og i skolehelsetjenesten. Det er totalt 14 lege\u00e5rsverk knyttet til denne allmennlegetjenesten. Merknad 3: til 8.3 Bergen kommune \u00f8nsker etablering av store fastlegesentre i alle byomr\u00e5dene Etablering av nye fastlegesentre skal ikke g\u00e5 p\u00e5 bekostning av videreutvikling av eksisterende fastlegekontor. Begrunnelse: Ungdomsr\u00e5det mener det er sv\u00e6rt viktig at dette ivaretas slik at en kan ha fastlegekontor n\u00e6rme sitt bosted. Merknad 4: 7 Egenandel og p\u00e5 legeerkl\u00e6ring for elever p\u00e5 videreg\u00e5ende skole b\u00f8r reduseres og det b\u00f8r finnes en enklere m\u00e5te for legekontorene \u00e5 forvalte dette kravet. Begrunnelse: Finner man en bedre l\u00f8sning p\u00e5 legeerkl\u00e6ring til skoleelever vil det b\u00e5de avlaste arbeid og samtidig \u00f8ke fastlegenes kapasitet. Ungdomsr\u00e5dets behandling Saksordf\u00f8rergruppen forberedte og presenterte forslaget. Uttalelsen er et produkt av debatt i r\u00e5det. Forslag til vedtak: Strategi for fastlegeordningen tas til orientering. [Lagre saksprotokoll] [Lagre vedtak] 54/24 Valg av representanter til deltakelse i ressursgrupper, prosjektgrupper o.l. Ungdomsr\u00e5det behandlet saken i m\u00f8tet 18.04.2024 sak 54/24 og fattet f\u00f8lgende vedtak: M\u00f8te med Byr\u00e5dsavdeling for n\u00e6ring, kultur og idrett ang ungdomsr\u00e5det deltakelse i planleggingen av samling i samarbeid med Bufdir om barn- og unges deltakelse i fritidsaktiviteter. Aksel Florv\u00e5g Ringdal, Maren Glittenberg, Anna Karia S\u00f8rhaug Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 55/24 Innspill fra ungdomsr\u00e5dets medlemmer Ungdomsr\u00e5det behandlet saken i m\u00f8tet 18.04.2024 sak 55/24 og fattet f\u00f8lgende vedtak: Ungdomsr\u00e5det medlemmer orienterte om deltakelse i: - Barn og Unge Kongressen - Panelsamtale, Redd Barna arrangement om barnefattigdom - NORCE prosjekt om psykisk helse - Bes\u00f8k av ungdomsdelegasjon fra Polen - U-LYNC. Storbyen hjerte og smerte konferanse for ungdom, Reykjavik Island Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 8 56/24 Eventuelt Ungdomsr\u00e5det behandlet saken i m\u00f8tet 18.04.2024 sak 56/24 og fattet f\u00f8lgende vedtak: Eowyn Tomine Saus, da alle dele bilder fra turer og arrangementer p\u00e5 disk til felles bruk. Eowyn hentet i tillegg innspill om kropps\u00f8ving i skolen, som skal brukes i en presentasjon om emnet i regi av Ungdomsr\u00e5d p\u00e5 Tvers. Forslag til vedtak: Saken legges frem uten forslag til vedtak. [Lagre saksprotokoll] [Lagre vedtak] 9 "
}