{
  "dokument_id": "1d9e42d2-2b5f-5177-ab29-e1051929fa32",
  "doc_type": "case_attachment",
  "kommune": 4601,
  "tittel": "Kunnskapsgrunnlag til planstrategi for Bergen kommune 2023\u20132027 og kommuneplanens samfunnsdel. Kortversjon.",
  "url": "https://bergen.kommune.no/politikere-utvalg/api/fil/bk360/10328897/Kunnskapsgrunnlag-til-planstrategi-for-Bergen-kommune-2023-2027-og-kommuneplanens-samfunnsdel-Kortversjon-",
  "tekst": "Kunnskapsgrunnlag til planstrategi 2024\u20132027 og kommuneplanens samfunnsdel KORTVERSJON Foto: Andrew M.S. Buller Dokumentet belyser f\u00f8lgende tema: Side 3 Om kunnskapsgrunnlaget til planstrategi og kommuneplanens samfunnsdel Side 4 Det store bildet Side 6 Befolkningsutvikling og prognoser Side 10 Langsiktig arealbruk Side 14 \u00d8konomisk b\u00e6rekraft Side 16 Klima- og milj\u00f8messig b\u00e6rekraft Side 19 Sosial b\u00e6rekraft Side 23 Bergen kommune som virksomhet Foto: Hanne Farestvedt Side 27 Sentrale utviklingstrekk og utfordringer for Bergen kommune 2 Innledning Plansystem i Bergen kommune I planstrategien skal bystyret ta stilling til om gjeldende kommuneplan skal videref\u00f8res, eller om det er behov for endringer eller helt ny kommuneplan. Bystyret m\u00e5 vedta planstrategien senest ett \u00e5r etter konstituering (plan- og bygningsloven \u00a7 10-1). Det utfordringsbildet og de utviklingstrekkene som beskrives i planstrategien, legger f\u00f8ringer for vurderingen av om kommuneplanen skal revideres. Utfordringsbildet og utviklingstrekkene for Bergen, er samlet i et kunnskapsgrunnlag. Kunnskapsgrunnlaget finnes i en lengre versjon, som g\u00e5r i dybden p\u00e5 status, utviklingstrekk og de utfordringer og muligheter som Bergen st\u00e5r overfor, b\u00e5de som bysamfunn og som kommuneorganisasjon. Denne presentasjonen er kortversjonen av kunnskapsgrunnlaget. I dette dokumentet presenteres en overordnet oversikt, med hovedpunkter fra kunnskapsgrunnlaget. Den utdypende versjonen finner man her. 3 Tema: Det store bildet Bergen er et attraktivt bo- og arbeidssted med stort \u2022 Bilde/figur mangfold Bergen er en attraktiv by med rik kulturarv og kulturmilj\u00f8er, og fysiske kvaliteter som n\u00e6rhet til fjell, sj\u00f8, skog, samt et mangfold av s\u00e6rpregete bymilj\u00f8er. Bergen har et bredt n\u00e6ringsliv, et stort og variert kunst- og kulturmilj\u00f8 og innovative forskningsmilj\u00f8er. Alt dette, i kombinasjon med Bergens mangfold, i form av kulturer, livssyn og kunnskap, reflekterer Bergen som et attraktivt bosted. Globale utfordringer har, b\u00e5de direkte og indirekte, betydelig innvirkning p\u00e5 regionen, og krever kontinuering tilpasning og omstilling. Samarbeid om den regionale samfunnsutviklingen Bergen har en viktig rolle i den regionale utviklingen. Det er en gjensidig avhengighet mellom byen og omlandet, og et godt samspill er n\u00f8dvendig for \u00e5 stimulere til en positiv utvikling som gagner hele regionen. Mange av temaene i dette kunnskapsgrunnlaget ber\u00f8rer forhold som krysser kommunegrenser. Oppf\u00f8lging krever en regional tiln\u00e6rming, der Bergen, nabokommunene, Vestland fylkeskommune og andre regionale akt\u00f8rer m\u00e5 samordne og 4 samarbeide om samfunnsutviklingen. Foto: Ann-Kristin Loodtz Tema: Det store bildet Samfunnsomveltninger krever en omstillingsdyktig kommune Samfunnet er i stadig endring og en rekke samfunnsmessige drivkrefter er ventet \u00e5 skape utfordringer og muligheter i tiden framover. Sentrale drivkrefter er teknologisk utvikling og kunstig intelligens, demografiske endringer, klimaomstilling, politisk polarisering og tillit, og tilstrekkelig ressursmessig handlingsrom til \u00e5 utf\u00f8re sentrale offentlige tjenester. Komplekse samfunnsutfordringer krever intern samordning og eksternt samarbeid For \u00e5 l\u00f8se m\u00e5lkonflikter i dagens og fremtidens komplekse samfunnsutfordringer, er det en forutsetning \u00e5 samarbeide for \u00e5 n\u00e5 m\u00e5lene. For Bergen kommune b\u00f8r dette skje med gjennomg\u00e5ende tverrfaglig og flerfaglig arbeid, god samordning internt og utstrakt samarbeid med eksterne akt\u00f8rer. Foto: Eivind Senneset 5 Tema: Befolkningsutvikling og prognoser Befolkningsvekst i 40 \u00e5r Befolkningen i Bergen har \u00f8kt hvert eneste \u00e5r siden 1983. 1. januar 2024 var 291 940 personer folkeregistrert bosatt i Bergen kommune, men det faktiske folketallet i kommunen, inkludert studenter, passerte h\u00f8yst sannsynlig 300 000 innbyggere i 2023. De siste ti \u00e5rene har f\u00f8dselsoverskuddet st\u00e5tt for 60 % av veksten, mens innvandring fra utlandet har st\u00e5tt for resten. F\u00f8dselsoverskuddet ville likevel v\u00e6rt enda st\u00f8rre, om det ikke var for at fruktbarheten jevnt over har v\u00e6rt fallende. 6 Tema: Befolkningsutvikling og prognoser Fallende fruktbarhet reduserer f\u00f8dselsoverskuddet og bidrar til aldersforskyvninger i samfunnet Fruktbarheten er synkende b\u00e5de i Norge og i Bergen. I Bergen har antall f\u00f8dte v\u00e6rt forholdsvis stabilt siden midten av 1980-tallet til tross for at det har v\u00e6rt en vekst i antall kvinner i alderen 20-44 \u00e5r p\u00e5 n\u00e6r 40 %. I 1986 var det 5,7 barn i alderen 0-15 \u00e5r pr. person som var 80 \u00e5r eller eldre i Bergen. Pr. 2023 har dette forholdstallet sunket til 3,9 barn, og lokale framskrivinger ansl\u00e5r at forholdstallet vil synke videre til 2,1 p\u00e5 begynnelsen av 2040-tallet. Foto: Ivars Krutainis / Unsplash 7 Tema: Befolkningsutvikling og prognoser Innvandring veier opp for innenlandsk flyttetap Flere flytter fra utlandet til Bergen enn fra Bergen til utlandet, men samtidig flytter flere fra Bergen til andre kommuner i Norge, enn fra andre kommuner til Bergen. 8 Tema: Befolkningsutvikling og prognoser Vi blir fortsatt flere de kommende ti\u00e5rene Befolkningsframskrivingene for Bergen ansl\u00e5r en vekst i folketallet p\u00e5 dr\u00f8yt 9 % fram mot 2042. Dette er en h\u00f8y vekst i regional m\u00e5lestokk. Framskrivingene ansl\u00e5r at det vil v\u00e6re litt f\u00e6rre personer i alderen 6\u201324 \u00e5r i 2042 enn i dag, og klart flere eldre personer (s\u00e6rlig 80+ \u00e5r). 9 Tema: Langsiktig arealbruk Areal er en begrenset ressurs, Fysisk nedbygd areal i Bergen kommune som er under stort press Km2 siden 2011 18,00 Arealbruk og arealtilgang er ofte gjenstand for 16,00 interessekonflikter. Det er utfordrende \u00e5 finne arealer for de mange behovene i et moderne 14,00 samfunn. 12,00 \u00c5 benytte ubebygd areal til boligbygging, sosial- 10,00 og teknisk infrastruktur, n\u00e6ringsutvikling, samferdselsinfrastruktur etc., f\u00f8rer til nedbygging 8,00 og tap av natur, gr\u00f8ntomr\u00e5der og matjord. 6,00 Det \u00e5 avveie mellom ulike interesser i 4,00 arealforvaltningen, er en krevende oppgave. Samtidig har Bergen mange store og attraktive 2,00 transformasjonsomr\u00e5der, noe som gir store muligheter for en god byutvikling. 0,00 2011 2013 2014 2015 2016 2017 2018 2019 2020 2021 2022 2023 Areal dekket av bygninger Areal av vegbane Kilde: SSB, tabell 10781: Fysisk nedbygd areal (km2), etter statistikkvariabel, region og \u00e5r. Statistikkbanken (ssb.no) 10 Tema: Langsiktig arealbruk Ulik arealbruk gir ulikt transportbehov Den fysiske infrastrukturen setter rammer for utbyggingsm\u00f8nster, arbeidsreiser og transport av varer og tjenester. Dette legger store f\u00f8ringer ogs\u00e5 for fremtidig arealutvikling. I Bergensregionen har planlagt spredt utbygging og vesentlig bedre privat\u00f8konomi medf\u00f8rt stor \u00f8kning i biltrafikken. Dette har medf\u00f8rt \u00f8kte kostnader knyttet til k\u00f8, utbygging av mer infrastruktur, trafikkulykker, forurensning og klimagassutslipp. En god og effektiv forvaltning av areal, som ivaretar verdiskaping, natur- og klimahensyn, forutsetter et mindre areal- og ressurskrevende transportsystem. Samordnet bolig-, areal- og transportplanlegging skal sikre at befolkningsvekst ikke medf\u00f8rer \u00f8kt transportbehov og biltrafikk. Kilde: Sammenhenger mellom trafikk og arealbruk, Tenn\u00f8y (2023) 11 Tema: Langsiktig arealbruk Kommuneplanens arealdel for Bergen samordner kommunens bolig-, areal- og transportplanlegging Kommuneplanens arealdel gir f\u00f8ringer for fremtidig arealbruk og videreutvikling av bystruktur. Med utgangspunkt i m\u00e5lene i gjeldende kommuneplanens samfunnsdel (Bergen 2030), legger gjeldende arealdel (KPA 2018) til rette for den kompakte, aktive og attraktive g\u00e5byen. KPA 2018 bygger p\u00e5 prinsipp om \u00e5 unng\u00e5 byspredning, med fortetting i og rundt Bergen sentrum, bydelssentre og kollektivknutepunkt. 12 Tema: B\u00e6rekraftsdimensjonene 13 Kilde: Azote Images for Stockholm Resilience Centre Tema: \u00d8konomisk b\u00e6rekraft H\u00f8y kompetanse og omstillingsevne Konkurransefortrinn for bergensregionen Bergen er st\u00f8rste regionsenter p\u00e5 Vestlandet og en viktig nasjonal drivkraft innenfor havn\u00e6ringene. Byen har h\u00f8y kompetanse og n\u00e6ringsklynger innenfor sektorer som er sentrale i den gr\u00f8nne omstillingen. Bevare og videreutvikle konkurransefortrinn innenfor blant annet havn\u00e6ringene Bergen er den nest st\u00f8rste eksportkommunen i Norge m\u00e5lt i eksport utenom olje og gass, og er avhengig av tilgang p\u00e5 riktig kompetanse for \u00e5 videreutvikle industri og n\u00e6ringsliv. For \u00e5 videreutvikle havn\u00e6ringene m\u00e5 Bergen benytte seg av sine konkurransefortrinn for \u00e5 sikre tilgang til relevant arbeidskraft, b\u00e5de fra eksisterende utdanningsinstitusjoner, fra andre landsdeler og utland. Kilde: EY (2020). Gr\u00f8n region bergensregionen 14 Tema: \u00d8konomisk b\u00e6rekraft Demografiendringer gir ressursmessige Antall i yrkesaktiv alder (25-66 \u00e5r) per eldre (67 utfordringer \u00e5r og eldre) En aldrende befolkning og relativt f\u00e6rre i yrkesaktiv alder vil kunne medf\u00f8re utfordringer for Bergen. Dette er knyttet til \u00e5 m\u00f8te n\u00e6ringslivets kompetansebehov, samtidig som kommunen har nok ressurser til \u00e5 kunne yte et tilstrekkelig tjenestetilbud for byens innbyggere. Endringen i befolkningssammensetningen vil kunne f\u00f8re til svakere inntektsvekst og \u00f8kende utgifter knyttet til pleie- og omsorgstjenester hos eldre. Tidlig innsats er viktig for \u00e5 redusere utenforskap Det er n\u00f8dvendig \u00e5 f\u00e5 flere unge til \u00e5 fullf\u00f8re skolegang, gjennomf\u00f8re videre utdanning og kommune ut i arbeid. Dette er b\u00e5de viktig for \u00e5 forhindre utenforskap og for \u00e5 sikre en stor nok arbeidsstyrke i framtiden. Tidlig innsats for barn og unge kan forebygge og bidra til \u00e5 Kilde: SSB/KOMPAS. Beregninger: Bergen kommune. redusere utenforskap i arbeidslivet. 15 Tema: Klima- og milj\u00f8messig b\u00e6rekraft Klimagassutslippene reduseres ikke fort nok Bergen har redusert utslippene med 25 % fra 2009 til 2022, men har fortsatt store direkte klimagassutslipp. Vi ligger langt unna den omstillingstakten som er n\u00f8dvendig for \u00e5 n\u00e5 egne klimam\u00e5l. Nedgangen i klimagassutslipp har flatet ut de siste \u00e5rene. Det m\u00e5 jobbes systematisk og helhetlig for \u00e5 skape et bergenssamfunn som kommer styrket ut av omstillingen til lavutslippssamfunnet. For \u00e5 lykkes, er vi avhengig av et godt samarbeid med n\u00e6ringslivet, frivillige Kilde: Utslipp av klimagasser i Norges kommuner og organisasjoner, akademia og ikke minst befolkningen. fylker - Milj\u00f8direktoratet (miljodirektoratet.no) 16 Tema: Klima- og milj\u00f8messig b\u00e6rekraft Kommuner med mer enn 200 dekar omdisponert dyrket jord i perioden 2019- Naturen er under press 2022. Kilde: SSB (tabell 01694) Bergen kommune strekker seg fra kyst til fjell, og har en variert natur. Dette er viktig for b\u00e5de naturmangfold, rekreasjon, folkehelse, karbonlager og jordbruk. N\u00e5r det kommer til bevaring av natur og matjord kommer Bergen d\u00e5rlig ut p\u00e5 nasjonale statistikker. Hvert eneste \u00e5r bygges det ned natur og matjord, og summen av de mange sm\u00e5 og store inngrepene utgj\u00f8r en trussel for natur- og artsmangfoldet i Bergen, s\u00e5vel som innbyggernes muligheter til kontakt med naturen. I tillegg til arealbruksendringer og nedbygging, f\u00f8rer ogs\u00e5 et v\u00e5tere og varmere klima til endringer i bergensnaturen. Kommune- rangering Planlagt Satser p\u00e5 Beskytter 1-356 Sammenlagt utbygging natur natur Dispensasjoner Oslo 299 355 51 103 100 Trondheim 252 318 8 291 341 Kilde: Naturkampen 2023 (naturkampen- Stavanger 83 258 5 305 194 staging.herokuapp.com) Bergen 206 294 11 352 205 Tema: Klima- og milj\u00f8messig b\u00e6rekraft Fysisk risiko Forberede for endring \u2022Klimaendring skaper fysisk risiko knyttet til bl.a. ras, flom, skred, Frem mot 2100 kan Bergen forvente en betydelig \u00f8kning i overvann og t\u00f8rke hyppighet og omfang av kraftig nedb\u00f8r, regnflommer, jord-, \u2022Risiko for liv, helse og skader p\u00e5 infrastruktur flom- og s\u00f8rpeskred, samt stormflo. Vi kan ogs\u00e5 bli p\u00e5virket av klimaendringer og \u2022Nye kommunale investeringer rammes n\u00e5r fremtidig fysisk risiko ikke hensyntas naturkatastrofer i andre land, for eksempel gjennom reduserte muligheter for import av mat og at flere Ansvarsrisiko klimaflyktninger kommer til Bergen. \u2022Finansiell risiko ved skade p\u00e5 eiendom og erstatningsfordringer \u00c5 v\u00e6re godt forberedt p\u00e5 endringene som kommer og fra forsikringsselskaper fortsette \u00e5 utvikle en klimarobust by, er sentralt for \u00e5 ivareta Omstillingsrisiko samfunnssikkerhet, verdiskaping og samfunnsutvikling. \u2022N\u00e6ringslivet kan miste konkurransekraft uten omstilling I tillegg skaper overgangen til en sirkul\u00e6r \u00f8konomi, samt skiftet til fornybar energi, b\u00e5de utfordringer og muligheter \u2022Nye kommunale investeringer rammes n\u00e5r omstilling til som Bergen m\u00e5 posisjonere seg for. lavutslippssamfunn ikke hensyntas Gjennomf\u00f8ringsrisiko \u2022Hva skjer med samfunnet om vi ikke n\u00e5r klimam\u00e5lene? \u2022Risiko for kommunens omd\u00f8mme hvis omstilling mislykkes og kommunen mister attraktivitet Grenseoverskridende risiko Kilder: VLFK (2023): Utfordringsrapport for utviklingsplan for Vestland 2024-2028 og CICERO (2018): Klima, risiko og \u2022Konsekvenser p\u00e5 grunn av naturhendelser/klimarisiko i andre 18 b\u00e6rekraftig utvikling i norske kommuner land Tema: Sosial b\u00e6rekraft Tillit, tilh\u00f8righet, trygghet og deltakelse er grunnleggende faktorer for sosial b\u00e6rekraft Utenforskap, \u00e5 f\u00f8le seg eller v\u00e6re utenfor, handler om \u00e5 ha lav eller ingen grad av tilknytning til resten av samfunnet. At mange st\u00e5r utenfor samfunnet, har store negative konsekvenser b\u00e5de for enkeltmenneskets livskvalitet og for storsamfunnet. Sosialt b\u00e6rekraftige samfunn handler om samfunn preget av trygghet, tillit og tilh\u00f8righet. Sosial b\u00e6rekraft handler ogs\u00e5 om rettferdig fordeling og likeverdig tilgang til velferdsgoder som barnehager og skoler, utdanningsmuligheter, arbeid, bolig og kvaliteter som skaper gode nabolag og n\u00e6rmilj\u00f8. Foto: Ann-Kristin Loodtz 19 Tema: Sosial b\u00e6rekraft Bergen har vedvarende og store sosiale forskjeller i befolkningen Bergen har store sosiale helseforskjeller. Dette er den viktigste folkehelseutfordringen, men har ogs\u00e5 negativ innvirkning p\u00e5 kommunens sosiale b\u00e6rekraft. Demografiendringene stiller krav til en forsterket innsats p\u00e5 forebyggende og helsefremmende arbeid i kommunen. Velferdsbehovene blir st\u00f8rre enn samfunnet kan klare \u00e5 levere i femtiden som f\u00f8lge av \u00f8kende helseutgifter og synkende sysselsettingsrate i befolkningen. Dette utfordrer b\u00e6rekraften i helse- og omsorgstjenestene. Bergensbefolkningen har h\u00f8y forventet levealder p\u00e5 samme niv\u00e5 som landet ellers, men vi er blant kommunene i Norge med st\u00f8rst sosiale forskjeller i forventet levealder n\u00e5r vi sammenligner utdanningsniv\u00e5 i befolkningen. Livskvalitet, psykisk helse og ensomhetsbekjempelse er viktige innsatsomr\u00e5der i folkehelsearbeidet, s\u00e6rlig blant ungdommer, unge voksne og de aller eldste innbyggerne. 20 Tema: Sosial b\u00e6rekraft Bergen har et rikt og mangfoldig sivilsamfunn Sivilsamfunnet er en grunnpilar for et sosialt b\u00e6rekraftig samfunn og bidrar til en robust befolkning. Mange voksne og de aller fleste barn og unge i Bergen deltar i \u00e9n eller flere organiserte og egenorganiserte aktiviteter, men deltakelse p\u00e5virkes av sosial bakgrunn. Blant voksne er det flest med h\u00f8y sosio\u00f8konomisk status som deltar. Blant barn og unge varierer forskjeller i deltakelse utfra type aktivitet, biologisk kj\u00f8nn og foreldrenes inntekt og utdanningsbakgrunn. Foto: Kristin Bergitte Hauge 21 Tema: Sosial b\u00e6rekraft Inkluderende og gode bo- og n\u00e6rmilj\u00f8 Sosial b\u00e6rekraft m\u00e5 v\u00e6re et premiss for boligbygging og omr\u00e5deutvikling p\u00e5 lik linje med milj\u00f8messig og \u00f8konomisk b\u00e6rekraft. Det er f\u00f8rst de siste \u00e5rene at hensynet til sosial b\u00e6rekraft har f\u00e5tt \u00f8kt oppmerksomhet, mye takket v\u00e6re institusjonaliseringen av folkehelsearbeidet i kommunene med \u00f8kt fokus p\u00e5 sosiale forhold og de bakenforliggende p\u00e5virkningsfaktorene for helsen. Demografiendringene stiller strengere krav til at samfunnsutviklingen ogs\u00e5 er aldersvennlig. Det er et uttalt m\u00e5l at flere eldre skal kunne bo hjemme lengst mulig. Universell utforming, variasjon av boligtyper og livsl\u00f8psboliger i utbyggingsprosjekter er bra for alle og spesielt viktig for barn, unge og eldre. Folkehelseinstituttet, 2023 Sosialt b\u00e6rekraftig n\u00e6rmilj\u00f8 og nabolag 22 Tema: Bergen kommune som virksomhet Kommunens sammensatte samfunnsoppdrag Bergen kommune er b\u00e5de samfunnsutvikler, tjenesteyter, myndighetsut\u00f8ver og demokratisk arena, og innholdet i disse rollene er i kontinuerlig utvikling. \u2022 Bilde av r\u00e5dhuset? Kommunens samfunnsoppdrag skal sikre utvikling, forutsigbarhet, trygghet og tillit, og kommunen har en viktig rolle for \u00e5 sikre innbyggernes helse og sikkerhet. Demografiendringer og strammere kommune\u00f8konomi i fremtiden er viktige rammebetingelser for hvordan kommunen l\u00f8ser samfunnsoppdraget fremover. Kommunikasjon og medvirkning Kommunens kommunikasjon skal bidra til en felles forst\u00e5else for hva innbyggere og samarbeidsparter kan forvente av kommunen, for \u00e5 sikre transparens og forutsigbarhet, og minske forventningsgapet. Kommunen skal forklare hvordan kommunen jobber faglig og politisk, hva som prioriteres, og hvorfor. God kommunikasjon inspirerer og inviterer til deltakelse i medvirkningsprosesser. Dette krever at kommunen har relevante medvirkningsarenaer, for at alle gode krefter skal kunne bidra med sine perspektiver til videreutviklingen av Bergen. 23 Foto: Andrew M.S. Buller Tema: Bergen kommune som virksomhet Ytringsklimaet blir hardere, og det er \u00f8kning i rapportering av vold og trusler Trusler og hatefulle ytringer er en generell samfunnsutfordring, men ogs\u00e5 et demokratisk problem. Trusler mot folkevalgte er en utfordring for fremtidig rekruttering av politikere. Vold, trusler og trakassering i arbeidslivet er et problem for mange yrkesgrupper. Kommunen er arbeidsgiver for mange ansatte i flere av de mest utsatte yrkesgruppene, og det er en \u00f8kning i rapportering av vold og trusler i Bergen kommune. \u00c5rsaken er antagelig b\u00e5de knyttet til \u00f8kning i antall hendelser og en forbedring av meldesystem og meldekultur. 24 Foto: Saif71.com / Unsplash Tema: Bergen kommune som virksomhet Samfunnsplanlegging og virksomhetsstyring Virksomhetsstyring og god styringspraksis skal sikre at alle deler av organisasjoner jobber for samme m\u00e5loppn\u00e5else, og prioriterer riktig utfra gjeldende rammebetingelser og \u00f8nsket utvikling. Arbeid med kontinuerlig forbedring av prosesser og oppgavel\u00f8sning inneb\u00e6rer \u00e5 planlegge, utf\u00f8re, f\u00f8lge opp og forbedre aktivitetene i virksomheten. Samfunnsplanleggingen i kommunen skal bidra til en r\u00f8d tr\u00e5d fra kommunens samfunnsdel til tematisk planlegging og handlings- og \u00f8konomiplanen. Planleggingen m\u00e5 tilpasses behovet og ikke gj\u00f8res mer omfattende enn n\u00f8dvendig. 25 Tema: Sentrale utviklingstrekk og utfordringer for Bergen kommune Knapphet p\u00e5 tilstrekkelig kapasitet og kompetanse i enkelte tjenester Demografiutviklingen gir \u00f8kt press p\u00e5 kommunens tjenesteyting b\u00e5de knyttet til kapasitet og kompetanse. Dette kan f\u00f8re til et forventningsgap i fremtiden, ved at innbyggernes forventninger til tjenestene fra det offentlige overstiger det kommunen har mulighet til \u00e5 gi. S\u00e6rlig helsepersonell vil i \u00f8kende grad bli en knapphetsressurs, men tilgang p\u00e5 rett kompetanse er en generell utfordring. Foto: Nina Johnsen 26 Tema: Sentrale utviklingstrekk og utfordringer for Bergen kommune Behov for mer forebygging og bedre samordning av innsats for \u00e5 ivareta sammensatte tjenestebehov Det er et \u00f8kende behov for at kommunen skal levere bedre samordnet hjelp og oppf\u00f8lging for sammensatte og komplekse tjenestebehov, s\u00e6rlig knyttet til s\u00e5rbare grupper. Det gjelder f.eks. en kombinasjon av psykisk uhelse og/eller rus, i kombinasjon med andre hjelpebehov p\u00e5 grunn av fysiske og psykiske funksjonsnedsettelser og sykdom. Ogs\u00e5 hos barn og unge ser man mer komplekse utfordringer, og en \u00f8kning i mer alvorlige psykiske lidelser og sammensatte hjelpebehov. P\u00e5 oppvekstfeltet er det s\u00e6rlig to gjenstridige samfunnsutfordringer som utpeker seg, og som ikke kan l\u00f8ses av en sektor alene. Den ene hovedutfordringen er at tjenestene ikke alltid er godt nok tilpasset, for lite samordnet, samt at hjelpen kommer for sent. Den Foto: Scanstockphoto.com andre hovedutfordringen gjelder konsekvensen av \u00e5 ikke f\u00e5 tilpassede og samordnede tjenester, og tilstrekkelig hjelp i tide, n\u00e5r en trenger det. Dette krever \u00f8kt grad av samarbeid, samordning og koordinering mellom tjenestene. Hjelp og oppf\u00f8lging m\u00e5 sikres like godt for de er midt i m\u00e5lgruppen for en tjeneste, som for de som befinner seg i mellomrom og gr\u00e5soner mellom ulike tjenester, lovverk og kjerneoppgaver. 27 Kilde: VLFK (2023): Utfordringsrapport for utviklingsplan for Vestland Tema: Sentrale utviklingstrekk og utfordringer for Bergen kommune Forventet strammere kommune\u00f8konomi og handlingsrom Demografiutviklingen og makro\u00f8konomiske forhold vil p\u00e5virke Bergen kommunes \u00f8konomi fremover. \u2022 Bilde/figur Regjeringen varslet i Perspektivmeldingen 2021 at man m\u00e5 regne med at all \u00f8kning i statens skatte- og fondsinntekter vil g\u00e5 med til \u00e5 dekke opp for demografirelaterte kostnader. Det fremtidige handlingsrommet m\u00e5 i st\u00f8rre grad skapes i kommunene selv, gjennom effektivisering, gjennomgang av kommunens virksomhetsomr\u00e5der eller kutt i tjenestetilbud. 28 Foto: Ann-Kristin Loodtz Tema: Sentrale utviklingstrekk og utfordringer for Bergen kommune Behov for \u00f8kt omstilling og innovasjon i kommunen Omstillingsbehovet til kommunen handler om at vi ikke kan fortsette med dagens l\u00f8sninger for \u00e5 m\u00f8te morgendagens \u2022 Bilde/figur utfordringer. Noen utviklingstrekk som krever omstilling og innovasjon kjenner vi til, f.eks. demografiutviklingen og et strammere \u00f8konomisk handlingsrom. P\u00e5 den andre siden viser covid- 19-pandemien, krig og energikrise hvor raskt rammebetingelsene kan endre seg i en globalt sammenkoblet verden. Foto: Kristin Bergitte Hauge Det er krevende \u00e5 drive innovasjon i en driftsorientert virksomhet som en kommune. Bergen kommune som virksomhet har i denne konteksten behov for \u00e5 videreutvikle sin endringskapasitet, endringskompetanse og \u00e5 bygge kultur for forbedring og innovasjon. Dette treffer samtlige av ansvarsomr\u00e5dene innen kommunens oppgavel\u00f8sning og tjenestebehov. 29 Tema: Sentrale utviklingstrekk og utfordringer for Bergen kommune Fremtidens samfunnssikkerhet krever \u00f8kt fokus p\u00e5 forebygging og samordnet beredskap Det er stor usikkerhet knyttet b\u00e5de til klimaendringene, naturkrisen, energikrisen og til den sikkerhetspolitiske situasjonen. Alt dette p\u00e5virker hvor s\u00e5rbar kommunen er, blant annet n\u00e5r det gjelder forsyningssikkerhet, energisikkerhet, matforsyning, informasjonssikkerhet, ekstremv\u00e6r og s\u00e5rbart veg- og banenett. P\u00e5 lang sikt vil ogs\u00e5 havniv\u00e5stigning kunne utgj\u00f8re en trussel mot bebyggelse og infrastruktur som ligger utsatt til. Kommunen er s\u00e5rbar for mangel p\u00e5 kompetent personell b\u00e5de for \u00e5 h\u00e5ndtere fremtidige \u00f8kte oppgaver, og for \u00e5 h\u00e5ndtere akutte \u00f8kte behov knyttet til ekstraordin\u00e6re situasjoner. Hendelser kan medf\u00f8re \u00f8kt frav\u00e6r kombinert med at kommunen har \u00f8kt personellbehov, slik vi opplevde under Covid-19-pandemien. Kommunen som p\u00e5driver for klimaomstilling og milj\u00f8tiltak Bergen kommune skal v\u00e6re en p\u00e5driver for omstilling i hele bergenssamfunnet, og m\u00e5 derfor g\u00e5 foran som et godt eksempel. Kommunen m\u00e5 stille strenge og ambisi\u00f8se krav til hvordan vi drifter egen virksomhet, b\u00e5de for \u00e5 sikre at kommunen tar sin del av ansvaret, og for \u00e5 inspirere og tilrettelegge for at innbyggere og privat n\u00e6ringsliv bidrar til omstilling. Foto: Olaf Gundersen 30 Tema: Sentrale utviklingstrekk og utfordringer for Bergen kommune Teknologisk utvikling og digitalisering krever forsvarlig forvaltning og mer robuste fellesl\u00f8sninger Stadig flere lovp\u00e5lagte tjenester blir digitalisert, og en viktig del av arbeidet er \u00e5 forbygge og forhindre digitalt utenforskap. Universell utforming av IKT-l\u00f8sninger skal og m\u00e5 v\u00e6re en grunnforutsetning, og loven stiller strenge krav til v\u00e5re nettsteder og IKT-l\u00f8sninger. Godt personvern og god informasjonssikkerhet er helt n\u00f8dvendig for \u00e5 opprettholde tilliten til digitale tjenester. Det er behov for robuste fellesl\u00f8sninger p\u00e5 tvers av forvaltningsniv\u00e5er og kommunegrenser, men ogs\u00e5 internt i egen kommune. Det m\u00e5 jobbes med \u00e5 redusere kompleksiteten i de allerede etablerte \u00f8kosystemene, og \u00e5 se p\u00e5 gjenbruk av etablerte strukturer til flere fagomr\u00e5der, heller enn \u00e5 introdusere nye systemer og akt\u00f8rer. Samtidig viser en rekke hendelser knyttet til de nasjonale fellesl\u00f8sningene at \u00f8kosystemene og forvaltningen rundt disse l\u00f8sningene ikke er gode nok. 31 Foto: Nina Johnsen Tema: Sentrale utviklingstrekk og utfordringer for Bergen kommune Arealforvaltning med fortetting, flerbruk og sambruk som strategier, har mange positive effekter for kommunen, men er krevende og kostbart Arealforvaltning med hovedvekt p\u00e5 utbygging i sentrale omr\u00e5der med god kollektivdekning, bidrar til reduserte klimagassutslipp, og begrenser nedbygging av ressurser som natur og landbruksarealer. Det bidrar ogs\u00e5 til lavere utgifter for kommunen gjennom bedre og h\u00f8yere utnyttelse av kommunal infrastruktur, som veier og vann- og avl\u00f8psnett. P\u00e5 den andre siden gir dette \u00f8kte tomtekostnader, investeringskostnader og boligpriser, s\u00e6rlig i de mest pressede omr\u00e5dene. Graden av sambruk og flerbruk av areal i kommunens bygg m\u00e5 \u00f8kes for \u00e5 f\u00e5 mer ut av de kommunale investeringene som gj\u00f8res. I dette ligger det ogs\u00e5 store muligheter for utvikling av nabolag og lokalsamfunn ettersom mange anser kommunens bygg til sosial infrastruktur, som for eksempel barne- og ungdomsskoler, som trygge og n\u00f8ytrale arenaer. Foto: Andrew M.S. Buller 32 Tema: Sentrale utviklingstrekk og utfordringer for Bergen kommune H\u00f8yt press p\u00e5 det boligsosiale feltet Historisk har mange av de kommunale boligene hatt en konsentrasjon og opphopning i noen utvalgte omr\u00e5der, som kan gi utfordringer. N\u00e5r vi skal skaffe flere \u2022 Bilde/figur kommunale boliger gj\u00f8r vi dette med form\u00e5l om en st\u00f8rre spredning av den kommunale boligmassen. Bergen har 428 bostedsl\u00f8se i tellingen fra 2023, og det st\u00e5r 329 husstander p\u00e5 venteliste for tildeling av kommunal utleiebolig. Om lag 80 prosent av de som venter p\u00e5 kommunal bolig er enehusstander og de fleste har utfordringer knyttet til psykisk helse og rus. Gruppen med store barnefamilier som venter p\u00e5 bolig, eller som har behov for \u00e5 bytte til st\u00f8rre kommunal bolig er ogs\u00e5 \u00f8kende. Bostedsl\u00f8se i Bergen er eldre og har mer sammensatte utfordringer enn bostedsl\u00f8se i andre storbyer det er naturlig \u00e5 sammenligne seg med. Dette kan komme av at vi mangler egnede boliger. Parallelt blir de som har ventet lengst p\u00e5 bolig stadig sykere, og det blir vanskeligere \u00e5 hente inn etterslepet, desto lengre personer forblir bostedsl\u00f8se. 33 Foto: Nina Bl\u00e5gestad Tema: Sentrale utviklingstrekk og utfordringer for Bergen kommune Samarbeid for \u00e5 l\u00f8se utfordringene og \u00e5 n\u00e5 samfunnsm\u00e5lene til Bergen kommune Kommunens rolle er i stadig endring i takt med samfunnsutviklingen. Endringer i demografi og de langsiktige \u00f8konomiske utsiktene krever omstilling og endring av kommunen som organisasjon, kompetanse og drift. Kommunens tjenestetilbud m\u00e5 kontinuerlig videreutvikles for \u00e5 kunne l\u00f8se lovp\u00e5lagte oppgaver og tjenester, innenfor de til enhver tid gjeldende \u00f8konomiske rammebetingelsene. I dette ligger det ogs\u00e5 \u00e5 ta i bruk nye og bedre l\u00f8sninger for \u00e5 sikre et \u00f8konomisk b\u00e6rekraftig og helhetlig tjenestetilbud, b\u00e5de for dagens og fremtidens bergensere. Innbyggerinvolvering, brukerinvolvering, digitalisering og samarbeid med andre kan ogs\u00e5 bidra til en positiv utvikling av lokalsamfunnet og lokaldemokratiet og i m\u00e5ten kommunesektoren ut\u00f8ver sin myndighet p\u00e5. Innbyggere, frivillighet, n\u00e6ringsliv og kommunen m\u00e5 finne l\u00f8sninger p\u00e5 behovene og oppgavene i fellesskap. Selv om Bergen kommune har en sentral rolle som samfunnsakt\u00f8r, er det kun gjennom samarbeid vi kan n\u00e5 m\u00e5lene. 34 Foto: Trude Haugen Tema: Sentrale utviklingstrekk og utfordringer for Bergen kommune Bergen kommune har mange av de samme utfordringene som resten av landet Bergen kommunes utfordringer er i stor grad sammenfallende med utfordringer som adresseres av andre kommuner i Norge. Av de 11 hyppigst nevnte utfordringene i en nasjonal unders\u00f8kelse, er det bare utfordringer knyttet til generell befolkningsnedgang som ikke treffer Bergen. Menon (2023): Variasjon i kommunesektorens utfordringer. Menon-rapport 49-2023 p\u00e5 oppdrag fra KS. 35 "
}