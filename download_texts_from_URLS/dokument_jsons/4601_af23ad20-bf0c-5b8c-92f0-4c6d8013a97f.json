{
  "dokument_id": "af23ad20-bf0c-5b8c-92f0-4c6d8013a97f",
  "doc_type": "case_attachment",
  "kommune": 4601,
  "tittel": "Fagnotat,  datert 5. juli 2024",
  "url": "https://bergen.kommune.no/politikere-utvalg/api/fil/bk360/10781823/Fagnotat-datert-5-juli-2024",
  "tekst": " Klimaetaten Til Fagnotat BBU - Seksjon klima, milj\u00f8 og samfunn V\u00e5r referanse: 2023/37664-93 (Arbeidssted) Saksbehandler: Jim Andr\u00e9 Kokkin Dato: 5. juli 2024 Fra Klimaetaten Fagnotat \u2013 Klima- og milj\u00f8tilskudd 2023: Matskogen p\u00e5 Land\u00e5s, ny behandling Hva saken gjelder: B\u00e6rekraftige liv p\u00e5 Land\u00e5s, ved Benedicte Brun, s\u00f8ker om tilskudd for klima- og milj\u00f8tiltak 2023. Det ble s\u00f8kt om 140.000 kr til prosjektet Matskogen p\u00e5 Land\u00e5s, som er et felleshageprosjekt lokalisert i fjellsiden mot Ulriken. Klimaetaten vurderer at s\u00f8knaden b\u00f8r avsl\u00e5s, og anbefaler Byr\u00e5det \u00e5 fatte vedtak i tr\u00e5d med vurderingen. N\u00e6rmere redegj\u00f8relse for vurderingen f\u00f8lger nedenfor. Om tilskuddsordningen for klima- og milj\u00f8tiltak 2023: \u00abRetningslinjer og kriterier for tildeling av tilskudd innen klima- og milj\u00f8feltet\u00bb ble vedtatt av Bergen bystyre 22.04.2020, i sak 123/20. Det ble ogs\u00e5 vedtatt i pkt. 3 at Byr\u00e5det har myndighet til \u00e5 \u00abgj\u00f8re mindre endringer av ikke-prinsipiell karakter i retningslinjene og kriteriene for tilskuddsordningen\u00bb. Bystyret vedtok disse retningslinjene: \u2022 M\u00e5lgruppe - Lag og foreninger. \u2022 Form\u00e5l - Tilskudd til klima- og milj\u00f8tiltak i Bergen kommune skal medvirke til \u2022 milj\u00f8vennlig og b\u00e6rekraftig utvikling i Bergen. \u2022 Kriterier - Prosjekter som st\u00f8tter opp under m\u00e5lene i Bergen kommunes klima- og energihandlingsplan vil bli prioritert. Det gis ikke st\u00f8tte til prosjekt eller tiltak som Enova gir st\u00f8tte til. Siden retningslinjene ble vedtatt i 2020, har det blitt gjort visse endringer av ikke-prinsipiell karakter. Disse fremkommer av s\u00f8knadsportalen for tilskudd til klima- og milj\u00f8tiltak i 2023, hvor de mest relevante retningslinjene og kriteriene for saken er: M\u00e5lgruppe Lag og foreninger i Bergen kommune Hva kan dere s\u00f8ke om? Tilskuddet gis til tiltak, prosjekter og arrangementer i Bergen som bidrar til \u00e5 n\u00e5 m\u00e5lene i Gr\u00f8nn strategi. Tiltaket m\u00e5 en tydelig m\u00e5lsetning og tidsramme, og m\u00e5 gagne allmennheten (private tiltak f\u00e5r ikke tilskudd). Midlene fra denne ordningen skal g\u00e5 til konkrete tiltak/prosjekter/arrangementer, ikke til generelle driftskostnader. Organisasjoner kan s\u00f8ke st\u00f8tte om driftstilskudd fra denne ordningen: Tilskudd til milj\u00f8organisasjoner. S\u00f8knaden m\u00e5 inneholde f\u00f8lgende: \u2022 Beskrivelse av tiltaket \u2022 Eventuelle samarbeidspartnere \u2022 Beskrivelse av hvilke(n) satsinger tiltaket svarer til i Gr\u00f8nn strategi \u2022 Budsjett som viser hvordan midlene skal brukes \u2022 Fremdriftsplan \u2022 Informasjon om hvorvidt organisasjonen mottar st\u00f8tte fra andre akt\u00f8rer Ved prioritering av s\u00f8knader vil det bli lagt vekt p\u00e5 f\u00f8lgende: \u2022 Klima- og/eller milj\u00f8gevinsten ved tiltaket \u2022 I hvilken grad tiltaket kan bidra til varige endringer i samfunnet \u2022 I hvor stor grad tiltaket involverer flere akt\u00f8rer og legger opp til samarbeid \u2022 I hvilken grad tilskuddet er avgj\u00f8rende for at tiltaket kan gjennomf\u00f8res \u2022 Andre positive effekter av tiltaket Fagetatens vurdering: Klimaetaten legger til grunn at s\u00f8knaden om Matskogen p\u00e5 Land\u00e5s oppfyller kriteriene for tilskudd til klima- og milj\u00f8tiltak 2023, som vist til ovenfor. Tilskuddsordningen mottok i 2023 totalt 57 s\u00f8knader innen s\u00f8knadsfristen, med samlet s\u00f8knadssum p\u00e5 13,2 millioner kroner. For at tilskuddet skal f\u00e5 en hensiktsmessig funksjon, og de bevilgede tilskuddssummene reelt bidrar til gjennomf\u00f8ring av tiltak, m\u00e5 s\u00f8knadene prioriteres etter de fastsatte retningslinjene for tilskudd til klima- og milj\u00f8tiltak 2023. Det betyr ogs\u00e5 at noen s\u00f8knader m\u00e5 nedprioriteres. For tilskudd til klima- og milj\u00f8tiltak 2023 er flere prosjekter innen kategorien \u00abMat og dyrking\u00bb nedprioritert. Det er begrunnet i at tilskudd til urbant landbruk i Bergen 2023 var utlyst parallelt med tilskuddsordningen for klima- og milj\u00f8tiltak. Klimaetaten vurderer at det er uhensiktsmessig med betydelige overlapp i kommunens tilskuddsordninger, og s\u00f8knaden om tilskudd til Matskogen p\u00e5 Land\u00e5s derfor nedprioriteres. Samtidig var det andre s\u00f8knader som i st\u00f8rre grad oppfylte retningslinjene for prioritering. Klimaetaten viser videre til at s\u00f8knadsfristen for tilskuddsordningen utgikk 01.03.2023. Det er heller ingen gjenv\u00e6rende tilskuddsmidler \u00e5 dele ut. Dersom s\u00f8knaden innvilges, m\u00e5 det hentes nye midler utenom. Klimaetaten vurderer derfor at s\u00f8knaden fra B\u00e6rekraftige liv p\u00e5 Land\u00e5s, ved Benedicte Brun, om tilskudd til klima- og milj\u00f8tiltak 2023 for prosjektet Matskogen p\u00e5 Land\u00e5s, b\u00f8r avsl\u00e5s. Fagetatens anbefaling: Klimaetaten anbefaler at: 1. Byr\u00e5det avsl\u00e5r s\u00f8knaden fra B\u00e6rekraftige liv p\u00e5 Land\u00e5s, ved Benedicte Brun, om tilskudd til klima- og milj\u00f8tiltak 2023 for prosjektet Matskogen p\u00e5 Land\u00e5s, i samsvar med Klimaetatens vurdering. Med hilsen Klimaetaten Dokumentet er godkjent elektronisk. "
}