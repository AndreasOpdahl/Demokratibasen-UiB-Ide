{
  "dokument_id": "d0deba7a-0330-51eb-ba33-832fe80384d0",
  "doc_type": "case_attachment",
  "kommune": 4601,
  "tittel": "Land\u00e5s Menighets Eldresenter, konseptvalgutredning (KVU) - anbefalt l\u00f8sning",
  "url": "https://bergen.kommune.no/politikere-utvalg/api/fil/bk360/10994178/Landas-Menighets-Eldresenter-konseptvalgutredning-KVU-anbefalt-losning",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/285784-37 Land\u00e5s Menighets Eldresenter, konseptvalgutredning (KVU) - anbefalt l\u00f8sning Hva saken gjelder: Stiftelsen Land\u00e5s Menighets Eldresenter er en av de privat-ideelle institusjonene som inng\u00e5r i kommunens plan for sykehjemstjenester. Institusjonen har i dag 80 sykehjemsplasser, 18 trygdeboliger, et aktivitetssenter for hjemmeboende (14 plasser) og om lag 130 ansatte. Tomt og bygg eies og driftes av Stiftelsen, som har en langvarig drifts- og husleieavtale om drift av 80 sykehjemsplasser, samt drift av aktivitetssenter med Bergen kommune. Bygningsmassen for Land\u00e5s Menighets Eldresenter har siden 2015 v\u00e6rt gjennom flere utbyggingsplaner/utredninger med ulikt omfang og ambisjonsniv\u00e5 f\u00f8r man besluttet \u00e5 gjennomf\u00f8re en konseptvalgutredning. Felles for alle utredningene er at ny l\u00f8sning for Stiftelsen ikke er avklart. Byr\u00e5det foreslo i Handlings- og \u00f8konomiplan 2023-2026 \u00e5 gjennomf\u00f8re en konseptvalg- utredning i 2023 for Stiftelsen Land\u00e5s Menighets Eldresenter (vedtatt i Bergen bystyre i m\u00f8tet 14.12.2022, sak 343/22). Midler til gjennomgangen er avsatt i driftsbudsjettet. Byr\u00e5dsavdeling for eldre, helse og omsorg (BEHO) og Stiftelsen inngikk i 2023 en avtale om konseptvalgutredning mellom Stiftelsen og Bergen kommune. Avtalen ligger til grunn for BEHO sin bestilling, datert 08.02.2023, hvor byr\u00e5dsavdelingen ber Etat for utbygging (EFU) gjennomf\u00f8re en konseptvalgutredning (KVU) for Stiftelsen, om et mulig byggeprosjekt som prim\u00e6rt skal inneholde sykehjemsplasser, men ogs\u00e5 aktivitetssenter. Antallet sykehjemsplasser b\u00f8r v\u00e6re i intervallet mellom 60-100 sykehjemsplasser, der \u00f8vre del av intervallet er mest \u00f8nskelig. Det skal tas utgangspunkt i all bygningsmasse Stiftelsen eier p\u00e5 egen tomt. Kommunen har st\u00f8rre behov for sykehjemsplasser enn trygdeboliger, trygdeboligene skal derfor utredes for omgj\u00f8ring til sykehjemsplasser. Hensikten med utredningen er \u00e5 vurdere og avklare behov for ombygninger og oppgraderinger, og om en st\u00f8rre investering vil gi tilstrekkelig nytte til at dette kan anbefales, jf. bystyresak 154/21. Saken gjelder oversendelse av KVU med anbefaling av alternativ, samt tilh\u00f8rende vedlegg. Prosjektgruppen har best\u00e5tt av representanter fra Stiftelsen, Byr\u00e5dsavdeling for eldre, helse og omsorg, Byr\u00e5dsavdeling for finans ved Etat for utbygging, Norconsult Norge AS (utredere) og arkitekter (HLM-arkitekter). Fagetatens vurdering og anbefaling: Det foreligger et fagnotat av 25.06.2024, fra Etat for utbygging (EFU), jf. vedlegg. Etter en siling av alternativer er det gjennomf\u00f8rt full analyse av fire alternativ: 1 o Null-alternativet \u2013 videref\u00f8ring av dagens bygningsmasse o Alternativ 1 \u2013 totalrehabilitering, sm\u00e5 tilbygg o Alternativ 2 \u2013 totalrehabilitering, st\u00f8rre tilbygg og p\u00e5bygg o Alternativ 3 \u2013 nybygg F\u00f8lgende virkninger (kriterier) er vektlagt i rangeringen av alternativene: o Prissatte virkninger, herunder levetidskostnader / investeringskostnad. Vekting: 70%. o Ikke-prissatte kvaliteter/nyttevirkninger. Vekting: 15%. o Livssyklusanalyse (klimagassberegninger). Vekting 15%. I den samlede analysen scorer null-alternativet best. En tung vekting p\u00e5 70%, av levetids- kostnader / investeringer, premierer null-alternativet. Fagetatens anbefaling er som f\u00f8lger: \u00abEtat for utbygging stiller seg bak utreder og prosjektgruppen sin konklusjon og mener Null- alternativet vil v\u00e6re det beste alternativet sett opp mot investering, livssykluskostnadene og kommunens fokus p\u00e5 ressursknapphet rundt investeringer i de kommende \u00e5rene. Det skal relativt f\u00e5 tiltak til for \u00e5 oppfylle myndighetskrav i bygningsmassen. Beboere og ansatte trives og sykefrav\u00e6ret er lavt. Selv om deler av bygningsmassen er slitt og umoderne og gir tungvint drift sammenlignet med de nyeste sykehjemmene i Bergen kommune, er det i dag forsvarlig drift i eldresenteret med sykehjem, trygdeboliger og aktivitetssenter. Deler av bygningsmassen er ogs\u00e5 oppgradert de siste \u00e5rene. Null-alternativet scorer ogs\u00e5 best i livssyklusanalysen (LCA), da det har minst utslipp av CO2.\u00bb H\u00f8ring \u2013 Stiftelsen Land\u00e5s Menighets Eldresenter: Stiftelsen styre behandlet KVU i sitt styrem\u00f8te 13.06.24, og fattet f\u00f8lgende vedtak: \u00abStyret for stiftelsen Land\u00e5s menighets eldresenter tar konseptvalgutredningen for Land\u00e5s menighets eldresenter til orientering og fatter vedtak om ikke \u00e5 gi sin tilslutning til nullalternativet slik prosjektgruppen anbefaler. Styret gir i eget vedlegg sin begrunnelse for standpunktet.\u00bb Styret vektlegger at de som en konsekvens av null-alternativet m\u00e5 drive sykehjem videre i en bygningsmasse med store utfordringer, med stort behov for oppgraderinger som kan medf\u00f8re risiko for d\u00e5rligere eldreomsorg, svekking av deres omd\u00f8mme og rekrutteringsutfordringer. De mener at for \u00e5 n\u00e5 m\u00e5lsetningen i temaplanen \u00abOmsorg med kunnskap\u00bb, burde vektingen v\u00e6rt omvendt, dvs. 30 % p\u00e5 kostnader og 70 % p\u00e5 forhold rundt beboere og ansatte. Styret i stiftelsen \u00f8nsker et nybygg, se begrunnelse i vedlegg. \u00d8konomiske konsekvenser: De viktigste \u00f8konomiske konsekvensene, gitt de fire alternativene som er utredet, kan oppsummeres slik: Mill. kr. Alternativ Kapasitet, Forventet Forventet sykehjemsplasser investeringskostnad investeringskostnad (P50-verdi) (P85-verdi) Null-alternativet 80 36,0 54,1 Alternativ 1 ca. 70 729,8 820,6 Alternativ 2 ca. 90 892,3 1009,2 Alternativ 3 ca. 80 886,7 989,6 2 F\u00f8lgende kommentarer kan knyttes til fagetatens anbefalte alternativ, alts\u00e5 null-alternativet: o Det angitte bel\u00f8pet p\u00e5 36 / 54 mill. er det som er beregnet for \u00e5 oppfylle myndighetskrav. o Utover det angitte bel\u00f8pet p\u00e5 36 / 54 mill. b\u00f8r det avsettes midler til oppgradering/ standardheving av toaletter / bad p\u00e5 24 pasientrom. Dette er pasientrom som er i tidligere aldershjemsdel, som ikke holder full sykehjemstandard mht. bad og som kan utgj\u00f8re en begrensning ved inntak av pasienter. o I fagnotatet er det ved anbefaling av null-alternativet beskrevet f\u00f8ringer for neste fase. Her er beskrevet et utskiftingsbehov og vedlikeholdsbehov i de f\u00f8rste 10 \u00e5rene til rundt 160 mill. samlet, med tyngdepunkt i de siste 5 \u00e5rene av 10 \u00e5rsperioden. Det kan ellers kommenteres at avtalemekanismen i dagens drifts- og husleieavtaler med ideelle organisasjoner, herunder Stiftelsen Land\u00e5s Menighets Eldresenter, inneb\u00e6rer at kommunen dekker godkjente kapitalutgifter ved l\u00e5neopptak. Denne saken befinner seg i fase for konseptvalgutredning. Med tanke p\u00e5 mer spesifikke \u00f8konomiske konsekvenser, m\u00e5 f\u00f8rst valg av KVU besluttes og det m\u00e5 gjennomf\u00f8res forhandlinger med Stiftelsen Land\u00e5s Menighets Eldresenter. Byr\u00e5det vil etter dette ta sikte p\u00e5 \u00e5 komme tilbake med vurderinger og hva som er mulig av prioriteringer i forbindelse med Handlings- og \u00f8konomiplan 2026 \u2013 2029. Byr\u00e5dens vurdering og anbefaling/konklusjon: N\u00f8dvendigheten av fokus p\u00e5 ressursknapphet rundt investeringer i de kommende \u00e5rene og demografiutvikling knyttet til eldrebefolkningen, inneb\u00e6rer stramme prioriteringer: \u2022 Eksisterende sykehjemsplasser m\u00e5 i betydelige grad opprettholdes med n\u00e5v\u00e6rende standard. \u2022 Investeringsmidler m\u00e5 f\u00f8rst og fremst prioriteres til nye sykehjemsplasser som gir netto tilf\u00f8rsel av plasser. P\u00e5 denne bakgrunn vil byr\u00e5den anbefale null-alternativet n\u00e5r det gjelder oppf\u00f8lging av konseptvalgutredningen for Land\u00e5s Menighets Eldresenter. Ved oppf\u00f8lgende forhandlinger med Stiftelsen om et null-alternativ, vil byr\u00e5den ha fokus p\u00e5 at myndighetskrav oppfylles, samt muligheter for oppgradering av bad i tidligere aldershjemsdel. Vedtakskompetanse: Byr\u00e5dets fullmakter \u00a7 2.4 og \u00a7 2.7 Vedtatt av bystyret 16.12.2020 i sak 378/20: Byr\u00e5det har ansvar og myndighet til \u00e5 forest\u00e5 den l\u00f8pende drift av kommunens virksomhet (\u00a7 2.4) og byr\u00e5det skal jevnlig informere og rapportere til bystyrets organer (\u00a7 2.7). Byr\u00e5d for eldre, helse og omsorg innstiller til byr\u00e5det \u00e5 fatte f\u00f8lgende vedtak: 1. Null-alternativet for konseptvalgutredning for Land\u00e5s Menighets Eldresenter, vil bli lagt til grunn for ivaretakelse av bygningsmassen. 2. Melding om vedtak sendes Bystyrets kontor og sekretariatet for Eldrer\u00e5det. Dato: 29. oktober 2024 Marte Joan Monstad Byr\u00e5d for eldre, helse og omsorg Dokumentet er godkjent elektronisk. 3 Vedlegg: Fagnotat av 25.06.2024 Land\u00e5s menighets eldresenter (H0631) \u2013 konseptvalgutredning (KVU) med anbefaling Vedlegg 9 Styrets vedtak med vedlegg 4 "
}