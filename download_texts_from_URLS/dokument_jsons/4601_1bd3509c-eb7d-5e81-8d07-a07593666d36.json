{
  "dokument_id": "1bd3509c-eb7d-5e81-8d07-a07593666d36",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 195 fra Per Storli (FrP) til byutviklingsbyr\u00e5den om omr\u00e5deplan p\u00e5 Nyborg - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11684872/Svar-pa-skriftlig-sporsmal-nr-195-fra-Per-Storli-FrP-til-byutviklingsbyraden-om-omradeplan-pa-Nyborg-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/185200-3 Saksbehandler: Malene Nesse Gr\u00f8nningen Fra Dato: 16. desember 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 195 fra Per Storli (FrP) til byutviklingsbyr\u00e5den om omr\u00e5deplan p\u00e5 Nyborg - Utvalg for milj\u00f8 og byutvikling Det har ikke v\u00e6rt progresjon p\u00e5 en god stund i planarbeidet vedr\u00f8rende Plan-ID 4601_62360000 \u00c5SANE. DEL AV GNR 191, 203 OG 207, NYBORG. Planarbeidet hadde oppstart i 2013, og var p\u00e5 h\u00f8ring i 2019. I plan- og bygningsloven heter det at sluttbehandling b\u00f8r finne sted innen 12 -18 uker etter avsluttet h\u00f8ring/offentligettersyn. Her har det g\u00e5tt 5 \u00e5r siden h\u00f8ring/offentlig ettersyn. Videre fremst\u00e5r planforslagets arealdisponeringer som lite realistisk \u00e5 realisere. Det er mange etablerte n\u00e6ringsvirksomheter innen planomr\u00e5det, som representerer mange arbeidsplasser og disse b\u00f8r sikres forutsigbarhet. Arealene er derfor lite egnet som transformasjonsomr\u00e5de. Dette er en kommunalt initiert plan, og Bergen Bystyre som kommunens \u00f8verste planorgan kan dermed n\u00e5r som helst avslutte arbeidet med planen. Plan- og bygningsetaten har knappe ressurser, og b\u00f8r da bruke sine ressurser brukes p\u00e5 de planprosesser som er viktigst for utviklingen av byen. Sp\u00f8rsm\u00e5l til byr\u00e5den: Er byr\u00e5den enig i at denne planen b\u00f8r avsluttes? Svar fra byr\u00e5den: Omr\u00e5deregulering for Nyborg var p\u00e5 h\u00f8ring og offentlig ettersyn i 2019 og byr\u00e5den er enig i at det er naturlig at man m\u00e5 ta stilling til om planarbeidet skal fortsette eller avsluttes. PBE er i gang med et arbeid med \u00e5 vurdere hvilke p\u00e5g\u00e5ende omr\u00e5dereguleringer som ikke lenger er aktuelle og som eventuelt kan avsluttes. Omr\u00e5dereguleringen for Nyborg vil vurderes som del av dette arbeidet. Byr\u00e5den ser det som hensiktsmessig at prioritering av p\u00e5g\u00e5ende omr\u00e5dereguleringer blir vurdert p\u00e5 et overordnet niv\u00e5 slik at det kan gj\u00f8res helhetlige vurderinger og vurderinger av konsekvensene for den enkelte plan. Christine Kahrs \u2013 Byr\u00e5d for byutvikling Dokumentet er godkjent elektronisk. "
}