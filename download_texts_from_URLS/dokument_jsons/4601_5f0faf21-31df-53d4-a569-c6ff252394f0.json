{
  "dokument_id": "5f0faf21-31df-53d4-a569-c6ff252394f0",
  "doc_type": "case_presentation",
  "kommune": 4601,
  "tittel": "Experience Bergen - S\u00f8knad om ny alminnelig skjenkebevilling for alkoholholdig drikk gruppe 1 og 2 inne og ute frem til 30.09.2024",
  "url": "https://bergen.kommune.no/politikere-utvalg/api/fil/bk360/10270605/Framstilling-Experience-Bergen-Soknad-om-ny-alminnelig-skjenkebevilling-for-alkoholholdig-drikk-gruppe-1-og-2-inne-og-ute-frem-til-30-09-2024",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/10211-11 Experience Bergen - S\u00f8knad om ny alminnelig skjenkebevilling for alkoholholdig drikk gruppe 1 og 2 inne og ute frem til 30.09.2024 Hva saken gjelder: Kontor for skjenkesaker mottok 19. januar 2024 s\u00f8knad om ny alminnelig skjenkebevilling for alkoholholdig drikk gruppe 1 og 2 ved Experience Bergen. Bevillingss\u00f8ker er Kaikanten AS, org nr. 984 725 825. Totalt oms\u00f8kt skjenkeareal er 200 m2, som omfatter dekk og salong. Stedet beskrives som en charterb\u00e5t med liten eller ingen matomsetning. Bergen kommune vil f\u00f8re en skjenkepolitikk som er forutsigbar og rettferdig for n\u00e6ringen. Kommunen tildeler salgs- og skjenkebevilling i tr\u00e5d med gjeldende bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et overordnet m\u00e5l at Bergen skal v\u00e6re en trygg by, og det er et f\u00f8rende premiss for byr\u00e5det \u00e5 f\u00f8re en alkohol- og skjenkepolitikk som st\u00f8tter opp om dette. Politi- og sosialfaglige r\u00e5d skal ivaretas ved tildeling av skjenkebevilling. Politiet har ingen merknader til s\u00f8knaden og Etat for sosiale tjenster uttaler at \u00ab[s]om et vilk\u00e5r b\u00f8r settes at skipene har tilstrekkelig personell som er godkjent for \u00e5 kunne h\u00e5ndtere en krisesituasjon til sj\u00f8s og ved kai slik at tryggheten til publikum blir ivaretatt i forbindelse med landgangen og mens de er om bord.\u00bb Kontor for skjenkesaker sin vurdering og anbefaling: Notat fra Kontor for skjenkesaker er vedlagt saken, og det vises til dette i sin helhet. Kontor for skjenkesaker har foretatt en konkret helhetsvurdering av s\u00f8knaden og finner \u00e5 kunne anbefale at skjenkevilling for alkoholholdig drikk gruppe 1 og 2 om bord i Experience Bergen, innvilges som oms\u00f8kt. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. N\u00e5r det gjelder vandelsvurderingen foreligger det ikke merknader av nyere dato, som vurderes \u00e5 ha betydning for s\u00f8knaden. N\u00e5r det gjelder type virksomhet/ driftskonsept fremg\u00e5r det av vedlegg at Experience Bergen skal g\u00e5 til Cornelius og kj\u00f8re cruiseturister p\u00e5 en rundtur i Bergensomr\u00e5det. B\u00e5ten innehar ikke kommunal bevilling i andre kommuner. 1 Hovedregelen er at bevilling skal utferdiges fra den kommunen skipet har som utgangspunkt for sin virksomhet. N\u00e5r virksomheten har flere kommuner som virkeomr\u00e5de, m\u00e5 bevilling gis av samtlige kommuner. S\u00f8knad om skjenkebevilling n\u00e5r b\u00e5ten ligger til kai anbefales innvilget til sluttet selskap, jfr. gjeldende retningslinjer. Praksis i Bergen er at det ikke blir gitt skjenkebevillinger slik at \u00abrestaurantb\u00e5ter\u00bb kan ligge permanent ved kai og fungere som ordin\u00e6re restauranter. Experience Bergen innehar et driftskonsept som er knyttet opp til charterturer og cruise. I tr\u00e5d med de prinsipper som er trukket opp i retningslinjene kan skjenkebevilling for alkoholholdig drikk gruppe 1 og 2 tildeles denne type virksomhet. N\u00e5r det gjelder uttalelsen fra Etat for sosiale tjenester s\u00e5 vurderes dette som en forutsetning. Kontor for skjenkesaker har foretatt en konkret helhetsvurdering av s\u00f8knaden og finner \u00e5 kunne anbefale at skjenkevilling for alkoholholdig drikk gruppe 1 og 2 om bord i Experience Bergen, innvilges som oms\u00f8kt. Byr\u00e5dens vurdering og anbefaling/konklusjon: Byr\u00e5den st\u00f8tter Kontor for skjenkesaker sin vurdering og innstiller p\u00e5 at s\u00f8knaden om skjenkevilling for alkoholholdig drikk gruppe 1 og 2 om bord i Experience Bergen, innvilges. Vedtakskompetanse: Byr\u00e5dets fullmakter \u00a7 28, vedtatt av bystyret 16.12.2020 i sak 378/20: \u00abFullmakter vedr\u00f8rende skjenkesaker\u00bb. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knaden om ny alminnelig skjenkebevilling for alkoholholdig drikk gruppe 1 og 2 ved Experience Bergen, innvilges. a. Bevillingshaver er Kaikanten AS, org nr. 984 725 825 b. Styrer for skjenkebevillingen er Trygve T\u00f8nnessen, f. 25.09.64 Stedfortreder er Silje T\u00f8nnessen, f. 22.04.78 c. Bevillingen er gitt til en b\u00e5t. Det er et vilk\u00e5r at det er gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. Skjenking ved kai er kun tillatt til sluttet selskap. Skjenking ved kai er ellers kun tillatt i maksimalt en time f\u00f8r b\u00e5tens/skipets avgang. d. Avdeling Areal Salong 100 m2 Dekk 100 m2 Totalt 200 m2 2. Bevillingen gis for bevillingsperioden frem til 30.09.2024 2 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kvittering fra Altinn p\u00e5 at oppstartskjema er innsendt til Mattilsynet b. bevillingsgebyr m\u00e5 v\u00e6re betalt c. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart d. S\u00f8ker m\u00e5 videre sende inn kopi av godkjennelse fra skipskontroll, samt kopi av passasjer- og sikkerhetssertifikat. 4. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I hht. bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 7. mai 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Fagnotat datert 10. april 2024 - Experience Bergen - S\u00f8knad om ny alminnelig skjenkebevilling for alkoholholdig drikk gruppe 1 og 2 inne og ute frem til 30.09.2024 3 "
}