{
  "dokument_id": "5b316ac1-f3f6-5cd6-b721-245b43d9d09d",
  "doc_type": "case_attachment",
  "kommune": 4601,
  "tittel": "Fagnotat datert 18.09.2024",
  "url": "https://bergen.kommune.no/politikere-utvalg/api/fil/bk360/11189902/Fagnotat-datert-18-09-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14928-4 (Arbeidssted) Saksbehandler: Yngve L\u00f8tvedt Dato: 18.09.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 13 bnr 643 Storetveitvegen 132. Ny enebolig. Klager er tiltakshaver DS EIENDOM AS representert ved Prosjektil AS Hvem klager? brev datert 08.07.2024. Det er i saken s\u00f8kt om ny enebolig med 2 sekund\u00e6rboliger, utebod, utomhusanlegg, VA-anlegg og st\u00f8yskjerm. Det er s\u00f8kt om dispensasjon Tiltaket fra KPA 2018 \u00a7 6.3.1 for oppf\u00f8ring av tiltak mindre enn 18 meter fra fylkesveg og \u00a7 32.8 friluftsomr\u00e5de. Avslag datert 05.07.2024 jf. KPA 2018 \u00a7 6.3.1. Avslag p\u00e5 s\u00f8knad om Vedtaket dispensasjon fra \u00a7 6.3.1 er hjemlet i pbl \u00a7 19-2. S\u00f8knad om dispensasjon fra KPA 32.8 er ikke behandlet. Eiendommen er i KPA2018 vist som ytre fortettingssone og friluftsomr\u00e5de og den ligger innenfor hensynssone for st\u00f8y og kulturmilj\u00f8. Eiendommen omfattes av reguleringsplan 16110002, Fana/Storetveit/ Brennhaugen bro, Planstatus og er regulert til frittliggende sm\u00e5husbebyggelse og felles avkj\u00f8rsel. Planen er fra 12.12.2005. Det ble den 26.01.2012 vedtatt en mindre reguleringsendring. Klager anf\u00f8rer at vilk\u00e5rene for \u00e5 innvilge dispensasjon fra avstand til vei Klagegrunner er oppfylt. Behov for ytterligere Dersom saken skal omgj\u00f8res s\u00e5 m\u00e5 det tas stilling til s\u00f8knad om saksbehandling ved dispensasjon fra KPA 2018 \u00a7 32.8, friluftsomr\u00e5de. eventuell omgj\u00f8ring Anbefalt vedtak Avslagsvedtak datert 05.07.2024 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk \u2022 Det ble i vedtak datert 24.02.2023 gitt rammetillatelse til oppf\u00f8ring av enebolig med to sekund\u00e6r- boenheter. Det ble innvilget n\u00f8dvendige dispensjoner. \u2022 Vestland fylkeskommune p\u00e5klaget vedtaket. Anf\u00f8rsler var p\u00e5g\u00e5ende regulerings- planarbeid, for etablering av attraktivt tilbud til myke trafikanter og i denne er eiendommen avsatt til midlertidig bygge- og anleggsomr\u00e5de. Vedtaket var ogs\u00e5 p\u00e5klaget av nabo gnr 13 bnr 476 fordi tiltaket inneholdt flere boenheter enn f\u00f8ring for tomten som ble anf\u00f8rt \u00e5 v\u00e6re en enebolig. \u2022 UMBY tok i m\u00f8te den 31.08.2023 ikke klagen til f\u00f8lge. \u2022 Saken sendt til Statsforvalteren den 15.09.2023. \u2022 12.03.2024 opphever Statsforvalteren rammetillatelsen fordi byggegrense mot fylkesvei i KPA \u00a7 6.3.1 gjelder: \u00ab18 meter i Ytre fortettingssone og \u00d8vrig byggesone. Byggegrensen gjelder foran mindre byggegrenser i reguleringsplaner vedtatt f\u00f8r 1.1.2010\u00bb. Reguleringsplanen ble vedtatt 12.12.2005. Planendringen fra 2012 ble vedtatt som en mindre endring uten at byggegrensen mot oms\u00f8kte tomt var tema. Saken ble sendt tilbake for ny behandling da s\u00f8ker ikke var blitt veiledet om \u00e5 supplere s\u00f8knaden. Tiltaket krever dispensasjon fra rekkef\u00f8lgebestemmelse i \u00a7 2.1.9 om gangbro i reguleringsplanen. Dette er gitt i eget vedtak datert 04.03.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og bekrefter at det er mottatt merknader fra tre eiendommer. Gnr 103 bnr 1097 Margaret Oma (Storetveitvegen 136) kommenterer forholdet til hensynssone, kulturmilj\u00f8 og at oms\u00f8kt st\u00f8yskjerm fremst\u00e5r som visuelt dominerende. I forhold til avkj\u00f8rsel s\u00e5 kreves det at Sameiets adkomst til garasje og steinsatt mur m/gjerde forblir ur\u00f8rt. Gnr 13 bnr 476 Frederike Neckelmann Geshe (Stavkirkevegen 9 B) har ingen merknader til byggeprosjektet p\u00e5 forutsetning av at bygningene blir bygd slik beskrevet. Vestland Fylkeskommune er kritisk til tiltaket fordi det er i strid med et viktig rigg- og anleggsomr\u00e5de i reguleringsplan som utarbeides i regi av Vestland fylkeskommune. S\u00f8ker har kommentert merknadene og opplyser at tiltaket vil bli oppf\u00f8rt som oms\u00f8kt. St\u00f8yskjerm er justert og endret etter anbefaling fra Byantikvaren. Reguleringsplan er ikke vedtatt og tiltakshaver forholder seg til gjeldende plan. Ansvarlig s\u00f8ker har fremlagt st\u00f8yrapport fra Brekke & Strand Akustikk AS datert 08.12.2022 der det f\u00f8lger at st\u00f8ykrav er oppfylt. Tiltaket ligger i et omr\u00e5de hvor massene i grunnen kan v\u00e6re forurenset. Det foreligger godkjent tiltaksplan datert 16.03.2023, jf. pbl \u00a7 28-1. Byantikvaren har gitt uttalelse datert 04.06.2024 og p\u00e5peker at st\u00f8yskjerm er sv\u00e6rt dominerende og m\u00e5 bygges i t\u00f8rrmur og tilpasses str\u00f8kskarakteren. Bymilj\u00f8etaten har gitt uttalelse om gr\u00f8nt-faglige interesser 19.12.2022 og frar\u00e5r ikke tillatelse. Vestland fylkeskommune har gitt uttalelse datert 16.05.2024 der dispensasjon frar\u00e5des fordi eiendommen er avsatt til bebyggelse og anleggsform\u00e5l i forbindelse med opparbeidelse av Saksnummer KLAGE-2024/14928 Side 2 av 6 sykkelanlegg i reguleringsplan som er under arbeid. Tiltaket vil vanskeliggj\u00f8re og fordyre sykkelanlegg. Saken er sendt Statsforvalteren i Vestland. Det er ikke mottatt svar. 2. Om klagen \u2022 Klager anf\u00f8rer at det er en betydelig overvekt av fordeler. Tiltaket er i tr\u00e5d med gjeldende reguleringsplan. Bebyggelsen rett s\u00f8r og nord for Storetveitvegen 140 ligger hhv. 14 m fra senter veg (Storetveitvegen 142) og 8 m fra senter veg (Stavkirkeveien 9B). \u2022 Byggegrense vil gj\u00f8re det umulig \u00e5 bebygge eiendommen og dette vil v\u00e6re helt urimelig ovenfor tiltakshaver og er sv\u00e6rt inngripende. \u2022 Gjeldende plan er vedtatt igjennom en grundig planprosess, og den m\u00e5 legges til grunn \u2022 I forslag til reguleringsplan for sykkelveg er denne foresl\u00e5tt til \u00e5 ligge p\u00e5 den andre siden av fylkesvegen. Det er ikke regulert inn noen nye byggegrenser i planen. Det fremg\u00e5r ikke av planen at det er konkret, eller et rimelig behov for at byggegrensen skal utvides p\u00e5 denne siden av Storetveitvegen. Den opprinnelige byggegrensen m\u00e5 derfor legges til grunn i vurderingen av hvor ny bebyggelse kan plasseres p\u00e5 eiendommen. \u2022 I dette tilfellet ligger den aktuelle eiendommen i et omr\u00e5de der alle betingelsene statlige planretningslinjer for samordnet bolig-, areal- og transportplanlegging i foreligger, og det vil v\u00e6re sv\u00e6rt uhensiktsmessig at en s\u00e5 attraktiv eiendom ikke kan bebygges. Det vises til klagen i sin helhet. 3. Vurdering av klagen 3.1 Dispensasjon fra KPA 2018 \u00a7 6.3.1 avstand til vei. Tiltaket bolig er oms\u00f8kt oppf\u00f8rt 13 meter fra vei. Det f\u00f8lger av KPA 2018 \u00a7 6.3.1, Langs riks- og fylkesveger er byggegrensen minimum: - 12 meter i Sentrumskjerne og Byfortettingssoner (unntatt S1 og By1) - 18 meter i Ytre fortettingssone og \u00d8vrig byggesone. Byggegrensen gjelder foran mindre byggegrenser i reguleringsplaner vedtatt f\u00f8r 1.1.2010. Gjeldende plan er vedtatt f\u00f8r 2010. Det er derfor avstandskrav i \u00a7 6.3.1 som er gjeldende og ikke byggegrensen som f\u00f8lger av reguleringsplanen. Tiltaket overskrider byggegrensen med ca. 5 meter. En tillatelse krever dispensasjon fra bestemmelsen. Det framg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Hovedhensynet bak byggegrense mot offentlig veg er hensynet til \u00e5 ivareta frisikt, drift og vedlikehold, skjerme omkringliggende bebyggelse fra un\u00f8dig st\u00f8y og forurensning samt sikre fremtidig oppgradering av veien. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre Saksnummer KLAGE-2024/14928 Side 3 av 6 \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Vi viser til vedtakets begrunnelse der det f\u00f8lger at; \u00abI denne konkrete saken vurderes tiltaket til \u00e5 vesentlig tilsidesette de hensyn bestemmelsene skal ivareta. Dette fremg\u00e5r direkte av uttalelse fra vegmyndighet i ovenst\u00e5ende punkt \u2013 hvor det fremkommer at byggegrensen er n\u00f8dvendig nettopp for \u00e5 hensynta mulig, ny utvikling i trafikksystemet i omr\u00e5det. Etter en samlet vurdering vil heller ikke fordelene v\u00e6re klart st\u00f8rre enn ulempene, og oms\u00f8kt dispensasjon fra KPA \u00a7 6.3.1 avsl\u00e5s.\u00bb Vi fastholder at hensynet bak bestemmelsen blir vesentlig tilsidesatt. Byggegrense langs vei er nettopp satt for \u00e5 ivareta det form\u00e5l som vegmyndighetene presiserer. Bilde av oms\u00f8kte tiltak, som ogs\u00e5 viser byggegrensen, viser at en stor del av tiltaket er innenfor byggegrense og bryter byggegrensen i stor grad. KPA \u00a7 6.3.1 er inngripende i noen tilfeller der plan i utgangspunkt legger opp til en annen utnyttelse. Bestemmelsen utvider byggegrensen ut fra at samfunnsbehov kan endres over tid og eldre planer kan v\u00e6re utg\u00e5tt i forhold til dette. N\u00e5r en plan ikke er realisert etter s\u00e5 lang tid s\u00e5 er ogs\u00e5 vernet av planen svekket sett opp mot de behov utvikling av infrastruktur endres. At tiltaket er i tr\u00e5d med opprinnelig reguleringsplan blir derfor ikke et argument sett i forhold til \u00a7 6.3.1 grunnlag. At planen er realisert langs andre deler av strekning er ikke avgj\u00f8rende og vi viser til at stedet der ny byggegrense f\u00e5r virkning ligger i et kryss og det framkommer et reelt behov for veimyndighetene \u00e5 gj\u00f8re denne gjeldende. Sykkelveien ligger riktignok p\u00e5 Saksnummer KLAGE-2024/14928 Side 4 av 6 andre siden av klagers eiendom. Vi viser likevel til at omr\u00e5det vegmyndighetene motsetter seg bebyggelse p\u00e5 skal brukes til et relevant vegform\u00e5l. Bruken er muligens midlertidig, men det kan ikke v\u00e6re avgj\u00f8rende. Det presiseres i klageomgang at dette gjelder i hovedsak det omr\u00e5det som ligger innenfor 18 meter fra veibanen. Det har ikke v\u00e6rt tema i saken \u00e5 vurdere den delen av tiltaket som ligger bak byggegrense p\u00e5 18 meter. Vi fastholder i klageomgang at vilk\u00e5rene i pbl \u00a7 19-2 ikke er oppfylt. 3.2 Dispensasjoner som ikke er behandlet Tiltaket kommer i strid med KPA 2018 \u00a7 32.8 med hensyn til at Friluftsomr\u00e5de er forbeholdt rekreasjon. Det f\u00f8lger av avslagets begrunnelse at; \u00abVi stiller oss positive til dispensasjon fra nevnte bestemmelse (jfr. omtale i tidligere vedtak datert 24.02.2023, ref. BYGG-2022/26767) men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne.\u00bb Vi viser til sakens historikk og at det den 24.02.2023 ble gitt rammetillatelse som senere ble omgjort av Statsforvalteren. Vedtaket datert 24.02.2023 tok stilling til dispensasjonss\u00f8knad fra KPA 2018 \u00a7 32.8. Vi viser i sin helhet til vurderingen som gjengis nedenfor og som tiltres. \u00abI arealform\u00e5let friluftsomr\u00e5der ligger det byggeforbud. Hensynet bak bestemmelsen er i hovedsak \u00e5 ivareta \u00e5pne arealer mellom vei og bebyggelse som rekreasjonsareal. Det er kun tillat med mindre tiltak som tilrettelegger for bruken av omr\u00e5det er tillatt. I denne konkrete saken er det en betydelig mindre del av eiendom som er vist som friluftsomr\u00e5der F, resterende del av tomten er innenfor Ytre fortettingssone. S\u00f8knad om dispensasjon fra arealform\u00e5l Friluftsomr\u00e5der F er s\u00f8kt p\u00e5 h\u00f8ring til v\u00e5r faginstans Bymilj\u00f8etaten, seksjon for naturforvaltning for vurdering av tiltakets konsekvens for natur, biologisk mangfold, landskap og friluftsliv. I uttalelsen skriver de at arealer i dag best\u00e5r av grus og brukes som parkeringsplass. De finner ikke noen registering p\u00e5 friluftverdier i omr\u00e5det, og vurderer derfor at tiltaket ikke vil ha noen nevneverdige konsekvenser for friluftbruken av arealet. V\u00e5r vurdering: Det virker som at tomten har blitt brukt som parkeringsareal det siste desenniet. I kommuneplanens arealdel er det kun et mindre omr\u00e5de av tomten markert som friluftsomr\u00e5de F. Saksnummer KLAGE-2024/14928 Side 5 av 6 Utsnitt fra kommunedelplan for overvann Bergen kommune har vedtatt overvannsstrategi for \u00e5 ivareta overvann i arealplanleggingen, Kommunedelplan for overvann. Utsnitt av plan viser til sm\u00e5 og store avrenningslinjer rundt og gjennom friluftsomr\u00e5det, noe trolig er bakgrunnen for at regulering av arealet til det form\u00e5let. S\u00f8ker har lagt med en vurdering av overvannsh\u00e5ndtering i byggeprosjektet i tr\u00e5d med pbl. \u00a7 27-2. Forhold knyttet til overvannsh\u00e5ndtering anses v\u00e6re tilstrekkelig dokumenter i denne byggesaken, og det forutsettes at det innhentes forh\u00e5ndsuttalelse fra Bergen Vann om p\u00e5kobling til offentlig VA-anlegg til fremtidig s\u00f8knad om igangsettingstillatelse. Med bakgrunn av bruken av arealet og at det ikke registret noen friluftverdier, vurderer vi at dispensasjonen ikke vil vesentlig tilsidesette de hensyn bestemmelsene skal ivareta. Fordelene ved \u00e5 dispensere fra arealform\u00e5let Friluftsomr\u00e5der F er at prosjektet kan gjennomf\u00f8res p\u00e5 et areal som blir brukt som parkeringsareal. Vi kan ikke se noen merknadsverdige ulemper med tiltaket gitt at overvannsh\u00e5ndteringen utf\u00f8res i tr\u00e5d med vedtatt overvannstrategi. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene.\u00bb 4. Konklusjon Avslagsvedtak datert 05.07.2024 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage p\u00e5 avslag 5. Avslag 6. Byantikvarens innspill 7. Uttalelse fra Vestland Fylkeskommune 8. Uttalelse fra bymilj\u00f8etaten 9. S\u00f8knad om rammetillatelse 10. Tegninger 11. Nabomerknader 12. Vedtak dispensasjon fra rekkef\u00f8lgekrav Saksnummer KLAGE-2024/14928 Side 6 av 6 "
}