{
  "dokument_id": "76b3a670-40cf-5a61-a517-3118f38aeee0",
  "doc_type": "case_attachment",
  "kommune": 5501,
  "tittel": "Strategidokument innkj\u00f8p av l\u00e6remidler i troms\u00f8skolen_",
  "url": "https://innsyn.tromso.kommune.no/application/getMoteDokument?dokid=2001938578",
  "tekst": " Strategidokument for innkj\u00f8p av l\u00e6remidler i Troms\u00f8skolen 2022-2025 11.05.2022 Innhold 1. Innledning ..............................................................................................................3 2. Strategi...................................................................................................................4 2.1 Digitale l\u00e6remidler ..................................................................................................4 2.2 Trykte l\u00e6remidler ....................................................................................................5 2.3 Vurdering og prinsipper ...........................................................................................5 3. Milep\u00e6lsplan 2022-2025 ..........................................................................................7 2 1. Innledning Troms\u00f8 kommune har ansvar for organisering og drift av skolene i Troms\u00f8, innenfor rammer som nasjonale f\u00f8ringer gir. Herunder lover og forskrifter, samt f\u00f8lge opp og styre etter intensjonene i l\u00e6replanverket. L\u00e6remidler er et viktig supplement og redskap for \u00e5 oppfylle intensjonene. Sammen med lover og forskrifter, bygger denne strategien p\u00e5 gjennomf\u00f8rt konseptutredning av digitale og trykte l\u00e6remidler1. Dagens utvikling innenfor teknologi og digitalisering g\u00e5r fort, og i lys av pandemien, har digitalisering i skolen virkelig skutt fart. Kommunen har ansvar for \u00e5 sikre personvernet og informasjonssikkerheten i de tjenestene som blir benyttet i skolen, og vi m\u00e5 ha en strategi som ivaretar dette, samtidig som skolene f\u00e5r dekket sine behov for l\u00e6remidler og ivaretakelse av autonomi og egenart. Skolene gj\u00f8r pr i dag, egne vurderinger n\u00e5r det gjelder valg og innkj\u00f8p av l\u00e6remidler. Dette har v\u00e6rt praksis i Troms\u00f8skolen i en \u00e5rrekke, og midlene har v\u00e6rt tatt av skolenes driftsbudsjett. Skolene har hatt ulike behov for innkj\u00f8p, og det har blitt kj\u00f8pt inn l\u00e6reb\u00f8ker ut fra behov. De siste \u00e5rene har det generelt v\u00e6rt kj\u00f8pt inn lite, spesielt trykte l\u00e6remidler, da man har forberedt seg p\u00e5 fagfornyelsen LK- 20, og man ikke har risikert \u00e5 kj\u00f8pe inn l\u00e6remidler som ville v\u00e6rt utdatert innen sv\u00e6rt kort tid. Det betyr at de trykte l\u00e6remidlene de fleste skolene har pr i dag er sv\u00e6rt gamle og utdaterte. I lys av innf\u00f8ring av ny l\u00e6replan LK-20, samt h\u00f8y grad av digitalisering i skolene, ser man behov for en felles strategi for innkj\u00f8p. Innf\u00f8ring av fagfornyelsen er et gunstig tidspunkt \u00e5 gj\u00f8re dette p\u00e5, men for \u00e5 f\u00e5 dette til, har skolene behov for avklaring ift innkj\u00f8psavtaler, bruk av midler og en forutsigbar \u00f8konomisk situasjon for \u00e5 kunne oppdatere sine l\u00e6remidler. Strategien gjelder for Troms\u00f8 kommune i perioden 2022-2025, og fors\u00f8ker \u00e5 ta h\u00f8yde for utvikling i samfunnet underveis, men det kan ikke utelukkes at den m\u00e5 justeres. 1 \"Med l\u00e6remiddel meiner ein alle trykte, ikkje-trykte og digitale element som er utvikla til bruk i oppl\u00e6ringa. Dei kan vere enkeltst\u00e5ande eller g\u00e5 inn i ein heilskap, og dekkjer aleine eller til saman kompetansem\u00e5l i L\u00e6replanverket for Kunnskapsl\u00f8ftet.\" (Jf. forskrift til oppl\u00e6ringslova, \u00a7 17-1, fjerde ledd) 3 2. Strategi En felles innkj\u00f8psstrategi p\u00e5 l\u00e6remiddel, b\u00e5de trykte og ikke-trykte l\u00e6remidler for hele Troms\u00f8skolen er viktig for \u00e5 satse helhetlig og samordnet i l\u00e6rings- og utviklingsarbeidet i Troms\u00f8skolen. Med en helhetlig satsning er det lettere \u00e5 samkj\u00f8re kompetansebygging og kompetanseoverf\u00f8ring i og mellom skoler. Troms\u00f8 kommune \u00f8nsker \u00e5 ha en to-delt strategi for innkj\u00f8p, der man skiller mellom digitale l\u00e6remidler og trykte l\u00e6remidler. Dette vil ivareta behov for st\u00f8rre sentralisering og likhet mellom skolene, samtidig som man har rom for lokale variasjoner mellom skoler. 2.1 Digitale l\u00e6remidler Valg av strategi for digitale l\u00e6remidler er basert p\u00e5 konseptutredning for innkj\u00f8p av digitale l\u00e6remidler (Vedlegg 1). Troms\u00f8 kommune \u00f8nsker st\u00f8rre sentralisering av innkj\u00f8p av digitale l\u00e6remidler. Det skal fortsatt v\u00e6re mulig for skolene \u00e5 gj\u00f8re enkeltkj\u00f8p av digitale l\u00e6remidler, men da er skolene selv ansvarlig for \u00e5 ha avtaler og systemer p\u00e5 plass. Se punkt 2.3; vurdering og prinsipper. Sentralisering av innkj\u00f8p baserer seg p\u00e5 flere vurderinger: - Offentlig anskaffelse; Kommuneavtaler kontra enkeltskoleavtaler gir gjerne gode rabatter p\u00e5 kj\u00f8p av lisenser, og vi kan kreve at kursing og oppl\u00e6ring blir en del av avtalen. Det er sv\u00e6rt tidkrevende for den enkelte skole \u00e5 g\u00e5 i gang med en slik prosess, og vi sikrer at anskaffelser blir gjort etter gjeldende lovverk om offentlig anskaffelse. - Sikkerhet: Det vil gi h\u00f8yere grad av sikkerhet og etterlevelse av lovverket ved en sentral anskaffelse av digitale l\u00e6remidler. \u00c5 ta i bruk digitale l\u00e6remidler krever h\u00f8y grad av sikkerhet for ivaretakelse av elevenes personvern. En sentral anskaffelse vil sikre at risiko og s\u00e5rbarhetsanalyser (ROS), samt n\u00f8dvendige personvernkonsekvensvurderinger (DPIA) blir gjennomf\u00f8rt. Det samme gjelder for n\u00f8dvendige tekniske tilrettelegginger og inng\u00e5else av databehandleravtaler. - Likhet: Med en sentral anskaffelse vil det v\u00e6re st\u00f8rre likhet mellom skolene. En gevinst av dette er at elever og foresatte opplever at tilgang til digitale l\u00e6remidler er like, og at de holder samme standard. For \u00e5 sikre medvirkning fra skolene og at de sentrale innkj\u00f8pene oppfyller kvalitetene som kreves i digitale l\u00e6remidler, settes det ned ei arbeidsgruppe som skal utarbeide kravspesifikasjon for innhenting av anbud. Elevene i Troms\u00f8skolen skal ha gode og trygge l\u00e6remidler, og det krever samarbeid innad i Troms\u00f8 kommune. For \u00e5 sikre at prosessen blir god, b\u00e5de i forhold til oppfyllelse av lovverk og medbestemmelse fra skolene, b\u00f8r denne gruppa v\u00e6re partssammensatt med 4 representanter fra skole (fortrinnsvis l\u00e6rere), representant fra IT (pedagog), skoleeier og seksjon for anskaffelse. Digitale lisenser er \u00e5rsbasert, og det kreves \u00e5rlig avsatt bel\u00f8p i budsjett til dette. For kontinuitet og helhet i valg av digitale l\u00e6remidler, anbefales det at det allerede for skole\u00e5r 2022/2023 kj\u00f8pes inn digitale lisenser for de fleste fag. Dette vil sikre forutsigbarhet for skolene. 2.2 Trykte l\u00e6remidler Valg av strategi for trykte l\u00e6remidler er basert p\u00e5 konseptutredning for innkj\u00f8p av trykte l\u00e6remidler (vedlegg 2). I praksis inneb\u00e6rer dette at skolene fortsetter som i dag n\u00e5r det gjelder trykte l\u00e6remidler. Avsatte midler i forbindelse med fagfornyelsen fordeles ut til skolene og anskaffelse av l\u00e6remidler gj\u00f8res av den enkelte enhet. For at midler til innkj\u00f8p skal kunne brukes p\u00e5 best mulig m\u00e5te, har Troms\u00f8 kommune behov for at n\u00e5v\u00e6rende rammeavtale for innkj\u00f8p av l\u00e6remidler og utstyr revideres. (Frist 1.desember 2022). Lokalt innkj\u00f8p av trykte l\u00e6remidler baserer seg p\u00e5 ulike vurderinger: - Pedagogisk valgfrihet vil bli ivaretatt. - Den enkelte skole vil kunne anskaffe seg l\u00e6remidler som er tilpasset den enkelte skoles \u00f8nsker og behov, og den enkelte l\u00e6rers/klasses/elevs behov. - L\u00e6rerne og skolen kan supplere med de trykte l\u00e6remidler de ser som best til \u00e5 utfylle de digitale l\u00e6remidlene Troms\u00f8 kommune har. Dette vil kunne v\u00e6re ulikt fra fag til fag. 2.3 Vurdering og prinsipper Troms\u00f8 kommune m\u00e5 arbeide godt sammen for \u00e5 anskaffe l\u00e6remidler p\u00e5 en kvalitativ og effektiv m\u00e5te. Innkj\u00f8p av l\u00e6remidler handler ikke bare om hva vi skal kj\u00f8pe inn, men om hvilke l\u00e6remidler som st\u00f8tter opp under elevenes l\u00e6ring. Vi m\u00e5 sette eleven som brukeren i sentrum, og legge til rette for at elevene f\u00e5r gode og trygge l\u00e6remidler i oppl\u00e6ringen. Elever og l\u00e6rere m\u00e5 f\u00e5 tilgang til et bredt utvalg av l\u00e6remidler slik at de kan ta i bruk det l\u00e6remiddelet som er best egnet i det l\u00e6ringsarbeidet de til enhver st\u00e5r i. Selv om elevene skal ha tilgang p\u00e5 oppdaterte digitale l\u00e6remidler, m\u00e5 det og tas hensyn til at elever l\u00e6rer ulikt, og at det i stor grad fortsatt er behov for trykte l\u00e6remidler i fag. Det tar tid b\u00e5de for b\u00e5de elever og foresatte \u00e5 venne seg digitaliseringen, og mange har enda i stor grad behov for fysiske l\u00e6reb\u00f8ker. Skolene m\u00e5 gj\u00f8re grundige vurderinger p\u00e5 trykte l\u00e6remidler, og det er viktig at valg av trykte l\u00e6remidler ikke styres av hvilke digitale l\u00e6remidler som er tilgjengelig. De digitale l\u00e6remidlene er som oftest \u00e5rlige lisenser, og man m\u00e5 ha mulighet til \u00e5 endre leverand\u00f8r hvis man ser at l\u00e6remiddelet ikke oppfyller krav og forventninger, uten at man ogs\u00e5 m\u00e5 bytte ut trykte l\u00e6remidler. 5 Et viktig prinsipp er at LK 2020 er styrende for oppl\u00e6ringen, ikke l\u00e6remidlene i seg selv. Trykte l\u00e6remidler vil v\u00e6re en stor utgiftspost n\u00e5r dette n\u00e5 skal fornyes, og det er viktig at muligheten til pedagogisk utvikling i tr\u00e5d med profesjonens faglige og etiske skj\u00f8nn er drivkraften i innf\u00f8ringen av nye l\u00e6remidler, ikke kommersielle interesser eller muligheter for innsparing i kommunen. Vurdering og valg av l\u00e6remidler i et samfunn som endrer seg raskt, der det elevene l\u00e6rer skal v\u00e6re relevant og fremtidsrettet, samtidig som det skal v\u00e6re trygge rammer og plattformer. Det m\u00e5 sikres at l\u00e6remidlene oppn\u00e5r bestemte kvalitetskriterier n\u00e5r det gjelder arbeidsm\u00e5ter, innhold og brukervennlighet. For \u00e5 finne det best egnede l\u00e6remidlet skal UDIRs veileder for vurdering av l\u00e6remidler benyttes; RefLex. Her finner man b\u00e5de kunnskapsgrunnlag og digital veileder for arbeidet. \u00c5 ha oppdaterte l\u00e6remidler, krever \u00f8kt grad av digitalisering, der innhold og metoder kan endres samtidig med samfunnsutviklingen. Skolene skal fortsatt ha mulighet til \u00e5 supplere med digitale l\u00e6remidler etter behov, utover sentralt innkj\u00f8p. Ved supplering m\u00e5 skolene unders\u00f8ke om det foreligger en risiko- og s\u00e5rbarhetsanalyse, samt databehandleravtale for valgt l\u00e6remiddel. Dersom dette mangler for et l\u00e6remiddel som behandler personopplysninger, m\u00e5 skolen gj\u00f8re en risiko- og s\u00e5rbarhetsanalyse f\u00f8r l\u00e6remidlet anskaffes, og databehandleravtale m\u00e5 signeres ved anskaffelse. Regler for offentlig anskaffelse m\u00e5 f\u00f8lges i alle kommunale innkj\u00f8p. Kj\u00f8p av digitale l\u00e6remidler som ikke benytter seg av fellesl\u00f8sninger som FEIDE, vil ikke bli gitt support. Dersom nytt l\u00e6remiddel krever tilrettelegging fra Seksjon for IT, digitalisering og arkiv, m\u00e5 dette meldes inn i eget skjema via Pureservice, \u201cGodkjenning av ny app/programvare\u201d f\u00f8r man eventuelt starter en anskaffelsesprosess. Ved sentralt innkj\u00f8p av l\u00e6remidler, m\u00e5 det settes krav til oppl\u00e6ring og kursing til l\u00e6rere og andre ansatte i forhold til bruk, muligheter og administrering fra leverand\u00f8r. I tillegg til egne elever og ansatte \u00f8nsker vi at det settes fokus p\u00e5 foreldreperspektivet. Oppl\u00e6ring av foresatte, og muligheter for innsyn og hjelp til eget barn vil v\u00e6re b\u00e5de innovativt og gi bedre muligheter i skole-hjem samarbeid. Foresatte er opptatt av \u00e5 kunne hjelpe egne barn med hjemmearbeid, noe som viser seg \u00e5 v\u00e6re mer utfordrende dess mer digital skolen blir. Brukervennlighet for foresatte i digitale l\u00e6remidler er lite utviklet, og personvernkrav gj\u00f8r det vanskelig for foreldre \u00e5 f\u00e5 innsikt i l\u00e6restoff, og dermed vanskeliggj\u00f8r det oppf\u00f8lging av skolearbeid hjemme. Prioritering av b\u00e5de digitale og trykte l\u00e6remidler er derfor s\u00e6rdeles viktig i flere fag. 6 3. Milep\u00e6lsplan 2022-2025 N\u00e5r Hva Hvordan Hvem V\u00e5r 2022 Innovative anskaffelser: Tydeliggj\u00f8re roller og ansvar i Seksjon for anskaffelsesprosessen, slik at vi sikrer \u00e5 anskaffelse, Anskaffelser skal gjennomf\u00f8res bruke innkj\u00f8psfaglig kompetanse. profesjonelt med n\u00f8dvendig seksjon for tverrfaglig involvering og god skole og Samarbeid mellom seksjon for skole/ seksjon for IT, kompetanse seksjon for IT, digitalisering og arkiv og digitalisering seksjon for anskaffelse styrkes med og arkiv tydeliggj\u00f8ring av det faglige ansvaret kontra prosessansvaret. Anskaffelse av digitale l\u00e6remidler Bruke konseptutredningen til at den Seksjon for ut fra tildelte midler i HP 2022 beste l\u00f8sningen for innkj\u00f8p velges og skole, seksjon kan gj\u00f8res til gjeldende praksis. for IT, digitalisering og arkiv og arbeidsgruppa for l\u00e6remidler V\u00e5r 2022/ Anskaffelse av trykte l\u00e6remidler Innkj\u00f8p trykte l\u00e6remidler matematikk, Den enkelte ut fra tildelte midler norsk og engelsk prioriteres jmf. tildelte skole H\u00f8st 2022 midler HP 2022 handlingsplan 2022 H\u00f8st 2022 N\u00e5v\u00e6rende rammeavtale Frist for oppsigelse av n\u00e5v\u00e6rende avtale Seksjon for evalueres og reforhandles. er 01.12.2022 anskaffelse i samarbeid med Avdeling for oppvekst, utdanning og kultur H\u00f8st 2023 Videref\u00f8re digitale lisenser Lokale innkj\u00f8p \u00f8vrige fag, samt Avdeling for sentralt innkj\u00f8p n\u00f8dvendig supplering for skolene ut fra oppvekst, tildelte midler (HP 2022-2025) utdanning og Lokale innkj\u00f8p trykte l\u00e6remidler kultur /skolene H\u00f8st 2024 Kartlegge bruk av digitale Ta utgangspunkt i kartlegginga til Avdeling for l\u00e6remidler i Troms\u00f8skolen skolene med hvilke digitale l\u00e6remidler oppvekst, som er tilgjengelig i Troms\u00f8skolen. I lys utdanning og av ny sentral avtale; hvilke allerede kultur i inng\u00e5tte avtaler skal videref\u00f8res? samarbeid med seksjon for IT, digitalisering og arkiv Innkj\u00f8p l\u00e6remidler i \u00f8vrige fag. Lokale Den enkelte innkj\u00f8p for skolene ut fra tildelte midler skole (HP 2022-2025) 7 "
}