{
  "dokument_id": "a442272a-42ab-58b5-9ab6-4eddb9a54cf3",
  "doc_type": "case_minutes",
  "kommune": 4601,
  "tittel": "Saksprotokoll UMBY, 16012025, Sak 21/25, \u00c5sane gnr 191 bnr 138 Heiane 103. Klage p\u00e5 avslag p\u00e5 s\u00f8knad om dispensasjon for oppf\u00f8ring av fire tomannsbustadar",
  "url": "https://bergen.kommune.no/politikere-utvalg/api/fil/bk360/11914120/Innstilling-vedtak-Asane-gnr-191-bnr-138-Heiane-103-Klage-pa-avslag-pa-soknad-om-dispensasjon-for-oppforing-av-fire-tomannsbustadar-",
  "tekst": "\u00c5sane gnr 191 bnr 138 Heiane 103. Klage p\u00e5 avslag p\u00e5 s\u00f8knad om dispensasjon for oppf\u00f8ring av fire tomannsbustadar Utvalg for milj\u00f8 og byutvikling behandlet saken i m\u00f8tet 16.01.2025 sak 21/25 og fattet f\u00f8lgende vedtak: Saken utsettes for felles befaring. Utvalg for milj\u00f8 og byutviklings behandling Lillian Blom (SV) ba om habilitetsvurdering til sak 21/25. Bakgrunnen er at hennes s\u00f8nn er nabo med adresse Heiane 127, gnr 191/51. Han har ikke mottatt nabovarsel og har heller ikke uttalt seg til saken. Vurderingen av habilitet er foretatt etter forvaltningsloven \u00a7 6 annet ledd. Det foreligger ikke opplysninger som tilsier at Lilian Blom eller hennes s\u00f8nn har noen konkret interesse i saken. Det vises her til at s\u00f8nnen ikke har levert uttalelse/merknad. Det er heller ikke noe som tilsier at sakens avgj\u00f8relse inneb\u00e6rer \u00abs\u00e6rlig fordel, tap eller ulempe\u00bb for ham eller Blom. Det foreligger dermed ikke \u00abs\u00e6regne forhold\u00bb som medf\u00f8rer inhabilitet, og utvalg for milj\u00f8 og byutvikling kjente p\u00e5 bakgrunn av dette Lillian Blom habil til \u00e5 delta i behandlingen av sak 21/25. F\u00f8lgende representanter tok ordet: Chris J\u00f8rgen Knudsen R\u00f8dland (H), Geir Steinar Dale (A), Lillian Blom (SV) og Trond Tystad (BL). Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP og Sp f\u00f8lgende utsettelsesforslag: Saken utsettes for felles befaring. Utsettelsesforslag fra H, FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble vedtatt med 9 stemmer (H, FrP, BL, INP, Sp). Byr\u00e5det behandlet saken i m\u00f8tet 02.01.2025 sak 3/25 Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Avslag datert 20.09.2024 vert oppretthalde. Klagen vert ikkje teken til f\u00f8lgje. "
}