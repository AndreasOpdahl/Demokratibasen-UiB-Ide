{
  "dokument_id": "99c9ffb1-f9bd-56e2-8946-fceb9c078c53",
  "doc_type": "case_presentation",
  "kommune": 5501,
  "tittel": "plan 1943 - Detaljreguleringsplan for Jonas Lies gate 15 - til offentlig ettersyn",
  "url": "https://innsyn.tromso.kommune.no/application/getMoteDokument?dokid=2001676057",
  "tekst": "Arkivsaknr PLAN-20/01779-18 Saksbehandler Anniken Romuld Saksgang M\u00f8tedato Plan 1943 - Detaljreguleringsplan for Jonas Lies gate 15 - til offentlig ettersyn Kommunedirekt\u00f8rens innstilling til vedtak: Forslag til plan 1943 \u2013 detaljreguleringsplan for Jonas Lies gate 14, gbnr. 200/647, 200/649, 200/802 og 200/3971 med plankart av 07.03.2024 og planbestemmelser av 07.03.2024, sendes p\u00e5 h\u00f8ring og legges ut til offentlig ettersyn i seks uker. Vedtaket er hjemlet i plan- og bygningsloven \u00a7 12-10. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Saksfremlegg til Kommune- og byutviklingsutvalget Saksopplysninger Planforslaget legger til rette for 110 boenheter fordelt p\u00e5 to byggeomr\u00e5der. Byggeomr\u00e5det mot Jonas Lies gate foresl\u00e5s som rent boligform\u00e5l, mens det st\u00f8rste byggeomr\u00e5det mot Mellomveien foresl\u00e5s avsatt til kombinert bebyggelse; n\u00e6ring- og boligform\u00e5l. Hensikten er videre \u00e5 opparbeide Strimmelen park til offentlig bruk, samt \u00e5 videref\u00f8re Mus\u00e9gata for myke trafikanter gjennom planomr\u00e5det. Planen sikrer vern av \u00abPresteg\u00e5rden\u00bb, gnr./bnr. 200/3971. Planforslaget legger opp til at resterende eksisterende bebyggelse innenfor planomr\u00e5det skal rives. Figur 1: lokalisering / Ill. AT arkitektur Vurdering Planomr\u00e5det har sentral beliggenhet og inng\u00e5r i sentrumsomr\u00e5det for KDP sentrum 2022-2034 (heretter \u00abforslag KDP\u00bb). Planomr\u00e5det har en strategisk beliggenhet, i en overgangssone mellom sentrumskjernen og boligstr\u00f8k i bakkant, hvor b\u00e5de fortetting, funksjonsblanding i tillegg til etablering av flere boliger vurderes som \u00f8nsket sentrumsutvikling. Gangavstand til sentrum, utadrettet virksomhet samt fellesarealer mot Mellomvegen - og gode nabolagskvaliteter i form av n\u00e6rhet til bypark, gener\u00f8se atkomstsituasjoner, og gode forbindelser gjennom omr\u00e5det og til n\u00e6romr\u00e5det rundt er positive kvaliteter i planforslaget. Likevel, det kan dr\u00f8ftes hvorvidt planlagt 2 skala for bebyggelsen; h\u00f8yder og utnyttelse, utfordrer forholdet til eksisterende bebyggelse i n\u00e6romr\u00e5det i for stor grad. I dag er nabolaget preget av villabebyggelse mot vest, og deler av den gamle trehusbebyggelsen mot \u00f8st. Samtidig m\u00e5 det sies at det er relativ kort avstand til st\u00f8rre bebyggelse langs Gr\u00f8nnegata og inn mot sentrumskjernen, samt til Mack sine tidligere bryggerilokaler i Gr\u00f8nnegata og videre ned mot sundet. Troms\u00f8 kunstforening ligger i umiddelbar n\u00e6rhet, i Mus\u00e9parken. En annen konsekvens av h\u00f8ydene er at omr\u00e5dene p\u00e5 bakkeplan internt i bebyggelsen vil v\u00e6re skyggelagt store deler av dagen. Dette gjelder ogs\u00e5 lekearealer p\u00e5 bakkeplan, innerst mellom byggeomr\u00e5dene. Mus\u00e9gata, som en viktig forbindelse i sentrumsstrukturen, g\u00e5r gjennom planomr\u00e5det tilknyttet Strimmelen Park mot s\u00f8r og boligbebyggelsen mot nord. Oppgradering av parken til et offentlig byrom er en viktig forutsetning for planen. Det er en intensjon at park og gangsone i Mus\u00e9gata oppleves som et sammenhengende byrom. P\u00e5 bakkeplan foresl\u00e5s utadrettede funksjoner langs solveggen mot parken, Mus\u00e9gata og Mellomvegen. Foresl\u00e5tte h\u00f8yder for bebyggelsen dr\u00f8ftes videre under Arkitektur/ bebyggelsesstruktur/volum/h\u00f8yder side 6. Forslag KDP \u00e5pner for at fellesarealer delvis kan l\u00f8ses innend\u00f8rs. Da planforslaget ligger innenfor planavgrensningen for Forslag KDP, og \u00e5pne tilgjengelige utearealer av en st\u00f8rrelse som monner er vanskelig \u00e5 oppdrive i sentrum, \u00e5pner byplan for \u00e5 pr\u00f8ve ut innend\u00f8rs fellesarealer i denne reguleringsplanen, selv om KDP sentrum ikke er vedtatt. Saksdokumenter 01 Plankart 07.03.2024 02 Bestemmelser 07.03.2024 03 Planbeskrivelse 07.03.2024 04 ROS-analyse 12.01.2024 05a Utomhusplan 1:500 19.10.2023 05b Utomhusplan 1:500 - vinter 19.10.2023 05c Oversikt uteoppholdsarealer 12.04.2024 06a VAO-rammeplan 20.09.2022 06b Plantegning VA 03.06.2022 06c Kostnadsoverslag offentlig VAO 20.09.2022 06d Kostnadsoverslag privat VAO 20.09.2022 06e VAO-rammeplan, akseptbrev 03.11.2022 07a Trafikknotat 01.01.2024 07b Vurdering trafikk\u00f8kning 01.03.2022 07c Trafikktellinger Feb. 2022 08 St\u00f8yrapport 05.05.2022 09 Innledende geoteknisk notat 28.03.2022 10 OSG-rammeplan 10.01.2024 11 Grunnunders\u00f8kelser forurensning 17.02.2022 12 Sol-skyggediagram 12.01.2024 13 Illustrasjonsprosjekt 12.01.2024 14 Illustrasjonsprosjekt fjernvirkning h\u00f8yder 12.01.2024 15 Mobilitet, trafikksikkerhet til og fra planomr\u00e5det, Troms\u00f8 kommune 2023 16a-d Grunnerverv oversikt og takstsoner 19.06.2023 17 Oppstartsm\u00f8tereferat 27.10.2020 Ber\u00f8rte planer og planstrategiske dokument 01 Kommuneplanens arealdel 2017-2026 (KPA) 217 02 Kommuneplanens samfunnsdel (KPS) 2020 03 Kommunedelplan for Troms\u00f8 sentrum (KDP sentrum) 2007-2018 2007 04 Kommunedelplan for Troms\u00f8 sentrum (forslag KDP) 2022-2034 05 Plan 1865 \u2013 Detaljreguleringsplan for Petersborggata 7A-B 24.04.2019 3 Planfakta Tall og faktaopplysninger om plan \u2022 Gjeldende planstatus: KPA: boligbebyggelse og vegform\u00e5l / KDP sentrum: sentrumsform\u00e5l og park \u2022 Foresl\u00e5tt reguleringsform\u00e5l: boliger, kombinert form\u00e5l, park og samferdselsarealer \u2022 Maksimalt antall boenheter: 110 \u2022 Planomr\u00e5dets st\u00f8rrelse: ca. 8600 m2 \u2022 Bygge- og anleggsomr\u00e5dets area: ca 3350 m2 \u2022 Foresl\u00e5tte byggeh\u00f8yde: maks k +44,7m \u2022 BRA: 9 650 m2, inkl. arealer under bakken \u2022 Parkering: det tillates inntil 99 parkeringsplasser tilknyttet boligene inkl. gjesteparkering, 220 sykkelparkeringsplasser Beskrivelse av planprosessen 01. Oppstartsm\u00f8te 31.08.2021 02. Nabom\u00f8te 08.09.2020 03. Oppstartvarsel 28.09.2021 04. Komplett planforslag oversendt administrasjonen 03.11.2022 Planavgrensning Det er ikke avdekket behov for \u00e5 ta med et st\u00f8rre areal enn hva som naturlig f\u00f8lger av plantiltaket. Planavgrensning er i samsvar med tiltakets omfang. Fortau o_SF4; krysset Mellomvegen \u2013 Mus\u00e9gata, har blitt lagt til som tiltak i l\u00f8pet av planprosessen, og er derfor tatt med innenfor planavgrensningen. Figur 2: Plan 1943 - Plankart 4 Planvurdering Eksisterende arealbruk Planomr\u00e5det ligger i \u00f8vre og s\u00f8ndre del av Troms\u00f8 sentrum, og inng\u00e5r i planomr\u00e5det for KDP sentrum under arbeid. Eiendommene innenfor planomr\u00e5det best\u00e5r i dag av eksisterende park (Strimmelen park), barnehage og n\u00e6ringslokaler med tilh\u00f8rende samferdselsareal. Figur 3: Eksisterende bebyggelse innenfor planomr\u00e5det best\u00e5r av tre bygninger: 1. nedlagt barnehage, forutsettes revet, 2. n\u00e6ringslokale med parkeringsplass (ortopedi-verksted) og 3. \u00abPresteboligen\u00bb, benyttes som bolig i dag og er inkludert i planomr\u00e5det for \u00e5 reguleres til bevaring. Ill. AT arkitektur Arkitektur/bebyggelsesstruktur/volum/h\u00f8yder Str\u00f8ket er i dag preget av enkeltbygg innenfor gatenettet, med villaer mot vest og deler av den gamle trehusbyen mot \u00f8st. Det er samtidig kort avstand til st\u00f8rre bebyggelse, b\u00e5de s\u00f8rover langs Mellomvegen og ned i Mus\u00e9gata. Valg av bebyggelsesstruktur og typologi tar utgangspunkt i omr\u00e5dets beliggenhet mellom villastr\u00f8k mot vest, deler av den gamle trehusbyen i \u00f8st og st\u00f8rre bygningsvolum b\u00e5de s\u00f8rover langs Mellomvegen og lengre ned i Mus\u00e9gata. En punktvis bygningsstruktur er valgt, med en bygningstypologi omtalt som \u00aburbane villaer\u00bb. Planomr\u00e5det best\u00e5r av tre \u00abvillaer\u00bb, som har slektskap til den klassiske villaen, men med vesentlig st\u00f8rre skala, tetthet og antall boenheter. I KDP sentrum 2022-2034 er planomr\u00e5det markert som Omdanningsomr\u00e5der med f\u00f8ringer for h\u00f8yder i etablert bystruktur. For Strimmelen og Mellomvegen mot \u00f8st er etablerte h\u00f8yder langs 5 Mellomvegen f\u00f8rende. Strimmelen mot vest tilpasses villaomr\u00e5det i vest, ift etablert og regulert bebyggelse. H\u00f8yder p\u00e5 ny bebyggelse har v\u00e6rt tema under hele planprosessen, og administrasjonen stiller seg kritisk til \u00e5 tillate h\u00f8yere h\u00f8yder enn hva forslag KDP legger opp til. Dette med bakgrunn i uheldig virkning og tap av utsikt for bakenforliggende villabebyggelse i vest, samt planforslagets h\u00f8ye utnyttelse. Det er viktig \u00e5 p\u00e5peke at dette forholdet ikke m\u00e5 skape presendens for andre planer. 110 boenheter p\u00e5 3 daa er i h\u00f8yeste sjikt for hva sammenlignbare bolig-omr\u00e5der legger opp til. Det legges opp til en h\u00f8y andel sm\u00e5 leiligheter, og flere med ensidig henvendelse mot nord eller nord\u00f8st. Forholdet mellom fotavtrykket p\u00e5 planlagt bebyggelse og st\u00f8rrelse og kvalitet p\u00e5 felles utearealer er derfor utfordrende momenter i planforslaget. Administrasjonen har likevel \u00e5pnet for en noe h\u00f8yere maks h\u00f8yde for hj\u00f8rnebygget mot parken, enn hva forslag KDP legger opp til. Det \u00e5pnes for maks h\u00f8yde p\u00e5 kote +44,7 m (versus anbefalt k +44,0 m i forslag KDP) p\u00e5 det vilk\u00e5r at romh\u00f8yde for fellesarealer for beboerne eller utadrettet virksomhet langs Mellom- vegen settes til 3,0 m, og min. romh\u00f8yde for \u00f8vrige boligetasjer sikres p\u00e5 2,6 m. En \u00f8kning fra dagens minimumskrav p\u00e5 2,4 m. Sistnevnte vilk\u00e5r om \u00f8kt romh\u00f8yde har stor betydning for romf\u00f8lelsen og bokvaliteten i sm\u00e5 leiligheter. I tillegg vurderes h\u00f8yde\u00f8kningen det \u00e5pnes for \u00e5 utgj\u00f8re liten forskjell i opplevelsen av fjernvirkning og solforhold p\u00e5 stedet. For administrasjonen er det viktig \u00e5 poengtere at aksept av \u00f8kt h\u00f8yde i planforslaget enn hva forslag KDP legger opp til ikke skal skape presedens for kommende planforslag. Gjennom planprosessen har den arkitektoniske utformingen av bebyggelsen utviklet seg i positiv retning, med fokus p\u00e5 tilpasning til omgivelsene med nedtrapping av volum, takdetaljer, skr\u00e5 veggflater og materialer, farger og fasadeformer som finnes i omr\u00e5det fra tidligere. Overdekte inngangspartier og adkomst til boliger fra Mellomveien vurderes ogs\u00e5 som et godt grep. Boligprosjektet er avhengig av at foresl\u00e5tte fellesarealer internt i bebyggelsen vil fungere og bli brukt, da st\u00f8rrelse og antall boenheter tilsier at gode fellesarealer for beboerne vil v\u00e6re avgj\u00f8rende for bokvaliteten. Jonas Lies gate 15 er f\u00f8rste plan innenfor planomr\u00e5det til ikke- vedtatt KDP sentrum som pr\u00f8ver ut innend\u00f8rs fellesarealer som inng\u00e5r som del av totalt areal for fellesarealer. Arkitekturen vurderes som et godt svar p\u00e5 boligfortetting i sentrumsn\u00e6rt omr\u00e5de, dog med vel h\u00f8y utnyttelse i forhold til utearealer p\u00e5 egen tomt og skala ift. omkringliggende sm\u00e5hus- bebyggelse. Figur 4: Bebyggelsen mot Mellomvegen sett mot s\u00f8rvest. 6 Figur 5: Mus\u00e9gata gjennom planomr\u00e5det, mellom Strimmelen Park og ny bebyggelse. / Ill. AT arkitektur Kulturminner og kulturmilj\u00f8 \u00abPresteboligen\u00bb, Jonas Lies gate 13, reguleres til bevaring i planforslaget med hensynssone 570 c) vern av bygning. Planens bestemmelser sikrer at istandsetting og vedlikehold av bygget skjer etter antikvariske prinsipper, og kommunens kulturvernkompetanse skal h\u00f8res i saker som gjelder bygningen. Plassering, st\u00f8rrelse og utforming av garasjeplass for Presteboligen sikres i planen; plankart og bestemmelser. Figur 6: Jonas Lies gate og \u00abPresteboligen\u00bb sett mot s\u00f8r. Ill: AT arkitektur 7 Uteopphold og lek Mus\u00e9gata Planlagt tiltak omfatter videref\u00f8ring av Mus\u00e9gata gjennom planomr\u00e5det. Dagens situasjon med tillatt bilkj\u00f8ring gjennom planomr\u00e5det foresl\u00e5s opph\u00f8rt til fordel for myke trafikanter. Mus\u00e9gata omreguleres til gatetun, og vurderes som viktig forbindelse mellom Mus\u00e9gata, villabebyggelsen vest for planomr\u00e5det, bysentrum og kollektivtilbud langs Strandvegen. Det legges til rette for n\u00e6ringslokaler \u00abp\u00e5 hj\u00f8rnet\u00bb i nederste del av bebyggelsen i Mus\u00e9gata, noe som vil kunne gi et mer bymessig og allment inviterende preg ut mot parken. Fellesarealer utend\u00f8rs For aldersgruppen 0-5 legges det til rette for lekearealer p\u00e5 terreng, innenfor boligomr\u00e5det. Det legges til rette for lekeapparater, beplantning og aktivitetsmuligheter for innerst i g\u00e5rdstunet, der solforholdene er best p\u00e5 dagtid. Denne sonen holdes fri for utrykningskj\u00f8ret\u00f8y. Figur 7: Uteromsplan. Ill: Lo:le Landskap Fellesarealer innend\u00f8rs Forslag KDP \u00e5pner for \u00e5 etablere opp til 40% av bebyggelsens fellesarealer innend\u00f8rs. Prinsippet har ikke v\u00e6rt gjennomf\u00f8rt i Troms\u00f8 f\u00f8r, men byplan vurderer Jonas Lies gate 15 som sv\u00e6rt egnet for \u00e5 pr\u00f8ve ut prinsippet i kraft av sin sentrumsn\u00e6re beliggenhet, h\u00f8y tetthet med overvekt av sm\u00e5 leiligheter, det sosiale potensialet som ligger i tilrettelegging for m\u00f8teplasser for beboerne i prosjektet, samt klimatiske forhold. I planforslaget er det lagt opp til fire ulike fellesarealer innend\u00f8rs. Fellesarealene er strategisk plassert med tanke p\u00e5 samspill med gaterom, fellesarealer utend\u00f8rs, inngangspartier og forbindelser internt i prosjektet. Det legges vekt p\u00e5 variasjon i romlige kvaliteter, samt samhandling og samv\u00e6r mellom generasjoner n\u00e5r det kommer til bruk. Det er beboerne selv som vil prege hvilke funksjoner det skal tilrettelegges for, noe som vil v\u00e6re avhengig av beboersammensetningen i prosjektet og hvilke behov de framtidige beboerne vil ha. I bestemmelsene bindes ikke funksjonene, men plassering og min. st\u00f8rrelse p\u00e5 arealene samt at disse skal ha differensiert innhold. 8 Figur 8: Eksempler p\u00e5 funksjoner i fellesareal innend\u00f8rs; til venstre: Bibliotek i Mellomvegen. Til h\u00f8yre: Savios Hagestue mot Mus\u00e9gata og parken. / Ill. AT arkitektur Det m\u00e5 poengteres at viljen til \u00e5 pr\u00f8ve ut prinsippet om \u00e5 l\u00f8se fellesarealer innend\u00f8rs i en slik st\u00f8rrelsesorden henger sammen med den sentrumsn\u00e6re beliggenheten. Sentrumsplanen \u00e5pner for dette prinsippet da flere boliger i sentrum er \u00f8nskelig, samtidig som det er manko p\u00e5 \u00e5pne tilgjengelige arealer av en viss st\u00f8rrelse. Barn- og unge Planomr\u00e5det ligger sentrumsn\u00e6rt, men har likefullt gode st\u00f8yverdier, relativt sett lite trafikk og gode solforhold. Oppgradering av Strimmelen park til offentlig park med lek, samt gatetun i Mus\u00e9gata, fremheves s\u00e6rskilt som gode tiltak for barn og unge. Planforslaget sikrer oppgra- dering av tilst\u00f8tende trafikkarealer for myke trafikanter, og trygg skolevei og trygg ferdsel til kollektivtilbud sikres i planen. Offentlig byrom med lek Strimmelen park, i planforslaget kalt John Savios park, skal opparbeides som et offentlig byrom med lek. Parkens tilrettelegging for lek skal ikke erstatte krav til private lekeopphold for beboerne i prosjektet, men vurderes som et tilskudd til lek- og uteopphold innenfor boligprosjektet. Parken tilpasses spesielt barn i alderen 6-12 \u00e5r, men vil fungere som en offentlig park for lek og opphold. Lekeomr\u00e5dene er plassert n\u00e6rmest boligene og Mus\u00e9gata, som er forbeholdt myke trafikanter. Skjerming mot trafikk styrkes ved terrengformer/voller langs Mellomvegen. Lekeplasser, uteoppholdsarealer og m\u00f8teplasser Det legges til rette for lek for barn i alderen 0-5 i bebyggelsens indre g\u00e5rdsrom. Det legges samtidig opp til fellesarealer innend\u00f8rs, se Uterom og lek. Felles m\u00f8teplasser skal etableres innenfor boligomr\u00e5de, ikke i offentlig park. Bestemmelsene sikrer at minimum ett av felles- arealene skal avsettes til barn og ett til ungdom. Skoler og barnehage Planomr\u00e5det tilh\u00f8rer Gyllenborg skolekrets og n\u00e6rmeste ungdomsskole er Sommerlyst. Skolekapasiteten for sentrumsn\u00e6re omr\u00e5det har over lang tid v\u00e6rt under press, mens kapasiteten utenfor sentrumsomr\u00e5det vurderes \u00e5 v\u00e6re god. Planen legger til grunn at det er tilstrekkelige skolekapasitet, enten gjennom skoleutvidelse eller gjennom fleksibel skoleordning. Barnehagedekningen er vurdert som god, med n\u00e6rhet til nye Haugenstykket barnehage som ligger under 200 meters gangavstand fra boligomr\u00e5det. 9 Trygg skolevei Framtidige beboere innenfor planomr\u00e5det vil sogne til Gyllenborg skolekrets, pr. i dag. Markert skoleveg i kartet under viser at skolevegen vil tilrettelegges gjennom den vestlige delen av Mus\u00e9gata, gjennom planomr\u00e5det, og nordover langs Petersborggata til Gyllenborg skole. Fortau langs Jonas Lies gate, nord for Mus\u00e9gata er derfor ikke tatt med i planen. Figur 9: Venstre: skoleveg fra planomr\u00e5det til Gyllenborg skole. Illustrasjon fra forslag KDP. H\u00f8yre: Traseer for g\u00e5ende til kollektivtilbud. Trafikk Enveiskj\u00f8ring av Mellomvegen er foresl\u00e5tt som et trafikkreduserende tiltak i planforslaget. Dette vurderes \u00e5 v\u00e6re gunstig for trafikkavviklingen i omr\u00e5det i trafikknotatet vedlagt planen, og vil bli vurdert av kommunen i planarbeid p\u00e5 omr\u00e5deniv\u00e5. Det m\u00e5 likevel p\u00e5pekes at en slik endring av trafikkm\u00f8nsteret ikke vil kunne gjennomf\u00f8res p\u00e5 detaljreguleringsniv\u00e5, da konsekvensene g\u00e5r utover hva en reguleringsplan kan ta stilling til. Fortau Det er i dag fortau i Mus\u00e9gata samt i Mellomvegen, men ikke i Jonas Lies gate. Fortau langs Jonas Lies gate til og med tverrg\u00e5ende gatel\u00f8p for Mus\u00e9gata vil bli opparbeidet som del av planen. Det legges opp til nytt fortau langs Mellomvegen til Peder Hansens gate, samt at det vil bli etablert forbindelser for g\u00e5ende gjennom parken og internt mellom bygningene. Fortau langs Mellomvegen vil f\u00e5 tineanlegg, i tr\u00e5d med publikumsrettede virksomheter p\u00e5 gateniv\u00e5. Trygg ferdsel til kollektivtilbud \u2013 og krav om grunnerverv Sikker ferdsel til kollektivtilbud for de framtidige beboerne fra planomr\u00e5det til Strandvegen skal ivaretas i planen \u2013 og er et vilk\u00e5r for utbyggingen. Se figur 9. Det viser seg n\u00f8dvendig \u00e5 etablere fortau fra Mus\u00e9gata til Mellomvegen, da krysningen over Mellomvegen vil bli mye brukt av b\u00e5de nye og \u00abgamle\u00bb beboere og brukere av omr\u00e5det. Den \u00f8kende mengden av myke trafikanter i omr\u00e5det, utl\u00f8st av planforslaget, forutsetter at det etableres et gangfelt i punktet for \u00e5 kunne sikre trygg ferdsel for g\u00e5ende. Pr. i dag kan det ikke etableres gangfelt i punktet pga. manglende areal p\u00e5 \u00f8stsiden av Mellomvegen. Dette vil medf\u00f8re at noe areal m\u00e5 erverves fra eiendom 200/1950, som eies av Boligstiftelsen Odd Fellow. ROS-analyse ROS-analysen har ikke avdekket forhold som krever ytterligere avb\u00f8tende tiltak enn hva som ligger til grunn i planforslagets utredninger, reguleringsbestemmelser eller plankart. Det er heller ikke avdekket hendelser som vil medf\u00f8re nevneverdig risiko. 10 Folkehelse St\u00f8y St\u00f8ykilder i omr\u00e5det vil hovedsakelig v\u00e6re fra vei; biltrafikk. Planlagte bygg vil stort sett ligge under grenseverdi for gul st\u00f8ysone, med unntak av boligbygg ved krysset Mus\u00e9gata \u2013 Mellomvegen. En mindre del av fasaden vil v\u00e6re ber\u00f8rt av st\u00f8y over grenseverdi til gul st\u00f8ysone. L\u00f8ses teknisk? Se st\u00f8yrapport s. 11 Figur 10: Beregnet st\u00f8yniv\u00e5 for uteoppholdsarealene samt fasader (gul = over 55 Lden) / St\u00f8ykart for planomr\u00e5det Jonas Lies gate 15 (lysoransje = over 55 Lden) Planomr\u00e5det vil stort sett v\u00e6re under grenseverdi til gul st\u00f8ysone. Dette forutsetter at trafikken ikke \u00f8ker vesentlig og at fartsgrense forblir lav (30 km/t eller mindre). Krysset Mellomvegen- Mus\u00e9gata samt deler av parkomr\u00e5det i vest vil ligge i gul st\u00f8ysone. Etablering av landskapsvoller mot vei planlegges som avb\u00f8tende tiltak for parken. Uteoppholdsareal innenfor eiendommen vil ligge godt under grenseverdi, delvis grunnet skjerming fra boligbyggene. Universell utforming Det vises til at arbeidet med planforslaget ikke har avdekket avvik fra prinsippene om universell utforming etter teknisk forskrift. Fra uteoppholdsarealer er det en stigningsprosent p\u00e5 planlagte stier internt mellom byggene og over et bilfritt gatetun, som gir universell utforming til parken og gj\u00f8r at parken kan n\u00e5s med eksempelvis rullestol. Bebyggelsen kan n\u00e5s p\u00e5 bakkeplan og med heis fra parkeringskjeller. Naturmangfold Det er ikke registrert truede arter internt i planomr\u00e5det. P\u00e5 Troms\u00f8ya er det registrert noen truede havfuglarter, men forholdene anses \u00e5 gjelde for store deler av regionen og ikke s\u00e6rskilt for det aktuelle planomr\u00e5det. Det er etablert to parkomr\u00e5der med viktige naturtyper i n\u00e6rheten av planomr\u00e5det; Alfheimparken og Mus\u00e9parken. Parkomr\u00e5dene vil ikke bli direkte ber\u00f8rt av tiltaket, men vil derimot bidra til gr\u00f8nne omgivelser for boligomr\u00e5det. Trafikksikkerhet Trafikkavviklingen i omr\u00e5det tar hensyn til myke trafikanter, krysningspunkt, avkj\u00f8rsler samt drift og vedlikehold i omr\u00e5det. Mus\u00e9gata, gjennom planomr\u00e5det, vil v\u00e6re forbeholdt myke trafikanter samt at boligomr\u00e5det vil v\u00e6re bilfritt med flere gangforbindelser b\u00e5de internt mellom boligene og ut mot gater og offentlige rom. Fortau langs vestsida av Mellomvegen vil f\u00e5 sn\u00f8smelteanlegg. 11 Teknisk infrastruktur VAO-rammeplan Rammeplanen peker p\u00e5 at eksisterende vannledninger i omr\u00e5det m\u00e5 ivaretas videre. Grunnforhold Hele omr\u00e5det ligger under marin grense, og grunnforholdene vurderes som oversiktlige. Vedr\u00f8rende kvikkleire s\u00e5 ligger marin grense i omr\u00e5det p\u00e5 ca kote +50. Aktuelt omr\u00e5de ligger p\u00e5 kote +28. Det betyr at marine avsetninger ikke kan utelukkes. Ved utforming av byggegrop m\u00e5 det tas hensyn til n\u00e6rliggende bebyggelse og trafikk, og dersom det skal tas ut berg p\u00e5 eiendommen m\u00e5 det i tillegg tas hensyn til eventuell usikkerhet knyttet til bergoverdekningen mot tunnelen. Rekkef\u00f8lgekrav Det stilles rekkef\u00f8lgekrav knyttet til opparbeiding av Strimmelen park, Mus\u00e9gata gjennom planomr\u00e5det, samt fortau langs Jonas Lies gate og Mellomvegen. Det vil i tillegg bli stilt rekkef\u00f8lgekrav til forlengelse av fortau; o_SF4, i Mus\u00e9gata og noen meter s\u00f8rover fra krysset til Mellomvegen. Den \u00f8kende mengden av myke trafikanter i omr\u00e5det, utl\u00f8st av planforslaget, forutsetter at det etableres et gangfelt over Mellomvegen for \u00e5 kunne sikre trygg ferdsel for g\u00e5ende til kollektivtrafikk langs Strandvegen. Det m\u00e5 erverves areal fra eiendom 200/1950, da det i dag ikke kan etableres gangfelt i punktet pga. manglende areal p\u00e5 \u00f8stsiden av Mellomvegen. Det m\u00e5 i tillegg erverves areal fra eiendom 200/228 for etablering av fortau o_SF1. Dette for \u00e5 f\u00e5 etablert et sammenhengende fortau langs vestsida av Mellomvegen fram til Peder Hansens gate. Forh\u00e5ndsmerknader Det ble innsendt syv forh\u00e5ndsmerknader, fem fra offentlige akt\u00f8rer og to fra private. Alle merknader er behandlet i planarbeidet, se Planbeskrivelsen; 9.0 Uttalelser og merknader. Av s\u00e6rlige utfordringer til planen kan nevnes skolekapasitet, trygg skolevei og trafikksikkerhet, se Planbeskrivelsen, 9.0 Uttalelser og merknader. Konklusjon Detaljreguleringen legger til rette for \u00f8nsket utvikling av Jonas Lies gate 15 til kombinert tjenesteytende n\u00e6ring- og boligform\u00e5l, samt opparbeiding av Strimmelen park til offentlig bruk. Planen sikrer vern av \u00abPresteg\u00e5rden\u00bb, gnr./bnr. 200/3971. Byplan er positiv til planlagt utvikling av omr\u00e5det, men vil samtidig p\u00e5peke v\u00e5r usikkerhet rundt t\u00e5legrensen n\u00e5r det gjelder planforslagets h\u00f8ye utnyttelse og h\u00f8yder p\u00e5 bebyggelsen. Det er viktig at denne planen ikke skaper presedens. Planforslaget anbefales lagt ut til offentlig ettersyn. Innstilling til vedtak Forslag til plan 1943 \u2013 detaljreguleringsplan for Jonas Lies gate 14, gbnr. 200/647, 200/649, 200/802 og 200/3971 med plankart av 07.03.2024 og planbestemmelser av 07.03.202, sendes p\u00e5 h\u00f8ring og legges ut til offentlig ettersyn i seks uker. 12 Vedtakskompetanse Kommune- og byutviklingsutvalget Vedlegg 2. 1943 Planbestemmelser 20240307 3. 1943 Planbeskrivelse 20240307 red 4. 1943 ROS-analyse 20240112 5a. 1943 Utomhusplan 20240307 5b. 1943 Utomhusplan vinterplan 5c. 1943 Oversikt uteoppholdsarealer 6b. 1943 H100_A01 Plantegning VA 6c. 1943 Kostnadsoverslag Offentlig VAO 6d. 1943 Kostnadsoverslag privat VAO 7a. 1943 Trafikknotat-240110 7b. 1943 Vurdert trafikk\u00f8kning av tiltaket Sweco- 220301 7c. 1943 Trafikktelling 16.02.22 kl. 15.30-16.30 - 220424 8. 1943 St\u00f8yrapport Sweco - 050522 10. 1943 OSG-rammeplan - 240110 12. 1943 skyggediagram - 12.01.24 13. 1943 Illustrasjonsprosjekt - 20240112 14. 1943 illustrasjonsprosjekt_fjernvirkning_h\u00f8yde 44 vs 44_7 15. 1943 Mobilitet Jonas Lies gate 15 16a. 1943_Grunnerverv_rev19.06.2023-Oversikt 16b. 1943_Grunnerverv_rev19.06.2023-Takst1 16c. 1943_Grunnerverv_rev19.06.2023-Takst2 16d. 1943_Grunnerverv_rev19.06.2023-Takst3 16d. 1943_Grunnerverv_rev19.06.2023-Takst4 6a. 1943 VAO-rammeplan Jonas Lies Gate 15 6e 1943 Jonas Lies gate 15 - Aksept av Revidert VAO-rammeplan datert 20.09.2022 9. 1943 220328 Innledende geoteknisk notat_Sweco 11. 1943 Innledende studie forurensning i grunn Jonas Lies gate 15 - 220217 17. 1943 - Oppstartm\u00f8tereferat Jonas Lies gate 15 1. 1943 Plankart - 07.03.2024 13 "
}