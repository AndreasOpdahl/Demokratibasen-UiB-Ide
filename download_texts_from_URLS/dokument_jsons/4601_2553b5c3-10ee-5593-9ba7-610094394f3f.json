{
  "dokument_id": "2553b5c3-10ee-5593-9ba7-610094394f3f",
  "doc_type": "case_attachment",
  "kommune": 4601,
  "tittel": "KLAGE-2023_17474-13 Stadfesting gnr 30 bnr 125 KLAGEsak 1461157_1_1",
  "url": "https://bergen.kommune.no/politikere-utvalg/api/fil/bk360/11100396/KLAGE-2023-17474-13-Stadfesting-gnr-30-bnr-125-KLAGEsak-1461157-1-1",
  "tekst": " V\u00e5r dato: V\u00e5r ref: 15.08.2024 2024/8057 Deres dato: Deres ref: 22.11.2023 S\u00f8lvi Dahl Isaksen Saksbehandler, innvalgstelefon Postboks 11 S\u00f8reidgrend Hilde \u00d8ye, 5557 2130 5895 Bergen Bergen kommune gbnr. 30/125, Grimstadholmen 53. Klage p\u00e5 tillatelse til p\u00e5kobling til vann og avl\u00f8p. Vi viser til Bergen kommunes oversendelse av klagesaken i brev datert 23.05.2024. Vedtak Statsforvalteren stadfester Bergen kommunes vedtak datert 12.11.2023, referanse BYGG- 2023/13370-11. Sakens bakgrunn Bergen kommune innvilget tiltakshavers s\u00f8knad om tillatelse til p\u00e5kobling til offentlig vann- og avl\u00f8p for to enheter p\u00e5 eiendom med gbnr. 30/125, jf. plan- og bygningsloven (pbl.) \u00a7 20-1 bokstav a. Vedtaket er datert 12.11.2023. Tiltaket krevde dispensasjon fra KPA \u00a7 6.1.1 om byggegrense mot sj\u00f8. Kommunen er av den oppfatning at vilk\u00e5rene for dispensasjon i pbl. \u00a7 19-2 er oppfylt. Du har som nabo p\u00e5klagde vedtaket i e-post den 22.11.2023. I klagen viser du til at eksisterende bebyggelse i dag best\u00e5r av et hus og en hytte, og at det etter din mening burde v\u00e6rt sendt inn to separate s\u00f8knader siden dette er to enheter. Videre viser du til at klagen ikke gjelder selve huset. Du viser til at det i hytten per i dag ikke er innlagt kloakk og at denne grenser til deres eiendomsgrense med knappe 2,5 meter. Dersom det her tillates innlagt kloakk, kan det oppfattes som en bruksendring, idet stedet da lett kan benyttes til utleie o.l. som vil medf\u00f8re mer aktivitet og trafikk tett p\u00e5 deres eiendom. Endelig trekker du frem at dere ikke har mottatt noen formell nabovarsling, dokumentasjon som beskriver l\u00f8sning eller fremtidig bruk av hytten, med mulighet for dere til \u00e5 komme med deres synspunkter. Det vises til klagen i sin helhet. Utvalg for milj\u00f8 og byutvikling behandlet saken i m\u00f8te 25.04.2024, sak 139/24. Klagen ble ikke tatt til f\u00f8lge. Saken er derfor sendt til Statsforvalteren for endelig klagebehandling. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Figur 1: VA-kart Regelverk Statsforvalterens myndighet som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven, se pbl. \u00a7 1-9 femte avsnitt og rundskriv T-2/09. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb, jf. fvl. \u00a7 34 andre avsnitt. Statsforvalteren kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. fvl. \u00a7 34 fjerde avsnitt. Plansituasjon Eiendommen ligger i et omr\u00e5de som i kommuneplanens arealdel (KPA) for Bergen kommune, vedtatt 19.06.2019, er avsatt til \u00f8vrig byggesone, bebyggelse og anlegg. Eiendommen ligger ogs\u00e5 innenfor hensynssonene flyst\u00f8y r\u00f8d og gul sone, funksjonell strandsone og sikringssone Haakonsvern og Knappen. Eiendommen er ikke detaljregulert. Byggegrense mot sj\u00f8 I \u00f8vrige byggesoner i uregulerte omr\u00e5der er byggegrensen if\u00f8lge kommuneplanen 50 meter, se KPA \u00a7 6.1.1. Vilk\u00e5r for dispensasjon Pbl. \u00a7 19-2 f\u00f8rste avsnitt sl\u00e5r fast at \u00abkommunen kan gi varig eller midlertidig dispensasjon fra bestemmelser fastsatt i eller i medhold av\u00bb plan- og bygningsloven. Kommunens adgang til \u00e5 gi dispensasjon er likevel begrenset. Det f\u00f8lger av pbl. \u00a7 19-2 andre avsnitt at dispensasjon ikke kan gis \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Videre skal \u00abfordelene ved \u00e5 gi dispensasjon [...] v\u00e6re klart st\u00f8rre enn ulempene\u00bb, jf. \u00a7 19-2 andre avsnitt. Side: 3/5 De to vurderingene er selvstendige vilk\u00e5r, som begge m\u00e5 v\u00e6re oppfylt for at kommunen kan gi dispensasjon. Vilk\u00e5rene er rettslige vurderingstema, ikke et kommunalt skj\u00f8nn, og kan derfor overpr\u00f8ves fullt ut.1 Dersom begge vilk\u00e5rene er oppfylt, m\u00e5 kommunen gj\u00f8re en vurdering av om det skal innvilges dispensasjon, jf. ordet \u00abkan\u00bb i \u00a7 19-2 f\u00f8rste avsnitt. Det er f\u00f8lgelig ingen som har krav p\u00e5 \u00e5 f\u00e5 dispensasjon.2 Virkningen av feil ved behandlingsm\u00e5ten Det f\u00f8lger av forvaltningsloven (fvl.) \u00a7 41 at dersom reglene om behandlingsm\u00e5ten i loven ikke er overholdt ved behandlingen av en sak som gjelder enkeltvedtak, er vedtaket likevel gyldig n\u00e5r det er \u00abgrunn til \u00e5 regne med at feilen ikke kan ha virket bestemmende p\u00e5 vedtakets innhold\u00bb. Statsforvalterens vurdering Innledende kommentarer Vi vurderer saken som godt nok opplyst, det er klaget til rett tid, og vilk\u00e5rene for \u00e5 behandle klagen er oppfylt. I klagen gir du uttrykk for at det etter din mening burde v\u00e6rt sendt inn to separate s\u00f8knader siden tilkoblingen gjelder for to enheter. Vi er enige med kommunen i at det stort sett ikke er problematisk \u00e5 s\u00f8ke om flere forhold p\u00e5 samme eiendom i samme s\u00f8knad. Vi mener det er uproblematisk i den foreliggende saken. Videre viser du til at dersom det tillates innlagt kloakk p\u00e5 hytten, kan det oppfattes som en bruksendring, idet stedet da lett kan benyttes til utleie o.l., som vil medf\u00f8re mer aktivitet og trafikk tett p\u00e5 deres eiendom. I likhet med kommunen, tolker vi dette som en anf\u00f8rsel om at tiltaket er en s\u00f8knadspliktig bruksendring. Etter pbl. \u00a7 20-2 f\u00f8rste avsnitt er tiltak som nevnt i \u00a7 20-1 s\u00f8knadspliktige. Dette gjelder blant annet \u00abvarig eller tidsbestemt bruksendring\u00bb, se \u00a7 20-1 bokstav d. Byggesaksforskriften (SAK 10) \u00a7 2-1 gj\u00f8r n\u00e6rmere rede for hva som defineres som \u00ab[v]arig og tidsbestemt bruksendring\u00bb. For eksempel vil det \u00e5 ta i bruk en fritidsbolig til bolig v\u00e6re en bruksendring som utl\u00f8ser krav om s\u00f8knad etter pbl. \u00a7 20-1 bokstav d, se SAK 10 \u00a7 2-1 bokstav a. I denne saken er det imidlertid kun snakk om p\u00e5kobling til offentlig vann- og avl\u00f8p. Tilkobling til vann og avl\u00f8p for hytten, som det er s\u00f8kt om i dette tilfellet, inneb\u00e6rer ikke en bruksendring i lovens forstand. Anf\u00f8rt saksbehandlingsfeil Du trekker frem i klagen at dere ikke har mottatt noen formell nabovarsling, dokumentasjon som beskriver l\u00f8sning eller fremtidig bruk av hytten, med mulighet for dere til \u00e5 komme med deres synspunkter. Dette forst\u00e5s som en anf\u00f8rsel om at kommunen har beg\u00e5tt en saksbehandlingsfeil. Fagetaten har vurdert anf\u00f8rselen om saksbehandlingsfeil i sitt fagnotat datert 19.01.2024. Fagetaten har vist til at klager har blitt nabovarslet 15.01.2023, og at nabovarselet ikke inneholder feil ved \u00e5 ikke informere om en eventuell bruksendring, ettersom dette ikke er en f\u00f8lge av tiltaket. Fagetaten viser likevel videre til at nabovarselet inneholder feil ved at det ikke er tegnet inn vann- og avl\u00f8psledninger til hytten p\u00e5 eiendommen. De vurderer at feilen har blitt rettet opp ved innsending 1 Ot.prp. nr. 32 (2007-2008) s. 242. 2 Se Prop. 169 L (2020-2021) s. 25. Side: 4/5 av ny situasjonsplan til kommunen 01.10.2023, etter at kommunen p\u00e5pekte feilen i mangelbrev den 16.08.2023. Kommunen hadde derfor fullstendige opplysninger om tiltaket p\u00e5 vedtakstidspunktet. Kommunen vurderer at feilen potensielt har avsk\u00e5ret muligheten for naboer til \u00e5 uttale seg om hyttens tilknytning til vann- og avl\u00f8psnettverket. De viser til at du som nabo er bekymret for en eventuell bruksendring og endret fremtidig bruk. Disse forholdene er som nevnt ikke relevante for tiltaket i saken, og kommunen mener derfor at det er grunn til \u00e5 regne med at uteblivelsen av eventuelle nabomerknader ikke kan ha virket bestemmende p\u00e5 vedtakets innhold, jf. fvl. \u00a7 41. Vi har ikke vesentlige merknader til fagetatens vurdering p\u00e5 dette punktet. Selv om dette utgj\u00f8r en feil fra kommunens side, er vi enige i at du har f\u00e5tt ivaretatt dine interesser gjennom klagesaksbehandlingen. Vi mener derfor at det ikke er \u00abgrunn til \u00e5 regne med at feilen [...] kan ha virket bestemmende p\u00e5 vedtakets innhold\u00bb. jf. fvl. \u00a7 41. Kommunens vedtak er derfor gyldig. Dispensasjonsvurdering Tiltaket skal plasseres n\u00e6rmere sj\u00f8en enn 50 meter, og tiltaket krever f\u00f8lgelig dispensasjon fra KPA \u00a7 6.1.1. Vilk\u00e5rene for dispensasjon er som nevnt rettslige vurderingstema, ikke et kommunalt skj\u00f8nn, og kan derfor overpr\u00f8ves fullt ut. Vi vil i det f\u00f8lgende derfor foreta en overpr\u00f8ving av kommunens dispensasjonsvurdering. F\u00f8rste sp\u00f8rsm\u00e5l i dispensasjonsvurderingen er om hensynene bak byggegrensen vil bli \u00abvesentlig tilsidesatt\u00bb ved en dispensasjon, jf. \u00a7 19-2. Bevaring av strandsonen er en viktig nasjonal interesse. Hensynet bak byggeforbudet mot sj\u00f8 er \u00e5 verne vann- og sj\u00f8linjen mot byggetiltak og terrenginngrep. Dette er for \u00e5 sikre natur- og kulturmilj\u00f8, friluftsliv, landskap og allmennheten sine interesser, samt \u00e5 hindre at tilgangen til sj\u00f8en blir redusert. Bymilj\u00f8etaten har i sin uttalelse datert 09.11.2023 vurdert tiltakets konsekvenser for natur, biologisk mangfold, landskap og friluftsliv. De viser til at p\u00e5virkningen av verdier for naturmangfold, landskap og friluftsliv vil bli sm\u00e5 eller ubetydelige. Vi er enige i Bymilj\u00f8etatens vurdering, og viser i den forbindelse til at r\u00f8rledningen vil graves ned i bakken og at det skal tilbakef\u00f8res jord opp\u00e5 ledningen. Arealet vil derfor fort gro igjen, og tiltaket vil dermed ikke redusere strandsoneverdiene i omr\u00e5det eller hindre tilgangen til sj\u00f8. Tiltaket plasseres ogs\u00e5 i et omr\u00e5de som i kommuneplanen er avsatt som \u00f8vrig byggesone. Videre vil ogs\u00e5 sanering av spredt avl\u00f8p redusere tilf\u00f8rsel av kloakk og n\u00e6ringsstoffer i sj\u00f8en. Dette er positivt, da det vil bidra til \u00e5 hindre p\u00e5virkning av naturmangfoldet i sj\u00f8en og slik sett er i tr\u00e5d med det vernet som byggegrensen mot sj\u00f8 oppstiller. P\u00e5 bakgrunn av det ovennevnte, er vi kommet til at en dispensasjon ikke vil f\u00f8re til at hensynene bak byggegrensen i KPA \u00a7 6.1.1 blir \u00abvesentlig tilsidesatt\u00bb. Videre m\u00e5 det v\u00e6re \u00abklart st\u00f8rre\u00bb fordeler enn ulemper ved \u00e5 gi dispensasjon fra plankravet. B\u00e5de fordeler og ulemper m\u00e5 vurderes ut fra generelle planfaglige areal- og ressursdisponeringshensyn. Personlige og menneskelige hensyn er som hovedregel ikke relevante i vurderingen.3 Dette kommer av at arealbruk blir fastlagt og bygninger oppf\u00f8rt i et langtidsperspektiv, mens eierforholdene p\u00e5 stedet ofte vil v\u00e6re skiftende. Fordelene med tiltaket er at det vil redusere tilf\u00f8rsel av kloakk og n\u00e6ringsstoffer til sj\u00f8en. Videre vil ogs\u00e5 eiendommen ha tilgang til rent drikkevann. En ulempe med tiltaket, ved eventuell tilkj\u00f8ring av 3 Prop. 169 L (2020-2021) s. 55. Side: 5/5 masser i forbindelse med nedgravingen av ledningen, kan v\u00e6re at det er en risiko for at massene kan inneholde skadelige arter som kan p\u00e5virke milj\u00f8et i omr\u00e5det. Likevel m\u00e5 dette ses i lys av at det er en potensiell ulempe, mens de p\u00e5pekte fordelene med sikkerhet vil redusere tilf\u00f8rsel av kloakk og n\u00e6ringsstoffer i sj\u00f8en. Som f\u00f8lge av dette er vi kommet til at fordelene med \u00e5 dispensere er \u00abklart st\u00f8rre\u00bb enn ulempene. Vilk\u00e5rene for \u00e5 dispensere fra byggegrensen mot sj\u00f8 er derfor oppfylte, jf. pbl. \u00a7 19-2 andre avsnitt. Vi har ikke merknader til kommunens konkrete skj\u00f8nn om \u00e5 innvilge dispensasjon, jf. bestemmelsens f\u00f8rste avsnitt. Oppsummering Klagen har ikke f\u00f8rt frem. Statsforvalteren stadfester kommunens vedtak datert 12.11.2023. Vilk\u00e5rene for \u00e5 kunne gi dispensasjon etter pbl. \u00a7 19-2 er oppfylt. En dispensasjon vil ikke f\u00f8re til at hensynene bak byggegrensen mot sj\u00f8 blir \u00abvesentlig tilsidesatt\u00bb og fordelene med \u00e5 gi dispensasjon er \u00abklart st\u00f8rre\u00bb enn ulempene. V\u00e5rt vedtak er endelig og kan ikke p\u00e5klages, jf. forvaltningsloven \u00a7 28 tredje avsnitt. Med hilsen Stine Ross Ids\u00f8 Hilde \u00d8ye seniorr\u00e5dgiver r\u00e5dgiver Dokumentet er elektronisk godkjent Kopi til: Jan Kristian Jakobsen Grimstadholmen 53 5252 S\u00f8reidgrend Bergen kommune Postboks 7700 5020 BERGEN "
}