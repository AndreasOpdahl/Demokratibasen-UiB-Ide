{
  "dokument_id": "f6ff5aa6-ab89-52e2-bd2e-09d48974be47",
  "doc_type": "case_attachment",
  "kommune": 4601,
  "tittel": "Eldrer\u00e5dets innspill til budsjett 2024",
  "url": "https://bergen.kommune.no/politikere-utvalg/api/fil/bk360/7500244/Eldreradets-innspill-til-budsjett-2024",
  "tekst": " Eldrer\u00e5det Til Intern korrespondanse Byr\u00e5det V\u00e5r referanse: 2023/02443-16 Saksbehandler: Ragnhild Hvoslef Kr\u00fcger Fra Dato: 22. februar 2023 Eldrer\u00e5det Eldrer\u00e5dets innspill til budsjett 2024 Eldrer\u00e5det har valt \u00e5 senda eit samla budsjettinnspel til byr\u00e5dsleiar og byr\u00e5dane, slik at alle kan sj\u00e5 dei ulike innspela v\u00e5re. Om det er ynskjeleg, kan eldrer\u00e5det konkretisera n\u00e6rare det einskilde innspelet. Vi ser fram til ein slik eventuell dialog. Byr\u00e5dsleiar Aldersdiskriminering. Eldrer\u00e5det vil gjerne ha ei sak om aldersdiskriminering i Bergen kommune. Eldrer\u00e5det har vurdert ulike d\u00f8me p\u00e5 alderdiskriminering i Bergen, t.d. i tilknyting til arbeid og eldre, politiske verv og eldre, og sp\u00f8rsm\u00e5l som gjeld deltaking i kultur- og fritidstilbod (jf tilgjengelegheit). Eldrer\u00e5det gjer framlegg om at bystyret set ned eit utval som skal vurdera n\u00e6rare aldersdiskriminering i Bergen kommune. Vi viser til at det snart er 50 000 over 65 \u00e5r i Bergen. Rolla til eldrer\u00e5det. Medlemene kjem fr\u00e5 heile Bergen, og har s\u00e5leis ogs\u00e5 ei viktig demokratisk oppg\u00e5ve. Dette inneber at s\u00e5 lenge ei bydelsreform ikkje er p\u00e5 plass, vil eldrer\u00e5det og dei andre r\u00e5da ha ein viktig tilleggsfunksjon i \u00e5 ivareta demokratiet i Bergen kommune. R\u00e5det ber om at byr\u00e5dsleiar vurderer rolla til eldrer\u00e5det i budsjettframlegget 2024. Byr\u00e5d for finans, n\u00e6ring og eigedom Digitalisering. Styrkja oppl\u00e6ringa for eldre. Viktig med ei samordning av kommunale og frivillige tiltak, der byr\u00e5den kan spela ei viktig rolle, ogs\u00e5 budsjettmessig. Digitalt utanforskap. Den sterke veksten i talet p\u00e5 eldre gjer at byr\u00e5den har ei stor oppg\u00e5ve, ogs\u00e5 i h\u00f8ve til p\u00e5r\u00f8rande. Dette omr\u00e5det kan berre l\u00f8ysast i samarbeid med andre byr\u00e5dar. Tilfluktsrom i Bergen kommune. Eldrer\u00e5det har teke saka opp tidlegare utan \u00e5 f\u00e5 noko tilfredsstillande svar fr\u00e5 kommunen. I desse krisetider meiner vi det er naturleg at byr\u00e5dsleiar ser n\u00e6rare p\u00e5 saka, og kjem med n\u00f8dvendige budsjettforslag. Mange bergensarar etterlyser status og planar for tilfluktsromma i byen. Byr\u00e5d for barnehage, skule og idrett Eldrer\u00e5det har fleire forslag, og om ynskjeleg dr\u00f8fta dei n\u00e6rare med byr\u00e5den: Samarbeidstiltak barnehage og sjukeheim Fysisk aktivitet for eldre, uteomr\u00e5de, hall og symjebasseng Samarbeidstiltak mellom skule og eldre, fagleg, kulturelt og sosialt Mange eldre har brei og relevant kompetanse innanfor dei tre omr\u00e5da. Eldrer\u00e5det vil gjera framlegg om midlar til pr\u00f8veprosjekt. Byr\u00e5d for barnevern og sosiale tenester Byr\u00e5den har ansvaret for fleire omr\u00e5de som er aktuelle for eldre, t.d.: Psykisk helse Rustenester Bolig Somme eldre har utfordringar innanfor alle tre omr\u00e5da. Byr\u00e5den har i samarbeid med helsebyr\u00e5den eit felles ansvar for desse, og eldrer\u00e5det vil gjer framlegg om konkrete utviklingsprosjekt i budsjettet 2024. R\u00e5det er spesielt oppteke av boligsituasjonen for eldre, ogs\u00e5 i kontakt med arkitektar. Vi nemner ogs\u00e5 den nasjonale reforma \u00abBo trygt hjemme\u00bb, som vil stilla kommunen overfor heilt nye utfordringar, t.d. med omsyn til eldreomsorg i heimen. Byr\u00e5d for kultur, frivilligheit og inkludering Byr\u00e5den har mange oppg\u00e5ver i h\u00f8ve til eldrer\u00e5dets arbeidsfelt. Eldrer\u00e5det nemner nokre omr\u00e5de, der det b\u00f8r vera plass b\u00e5de for vidaref\u00f8ring av prosjekt og nye: Styrking av mangfalds- og likestillingspolitikken i Bergen kommune Viktig \u00e5 engasjera eldre i kunst- og kulturtiltak, ikkje minst eldre menn Mange eldre har sterk kompetanse innanfor kulturomr\u00e5det Arkiv, bibliotek og museum. Tilgjengelegheit mm Styrking i organiseringa av frivillig arbeid Byr\u00e5d for klima, milj\u00f8 og byutvikling Eldrer\u00e5det har hatt fleire saker i tilknyting til ansvarsomr\u00e5det til byr\u00e5den. Vi skal nemna nokre, som er aktuelle for budsjettet 2024: Byutvikling Stikkord er sp\u00f8rsm\u00e5l i tilknyting til bybane. Eldrer\u00e5det vonar byr\u00e5den vil bruka budsjettet 2024 til \u00e5 setja fart i bybana til \u00c5sane. Byggesaker Kommunen har store utfordringar n\u00e5r det gjeld boligar for eldre. Eldrer\u00e5det vonar at budsjettet kan utgjera ei positiv endring. Offentlege planar Eldrer\u00e5det vil peika p\u00e5 at planane er lite tilgjengelege for folk flest, t.d. med omsyn til spr\u00e5kleg utforming. R\u00e5det vil foresl\u00e5 eit forenklings- og spr\u00e5kprosjekt i budsjettet 2024. Gr\u00f8n byutvikling Ogs\u00e5 eldrer\u00e5det ynskjer slik utvikling, og vi ser gjerne at byr\u00e5den konkretiserer det n\u00e6rare i budsjettframlegget for 2024. Byr\u00e5d for helse og omsorg P\u00e5 mange m\u00e5tar er denne byr\u00e5den den mest sentrale for arbeidet til eldrer\u00e5det. Premissane for ansvarsomr\u00e5da for byr\u00e5den og for r\u00e5det er mykje dei same: Det er sterk vekst i talet p\u00e5 eldre, og ikkje minst mellom dei eldste eldre. Dette gjer ogs\u00e5 at talet p\u00e5 personar med demens aukar dramatisk. Eldrer\u00e5det har behandla ei lang rekkje saker som er knytte til ansvarsomr\u00e5det til helsebyr\u00e5den. R\u00e5det vil trekkja fram nokre overordna saker, som vi vonar byr\u00e5den finn plass til i budsjettframlegget for 2024. 1. Nye sjukeheimsplassar og fleire omsorgsboligar, jf sterk vekst i talet p\u00e5 eldre og stadig fleire personar med demens. 2. Fleire tilsette og styrkt fagleg kompetanse. Heile stillingar. Ikkje berre sjukepleiarar og helsefagarbeidarar, ogs\u00e5 andre yrkesgrupper, t.d. legar, vernepleiarar, fysioterapeutar, sosionomar og ern\u00e6ringsfysiologar. 3. Alternativ rekruttering til sektoren, t.d. ordningar med utdanningsvikariat, tilsette fr\u00e5 andre yrke, t.d. menn, og arbeidslause under kyndig oppl\u00e6ring. 4. Styrking av demensomsorga. Frivillige gjer i dag eit godt arbeid. Eldrer\u00e5det meiner at kommunen b\u00f8r prioritera denne tenesta, og vonar det vert gjort i budsjettframlegget 2024. 5. P\u00e5r\u00f8rande gjer ein stor innsats, som i h\u00f8g grad ogs\u00e5 kjem kommunen til gode. Eldrer\u00e5det har f\u00e5tt sv\u00e6rt sterke innspel, der p\u00e5r\u00f8rande hevdar at dei ikkje finn fram i kommunen. Eldrer\u00e5det vil difor sterkt r\u00e5 til at kommunen etablerer ei kontaktteneste for p\u00e5r\u00f8rande, t.d. i tilknyting til Innbyggerservice. Ei slik teneste m\u00e5 ha n\u00f8dvendig kompetanse. R\u00e5det vonar at byr\u00e5den vil prioritera denne saka. 6. Styrking av fastlegeordninga i Bergen. Eldrer\u00e5det har behandla saka p\u00e5 fleire m\u00f8te, og er ikkje n\u00f8gd med oppf\u00f8lginga i kommunen. R\u00e5det ber om at vi vert r\u00e5dspurde i denne saka, og forventar at vi vert trekte med i det vidare arbeidet, t.d. med 2024- budsjettet. 7. Eldre og tannhelse. Eldrer\u00e5det har dr\u00f8fta saka inng\u00e5ande, som ogs\u00e5 er tema p\u00e5 Bergen seniorkonferanse 18. oktober 2023. R\u00e5det meiner det m\u00e5 vera ein systemfeil n\u00e5r fylkeskommunen har ansvaret for tennene og kommunen resten av kroppen. Dette har resultert i store problem for mange eldre, og vi vonar helsebyr\u00e5den vil sj\u00e5 n\u00e6rare p\u00e5 saka. 8. Samhandlingsreforma. Eldrer\u00e5det har erfart at reforma skaper store problem for mange pasientar og p\u00e5r\u00f8rande. S\u00e5 vidt r\u00e5det kan vurdera, er kommunen den \u00abtapande\u00bb parten i samhandlinga, m.a. p\u00e5 grunn av mindre fagleg kompetanse enn i spesialisthelsetenesta. Vi ber byr\u00e5den ta opp saka i f\u00f8rebuinga av budsjettet for 2024. Eldrer\u00e5det vil gjerne delta (vedtak i eldrer\u00e5det 4. januar 2023) i det vidare arbeidet med samhandlinga mellom spesialist- og kommunehelsetenesta, t.d. i ei arbeidsgruppe mellom Helse Bergen, Bergen kommune og eldrer\u00e5det. 9. Intern gjennomgang (forvaltningsrevisjon) av tenestene innanfor heimeomsorga og sjukeheimane. Eldrer\u00e5det understrekar at dette er ei sv\u00e6rt aktuell sak for tida, og r\u00e5r til at Bergen kommune gjennomf\u00f8rer ein slik gjennomgang. Saka kan f\u00f8rebuast gjennom budsjettframlegget 2024. Eldrer\u00e5det viser til at det er viktig \u00e5 vera f\u00f8re var. Med hilsen Eldrer\u00e5det Nils M\u00e6hle - leder Ragnhild Hvoslef Kr\u00fcger - r\u00e5dgiver/r\u00e5dssekretariatet Dokumentet er godkjent elektronisk. Kopi: "
}