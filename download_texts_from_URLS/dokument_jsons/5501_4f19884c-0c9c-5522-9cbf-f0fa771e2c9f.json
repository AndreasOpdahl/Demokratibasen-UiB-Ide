{
  "dokument_id": "4f19884c-0c9c-5522-9cbf-f0fa771e2c9f",
  "doc_type": "case_presentation",
  "kommune": 5501,
  "tittel": "S\u00f8knad om fritak fra verv som folkevalgt - Ingvild Austgulen",
  "url": "https://innsyn.tromso.kommune.no/application/getMoteDokument?dokid=2001923201",
  "tekst": "Arkivsaksnr. 24/21525-1 Saksbehandler Rebekka Ringholm Saksgang M\u00f8tedato Formannskapet 21.01.2025 S\u00f8knad om fritak fra verv som folkevalgt - Ingvild Austgulen Kommunedirekt\u00f8rens innstilling til vedtak: Ingvild Austgulen (R\u00f8dt) innvilges fritak fra vervet som medlem av Milj\u00f8-, idrett-, kultur- og samfunnsutviklingsutvalget (MIKS-utvalget) i perioden 21.01.2025 til 31.08.2025. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Behandling av s\u00f8knad om fritak fra verv som folkevalgt i Troms\u00f8 kommune fra Ingvild Austgulen (R\u00f8dt). Saksutredning Ingvild Austgulen er folkevalgt i Troms\u00f8 kommune for R\u00f8dt i perioden 2023 til 2027, og har f\u00f8lgende verv: \u2022 Utvalgsmedlem i Milj\u00f8-, idrett-, kultur- og samfunnsutviklingsutvalget (MIKS-utvalget) \u2022 Varamedlem i kommunestyret Austgulen s\u00f8ker om fritak fra vervet som medlem i MIKS-utvalget for perioden 21.01.2025 \u2013 31.08.2025. Kommuneloven \u00a7 7-9 andre ledd lyder som f\u00f8lger: \u00abHvis en folkevalgt ikke kan ivareta vervet sitt uten at det f\u00f8rer til vesentlig ulempe for han eller henne, kan kommunestyret eller fylkestinget etter s\u00f8knad frita den folkevalgte for vervet midlertidig eller for resten av valgperioden.\u00bb Vilk\u00e5ret for \u00e5 gi fritak er at den folkevalgte ikke kan utf\u00f8re sine plikter i vervet uten at det f\u00f8rer til vesentlig ulempe. Politisk sekretariat har mottatt s\u00f8knad og er forelagt dokumentasjon p\u00e5 at s\u00f8knaden oppfyller vilk\u00e5rene for fritak. Formannskapet forelegges et notat som oppsummerer dokumentasjonen. Dette notatet er unntatt offentlighet i henhold til offentlighetsloven \u00a7 13, fordi opplysningene er underlagt taushetsplikt etter forvaltningsloven \u00a7 13, f\u00f8rste ledd. Saken skal derfor behandles lukket for offentligheten, i henhold til kommunelovens \u00a7 11-5 andre ledd. Dersom Austgulen innvilges midlertidig fritak fra vervet som utvalgsmedlem i MIKS-utvalget f\u00f8lger det av kommunelovens \u00a7 7-11 at kommunestyret kan velge et settemedlem for Austgulen for perioden fritaket gjelder, fordi fritaket er p\u00e5 minst tre m\u00e5neder. Settemedlemmet skal velges fra den samme gruppen som det fritatte medlemmet tilh\u00f8rte. R\u00f8dt kan foresl\u00e5 hvem som skal velges som settemedlem. De skal deretter informere kommunestyret, som skal velge den foresl\u00e5tte kandidaten hvis de lovbestemte vilk\u00e5rene om valgbarhet er oppfylt. Dersom R\u00f8dt \u00f8nsker at det skal velges settemedlem behandles dette av kommunestyret i en egen sak etter innvilget fritak. Konklusjon Det anbefales at Ingvild Austgulen (R\u00f8dt) innvilges fritak for perioden 21.01.2024 \u2013 31.08.2025. Vedtakskompetanse Formannskapet Vedlegg Dokumentasjon til s\u00f8knad om fritak fra Ingvild Austgulen S\u00f8knad om fritak fra verv som folkevalgt for Ingvild Austgulen 2 "
}