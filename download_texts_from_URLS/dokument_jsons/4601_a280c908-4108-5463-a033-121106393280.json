{
  "dokument_id": "a280c908-4108-5463-a033-121106393280",
  "doc_type": "case_attachment",
  "kommune": 4601,
  "tittel": "Klage mottatt 28.06.2023",
  "url": "https://bergen.kommune.no/politikere-utvalg/api/fil/bk360/9464386/Klage-mottatt-28-06-2023",
  "tekst": " Klage BYGG-2022-22245-9 \u2013 rammetillatelse Sender inn klage p\u00e5 nevnt vedtak om rammetillatelse for riving og oppf\u00f8ring av 2 nye tomannsboliger. Klage er sendt inn p\u00e5 vegne av Ole-Martin Bruvik og Jona Isabella Bruvik, nabo av tiltak, Kirkevegen 16, gnr 13 bnr 327. Trappegang, st\u00f8ttemurer og nabogrenser I rammetillatelsen ser vi at det er blitt gjort en vurdering p\u00e5 noen av st\u00f8ttemurene som tett p\u00e5 eiendomsgrense mot Kirkevegen 16 og Hasselstien 1. I vurderingen blir det nevnt at underjordiske konstruksjoner som garasje og kjeller skal trekkes vekk 4 meter fra nabogrensen, med mindre annet er avtalt med nabo. Det samme gjelder for skj\u00e6ringer i terrenget. Vi ser at dere tar opp problemstillingen om at st\u00f8ttemurene er \u00e5 regne som skj\u00e6ring, og utbygger kommenterer at de skal etterfylle denne skj\u00e6ringen i prosjektet. Vi synes det er litt rart at det \u00e5 grave ned en konstruksjon skal gj\u00f8re at den kan regnes som en ikke varig konstruksjon eller anlegg, n\u00e5r en kjeller eller underjordisk garasje gj\u00f8r det. Dere viser og til at avstanden til nabogrensen er for \u00e5 ivareta hensyn som brannsikkerhet, lys, luft, o.l. Vi mener at hensynet til overvann og grunnvann b\u00f8r bli tatt med i betraktningen her siden omr\u00e5det har en st\u00f8rre gjennomstr\u00f8mming av vann i bakken. En tett underjordisk mur vil p\u00e5virke bevegelsen av vannet under jorden, og f\u00f8re mer over p\u00e5 v\u00e5r eiendom. Vi kan heller ikke se hvilken funksjon denne konstruksjonen skal ha om den blir gravd ned. Om det er snakk om midlertidig sikring under utbyggingsfasen, finnes det andre l\u00f8sninger som ikke setter igjen en permanent konstruksjon. Vi mener at avstanden til nabogrensen for st\u00f8ttemuren b\u00f8r opprettholdes eller at st\u00f8ttemuren fjernes helt. Rundt boligene er det tegnet inn flere trapper. Dette er trappeganger som er mellom boligene og nabogrensene. Om disse trappene er i luften, regnes det som en del av byggverket. N\u00e5 som trappene er illustrert p\u00e5 bakken og helt inn i byggverket, regnes de som en del av byggverket? Vil ikke da trappegangene v\u00e6re ytterste punktet for byggverket som brukes til \u00e5 m\u00e5le avstand til nabogrensen? Vi mener denne problemstillingen er blitt l\u00f8ftet fram f\u00f8r, men kan ikke se at det er blitt gjort en vurdering p\u00e5 dette. Byggegrense ny-bygg fra fortau Med vedtaket om rammetillatelsen fra Byr\u00e5det, ble det lagt inn en instruks om \u00e5 legge av areal til 2 meter bredt fortau for mulighet for fremtidig utbygging. Dette ser vi at er tatt med for at utbygger skal kunne f\u00e5 IG. P\u00e5 situasjonsplanen D-01 datert 14.12.2022 ser vi at de har brukt to forskjellige avstander fra dagens eiendomsgrense fra bilvegen, 4,25 meter og 4,5 meter. Vi g\u00e5r ut ifra at siden det er gjort vedtak om \u00e5 holde av areal til fortau, skal nybygg bli behandlet som om det er et fortau der. Vi ber om en redegj\u00f8relse for hva byggegrensen er fra offentlig vei med fortau er for denne eiendommen. Estetikk og funksjon Det er blitt lagt mange f\u00f8ringer og endringer p\u00e5 planene til utbygger. Den st\u00f8rste endringen vil v\u00e6re avsetting av areal til fortau. Av det vi har forst\u00e5tt, s\u00e5 m\u00e5 og utbygger trekke tomannsboligene tilsvarende vekk fra fortauet. For \u00e5 trekke byggene lengre vekk fra fortauene, s\u00e5 m\u00e5 byggene bli mindre. Dette er s\u00e5 store endringer, hvor vi mener alle illustrasjoner b\u00f8r bli oppdatert for at man faktisk kan vurdere de nye byggene. Vi stiller oss sp\u00f8rrende til byggverkets estetikk etter PBL, med de endringen som er gitt. (Ikke etter hensynsone for kulturmilj\u00f8 som vil bli behandlet av UMBY) Vi lurer og p\u00e5 byggets funksjon fremdeles svarer til andre byggeforskrifter for utforming og funksjon. Rominndeling i bolig samt underjordiske garasjer, og er hensynet for st\u00f8y fremdeles ivaretatt. Viser og til byr\u00e5dets vedtak om oppdatert situasjonsplan og sp\u00f8r om dette gjelde alle tegninger eller bare D tegningen? Fjernvarme Fra rammetillatelsen ser vi at det er gitt krav om tilknytting til fjernvarme f\u00f8r IG kan bli gitt til utbygger. Jeg klarer ikke \u00e5 f\u00e5 tilgang til fjernvarme kart, men g\u00e5r ut ifra at det er lengre avstander til et tilknytningspunkt for fjernvarme. Dette kravet vil kunne v\u00e6re en stor utgiftspost som utbygger \u00f8nsker \u00e5 fjerne. Om dette resulterer i en s\u00f8knad om enda en dispensasjon, lurer vi p\u00e5 hvor mange dispensasjoner som skal til f\u00f8r et tiltak blir vurdert som ikke gjennomf\u00f8rbart? Hilsen Ole-Martin og Jona Bruvik, beboere Kirkevegen 16. "
}