{
  "dokument_id": "b8b577e4-c571-5892-a122-a217896ea907",
  "doc_type": "case_attachment",
  "kommune": 4601,
  "tittel": "Klage fra Vestland fylkeskommune (INV) datert 11.03.2024",
  "url": "https://bergen.kommune.no/politikere-utvalg/api/fil/bk360/10243834/Klage-fra-Vestland-fylkeskommune-INV-datert-11-03-2024",
  "tekst": " Avdeling for Infrastruktur og veg (INV) Dato 11.03.2024 V\u00e5r referanse 2022/17381-5 Dykkar referanse 2022-124114-21 BERGEN KOMMUNE Sakshandsamar Anja Wannag Postboks 7700 E-post Anja. Wannag@vlfk.no 5020 BERGEN Telefon 57992119 Klage p\u00e5 rammel\u00f8yve - nytt bygg - gnr. 90 bnr. 6 - S\u00f8re Titlestad - Bergen kommune Vi viser til vedtak om rammel\u00f8yve datert 19.02.2024. Saka har vore handsama av settebyr\u00e5d for byutvikling, Marte Joan Monstad, grunna at byr\u00e5d for byutvikling Kristine Kahrs er inhabil i saka. Vestland fylkeskommune har rett til \u00e5 uttale seg i saker som vedkjem v\u00e5rt saksomr\u00e5de jf. plan og bygningslova \u00a7 19-1. Vi har \u00f2g klagerett i slike saker. Vestland fylkeskommune som vegstyresmakt for fylkesveg klagar med dette p\u00e5 vedtaket om rammel\u00f8yve til gnr. 90 bnr. 6 den 19.02.2024, kommunen si sak 2022/124114-21. Som vegstyresmakt har Vestland fylkeskommune ansvar for arealbruk, trafikktryggleik og framkomst langs fylkesveg. Vi har \u00f2g ansvar for at areal- og transportpolitiske f\u00f8ringar vert tatt h\u00f8gde for i planlegginga, og at vegstrukturen vert utforma i samsvar med vegnormalkrava jf. handbok N100. Kva saka gjeld Det vart s\u00f8kt kommunen om rammel\u00f8yve p\u00e5 gnr. 90 bnr. 6 i Bergen kommune den 11.08.2022, for bustadbygging. S\u00f8knaden har blitt supplert med tilleggsdokumentasjon og revidert i fleire omgangar, seinast den 06.12.2023. Det er no snakk om oppf\u00f8ring av ein einebustad og det er s\u00f8kt om dispensasjon fr\u00e5 nabogrense. Vestland fylkeskommune fekk nabovarsel om s\u00f8knaden den 15.02.2022. Vi svarte p\u00e5 varselet og informerte om vidare saksgang den 18.02.2022. Vi peikte vi p\u00e5 fleire forhold m.a. knytt til reguleringsplan, kryssutforming og trafikktryggleik p\u00e5 skuleveg. Vi skreiv at det b\u00f8r stillast krav om avb\u00f8tande tiltak i krysset f\u00f8r l\u00f8yve til utbygging som gir auka trafikk. Vi peika p\u00e5 at vi som vegstyresmakt hadde interesser i saka. Bergen kommune var kjend med brevet v\u00e5rt d\u00e5 saka vart handsama. Kommune har ikkje gitt oss h\u00f8ve til \u00e5 uttale oss til s\u00f8knaden med dispensasjon f\u00f8r vi fekk vedtaket om rammel\u00f8yve. Vi meiner kommunen, med si kjennskap til v\u00e5rt svar p\u00e5 nabovarselet, skulle forst\u00e5tt at Vestland fylkeskommune som vegstyresmakt har interesser som er r\u00e5ka av tiltaket, og at vi difor skulle f\u00e5tt saka til uttale. Jf. pbl \u00a7 19-1 og kommunen si samordningsplikt, \u00a7 21-5. Status i h\u00f8ve til reguleringsplan Eigedomen gnr. 90 bnr 6 ligg p\u00e5 S\u00f8re Titlestad, ikkje langt fr\u00e5 Kirkevoll barne- og ungdomskole. Eigedomen ligg i eit regulert bustadomr\u00e5de, der dei fleste tomtene er bygt ut for fleire \u00e5r sidan. Eigedomen og tilkomsten til fylkesveg er regulert i reguleringsplan, vedteken i 1999: FANA. GNR 90 BNR 6 OG GNR 96 BNR 74, S\u00d8RE TITLESTAD (plan-id 913000). Den regulerte tilkomsten fr\u00e5 eigedomen til Fv. 5166Titlestadvegen g\u00e5r via kommunal veg Kvernabekkvegen. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2022/17381-5 Side 2 av 3 Trafikksituasjonen p\u00e5 staden Dagens trafikksituasjon p\u00e5 Fv. 5166 Kvernabekkvegen: \u00c5DT 2800, fartsgrense 30 km /t. Vegen er fork\u00f8yrsregulert, og det er busstilbod. Vegen er skuleveg, og vi f\u00e5r jamnleg bekymringsmeldingar om trafikktryggleiken for mjuke trafikantar.. Tilh\u00f8vet til reguleringsplan vs. dagens vegnormalkrav Krysset mellom Kvernabekkvegen og fylkesvegen er regulert i plan-id 913000, vedteken 1999, men er ikkje opparbeidd i samsvar med planen, viss ein legg Bergenskart til grunn. Iflg. Teiknforklaringa ligg ei trafikk\u00f8y (lys gr\u00e5- annan veggrunn) mellom vegen og fortauet.. Krysset mellom Kvernabekkvegen og Titlestadvegen er ikkje utforma p\u00e5 ein m\u00e5te som gir god trafikktryggleik. Kvernabekkvegen kjem skr\u00e5tt inn p\u00e5 Titlestadvegen, og har stor svingeradius mot nord, noko som inviterer til h\u00f8g fart. Kryssingslengda for mjuke trafikantar over Kvernabekkvegen er mellom 9 og 12 meter. Dette er vesentleg meir enn det som skal til for \u00e5 gi god trafikktryggleik. Kryssingslengda over ein veg inn til eit bustadomr\u00e5de som dette b\u00f8r vere vesentleg kortare, spesielt n\u00e5r det er snakk om skuleveg. Etter v\u00e5r vurdering b\u00f8r krysset strammast opp/utbetrast f\u00f8r det vert opna for auka trafikk i krysset. Uansett om P\u00e5 denne bakgrunnen meiner vi at det er grunnlag for \u00e5 seie at reguleringsplanen er utdatert n\u00e5r det gjeld reguleringa av krysset. Vi meiner saka m\u00e5 vurderast opp mot pbl \u00a7 12-4 5. ledd: \"Er bygge- og anleggstiltak som hjemles i plan fremmet med bakgrunn i privat reguleringsforslag etter \u00a7 12-11, ikke satt i gang senest ti \u00e5r etter at planen er vedtatt, skal kommunen f\u00f8r avgj\u00f8relse av bygges\u00f8knad for nye utbyggingsomr\u00e5der etter planen, p\u00e5se at planen i n\u00f8dvendig grad er oppdatert. Tiltakshaver er ansvarlig for \u00e5 skaffe n\u00f8dvendige opplysninger og dokumentasjon for kommunens vurdering\". Vi meiner kommunen har gjort feil i sakshandsaminga si ved ikkje \u00e5 vurdere om planen er utdatert. Oppsummering Vestland fylkeskommune som vegstyresmakt for fylkesveg klager p\u00e5 Bergen kommune sitt vedtak den 19.02.2024, kommunen si sak 2022/124114-21. Vestland fylkeskommune har rett til \u00e5 uttale seg i saker som vedkjem v\u00e5rt saksomr\u00e5de jf. plan og bygningslova \u00a7 19-1. Vi har og klagerett i slike saker. Vestland fylkeskommune som vegstyresmakt for fylkesveg klagar med dette p\u00e5 vedtaket. Vi meiner det er gjort feil i handsaminga av saka: 1. Vestland fylkeskommune skulle vore h\u00f8yrt i saka. Det g\u00e5r kl\u00e5rt fram av brevet v\u00e5rt den 18.02.2022 at vi har interesser i saka, at vi har rett til \u00e5 uttale oss og at kommunen har Saksnr: 2022/17381-5 Side 3 av 3 samordningsplikta, jf. plan- og bygningslova \u00a7 21-5. Vi meiner kommunen her har brote samordningsplikta og ikkje gitt oss h\u00f8ve til \u00e5 uttale oss etter pbl \u00a7 19-1. 2. Vi meiner kommunen har gjort feil i sakshandsaminga si ved ikkje \u00e5 vurdere om planen er utdatert. Jf. pbl \u00a7 12-4. 3. Vi meiner kommunen kunne ha stilt vilk\u00e5r om tiltak for oppstramming av krysset i samband med rammel\u00f8yvet. Med helsing John Martin Jacobsen Mats Korneliussen seksjonssjef leiar INV - Vegforvaltning INV - Vegforvaltning bergensomr\u00e5det Brevet er elektronisk godkjent og har difor inga handskriven underskrift "
}