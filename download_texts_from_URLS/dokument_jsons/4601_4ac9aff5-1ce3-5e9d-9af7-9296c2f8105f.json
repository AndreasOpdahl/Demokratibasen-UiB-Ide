{
  "dokument_id": "4ac9aff5-1ce3-5e9d-9af7-9296c2f8105f",
  "doc_type": "case_attachment",
  "kommune": 4601,
  "tittel": "Klage p\u00e5 del av vedtak",
  "url": "https://bergen.kommune.no/politikere-utvalg/api/fil/bk360/10809039/Klage-pa-del-av-vedtak",
  "tekst": "From: \"Ottar Berger\" <otberger@online.no> Sent: Tue, 18 Jun 2024 23:58:42 +0200 To: \"Postmottak planogbygg\" <postmottak.planogbygg@bergen.kommune.no> Cc: \"GertPaul van der Vlies\" <gertpaul.vandervlies@navigators.nl> Subject: Sak BYGG-2023/16640 - Klage p\u00e5 del av vedtak Importance: Normal Bergen kommune, Postmottaket Plan og Bygg Sak BYGG-2023/16640 - Klage p\u00e5 avslag p\u00e5 s\u00f8knad om tillatelse til oppf\u00f8ring av r\u00f8mningsstige med plattform. Ref. avslag datert 21.05.2024, mottatt av tiltakshaver pr. post 28.05.2024 etter hjemkomst fra reise i utlandet. Vi viser til kommunens brev av 21.05.2024 hvor det ble meddelt at v\u00e5r s\u00f8knad om godkjenning av utvendig r\u00f8mningsstige fra loftet i Edvard Griegs vei 27D ikke er innvilget, men at det i stedet er stilt krav om fullsprinkling av hele boligen. Avslaget er begrunnet som f\u00f8lgende: \u201c\u201d\u201c I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Eiendommen ligger innenfor omr\u00e5de som i KPA 2018 er avsatt som hensynssone bevaring kulturmilj\u00f8, jf. retningslinje \u00a735.5: Danmarksplass-Kronstad \u2013 \u00abOmr\u00e5det karakteriseres av \u00e5 ha v\u00e6rt del av den tidlige utbyggingen utenfor bykjernen, med hovedtyngde fra 1920- og 1930-tallet. Omr\u00e5det viser utvikling fra byn\u00e6rt jordbruksland til urban utbygging i forbindelse med kommunesammensl\u00e5ing i 1915. Omr\u00e5det best\u00e5r av helhetlig utbygde delomr\u00e5der som hver for seg fremst\u00e5r som enhetlige med tydelig struktur. Bygningsmilj\u00f8ene er en blanding av sosial boligbygging, hageby og villa. Arkitektur og typologi innenfor sonen er typisk for mellomkrigstiden, planlagt etter tydelige reguleringsidealer for sin tid. De bevarte homogene omr\u00e5dene p\u00e5 Kronstad gjenspeiler tydelig to korte historiske perioder: hagebybebyggelsen i hovedsak mellom 1916 og 1930 og lamellbebyggelsen i hovedsak mellom 1950 og 1970. B\u00e5de forhagene og de st\u00f8rre bakhagene utgj\u00f8r en viktig del av denne bebyggelsesstrukturen, disse gr\u00f8nne lungene utgj\u00f8r en stor del av hagebyens karakter og er viktig \u00e5 ivareta [...]\u00bb Edvard Griegs vei 27D er del av et st\u00f8rre anlegg tegnet av arkitekt Ole Halseth i 1933, for Kronstad Boligselskap. Bebyggelsen er del av den historisk viktige hagebystrukturen som gjenspeiler deler av mellomkrigstidens byplanideal med et bredt spekter av bygningstyper og mur- og trehusarkitektur. Oms\u00f8kt eiendom er del av en hagebyrekke der alle har gjennomg\u00e5ende god arkitektonisk kvalitet som inng\u00e5r i en helhetlig plan. Husrekken som Edvard Griegs vei 27D er en del av, er alle bygget som horisontaldelte tomannsboliger, er oppf\u00f8rt i mur med tydelig symmetriske fasader og enkelt skiferkledt tak. Bygningene har h\u00f8y arkitektonisk verdi, samt milj\u00f8verdi. Vi viser i den sammenheng til Bergen kommune sin Kulturminnestrategi: 1.0. I Bergen skal vern av kulturminneverdier sikre kvalitet, identitet og s\u00e6rpreg i byutviklingen. Med underpunkt. N\u00e5r det gjelder etablering av brannstiger fra takark til balkong og fra balkong til bakkeplan fremst\u00e5r dette som fremmedelementer p\u00e5 fasaden. Etter v\u00e5r vurdering er ikke bestemmelsen tilstrekkelig ivaretatt for oms\u00f8kte tiltak.\u201d\u201d\u201d Vi har stor forst\u00e5else for at Bergens mange ulike bygningsmilj\u00f8er med sine s\u00e6regenheter skal tas vare p\u00e5, noe ogs\u00e5 husrekken Edvard Griegs vei 27-27H er et godt eksempel p\u00e5. Med hensyn til om det skal tillates r\u00f8mningsstiger p\u00e5 fasadene eller ikke, s\u00e5 vil det alltid v\u00e6re delte meninger om dette. Det finnes i dag sv\u00e6rt mange bygg i Bergen med r\u00f8mningsstiger (b\u00e5de \u00e5pne og sammenleggbare), da det i praksis har vist seg \u00e5 v\u00e6re en teknisk l\u00f8sning som ivaretar brannsikkerheten tilfredsstillende, uten de helt store kostnadene. Det er grunn til \u00e5 opplyse om at det i samme husrekke som oms\u00f8kte tiltak er montert flere tilsvarende stiger; senest for ganske f\u00e5 \u00e5r siden ble det oms\u00f8kt og godkjent r\u00f8mningsstige i Edvard Griegs vei 27. Vi klager p\u00e5 vedtaket om at det ikke tillates r\u00f8mningsstige med plattform, s\u00e6rlig fordi dette er en lite kostnadskrevende og sv\u00e6rt mye brukt l\u00f8sning for \u00e5 etablere tilstrekkelig god r\u00f8mningssikkerhet i den eldre hagebybebyggelsen. Alternativet med \u00e5 kreve at det skal installeres sprinkleranlegg i hele boligen er vi sterkt uenige i, her med tiltakshavers egen begrunnelse: 1. \u00d8konomisk byrde: \u00c5 installere et sprinkleranlegg vil medf\u00f8re store kostnader som jeg ikke har budsjettert for. Jeg mener at prisen for installasjon og vedlikehold av et sprinkleranlegg er urimelig og ikke i samsvar med min \u00f8konomiske situasjon. 2. Usaklig begrunnelse: Jeg mener at begrunnelsen for kravet om et sprinkleranlegg i min bolig er svak og ikke basert p\u00e5 fakta eller relevant informasjon. Det foreligger ingen dokumentasjon eller beviser for at min bolig er i fare for brann, og derfor synes det urimelig \u00e5 p\u00e5legge meg denne ekstrakostnaden. 3. Mindre inngripende tiltak: Jeg mener at det finnes mindre inngripende tiltak som kan ivareta brannsikkerheten i boligen min, uten \u00e5 m\u00e5tte installere et fullstendig sprinkleranlegg. Jeg \u00f8nsker at andre alternative l\u00f8sninger blir vurdert f\u00f8r en endelig beslutning tas. Jeg ber om at min klage blir vurdert grundig, og at det tas hensyn til mine argumenter ovenfor. Jeg ber ogs\u00e5 om at vedtaket om \u00e5 installere et sprinkleranlegg i min bolig blir omgjort. Vi er sterkt uenig i vedtaket som er gjort, da vi mener at utvendig r\u00f8mningsstige er en tilstrekkelig sikkerhetsforanstaltning for \u00e5 kunne evakuere fra loft i tilfelle av brann eller andre n\u00f8dssituasjoner. Per dags dato er det kun en intern trapp som f\u00f8rer til loftet, og i tilfelle av brann kan det v\u00e6re umulig \u00e5 komme seg ut via denne veien. R\u00f8mningsstigen oppfyller alle n\u00f8dvendige krav og standarder. Det er derfor sv\u00e6rt skuffende \u00e5 motta beskjed om at denne viktige sikkerhetsforanstaltningen ikke blir godkjent. Vi ber derfor om at vedtaket blir omgjort, og at v\u00e5r foresp\u00f8rsel om \u00e5 installere utvendig r\u00f8mningsstige fra loftet blir innvilget s\u00e5 snart som mulig. Vi er positive til \u00e5 gj\u00f8re eventuelle endringer som m\u00e5 til for \u00e5 sikre at r\u00f8mningsstigen oppfyller alle krav og standarder. Vi h\u00e5per p\u00e5 en rask behandling av v\u00e5r klage, og ser fram til \u00e5 motta en positiv tilbakemelding. Vennlig hilsen, mvh Ottar Berger Berger Arkitektkontor tlf 41 61 86 42 "
}