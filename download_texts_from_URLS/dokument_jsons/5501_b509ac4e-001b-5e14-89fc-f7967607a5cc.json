{
  "dokument_id": "b509ac4e-001b-5e14-89fc-f7967607a5cc",
  "doc_type": "case_history",
  "kommune": 5501,
  "tittel": "0054/25, Kommunestyret, 21.05.2025",
  "url": "https://innsyn.tromso.kommune.no/application/getMoteDokument?dokid=2002097557",
  "tekst": " Saksprotokoll Utvalg: Kommunestyret Arkivsaknr. 25/09254 Saksbehandler Espen Henriksen Harper Behandlet av M\u00f8tedato Saknr 1 Kommunestyret 21.05.2025 54/25 Forslag til uttalelse fra kommunestyret 21.05.2025 - Stans folkemordet i Gaza! Kommunestyret har behandlet saken i m\u00f8te 21.05.2025 sak 54/25 M\u00f8tebehandling Votering Uttalelse om Gaza tas til behandling vedtatt med 36 stemmer Ap, ByLa, H, INP, KrF, MDG, NBT, R\u00f8dt, Sp, SV, V mot FrP. Uttalelse fremmet av Peder Gunnar Moe Joakimsen (R\u00f8dt) p\u00e5 vegne av R\u00f8dt Stans folkemordet i Gaza! vedtatt med 35 stemmer Ap, ByLa, H, INP, MDG, NBT, R\u00f8dt, Sp, SV, V mot FrP, KrF: Kommunestyrets vedtak Forrige uke markerte Troms\u00f8 sin st\u00f8tte til v\u00e5r vennskapsby Gaza by, ved \u00e5 heise det palestinske flagget. \u00c5 vise fortsatt solidaritet med Gaza er ikke lenger en politisk handling, men en dypt humanit\u00e6r handling - uansett hva en m\u00e5tte mene om de grunnleggende \u00e5rsakene til konflikten. FN, Human Right Watch og Amnesty International sine rapporter p\u00e5peker at den israelske krigf\u00f8ringen mot Gaza kan kalles et folkemord. Folket drepes av bomber og kuler, av sult eller av mangel p\u00e5 medisiner. De offisielle tallene viser at vel 53.000 mennesker er d\u00f8de av krigsskader, pluss et ukjent antall som fortsatt er begravet i ruinene av sine hus, sykehus, skoler og gudshus. Knapt 20.000 av dem barn. I dag uttaler FN at 14.000 spebarn er i fare for \u00e5 d\u00f8 av sult de neste 48 timer, hvis ikke store mengder barnemat slippes inn. Studier i anerkjente medisinske tidsskrifter peker p\u00e5 at flere hundre tusen mennesker sannsynligvis er d\u00f8de som f\u00f8lge av krigen, noen tall s\u00e5 h\u00f8ye som ca 680.000 mennesker. Dette kan vi ikke sitte stille \u00e5 se p\u00e5! Troms\u00f8 kommunestyre krever en \u00f8yeblikkelig stans i krigf\u00f8ringen og rask tilgang p\u00e5 mat, rent vann, elektrisitet og medisiner! 1 Vi forlanger at den norske regjeringa fortsetter \u00e5 gj\u00f8re sitt ytterste for \u00e5 bidra til at det internasjonale samfunnet stopper krigens umenneskelige brutalitet. B\u00e5de de israelske og palestinske gislene m\u00e5 umiddelbart settes fri. Okkupasjonen m\u00e5 opph\u00f8re og folkeretten f\u00f8lges av begge parter. Kommunestyret oppfordrer n\u00e6ringslivet og institusjoner i Troms\u00f8 til \u00e5 f\u00f8lge regjeringens anmodning om \u00e5 boikotte varer og tjenester som bidrar til \u00e5 opprettholde okkupasjonen og krigf\u00f8ringa. Vi ser fram til \u00e5 fortsette ungdoms- og kultursamarbeidet med v\u00e5re venner i Gaza n\u00e5r krigen er over! Da skal vi igjen kunne bes\u00f8ke hverandre og l\u00e6re av hverandre. I mellomtiden oppfordrer vi hele Troms\u00f8 om \u00e5 st\u00f8tte Spleis-aksjonen til inntekt for Proteseverkstedet i Gaza, som dessverre har altfor mye \u00e5 gj\u00f8re n\u00e5. I mai har vi ogs\u00e5 feiret frigj\u00f8ringsdagen og nasjonaldagen v\u00e5r. Vi skal v\u00e6re b\u00e5de glad og stolt over v\u00e5r frihet og selvstendighet. Men husk: Ingen er fri, f\u00f8r alle er fri! 2 "
}