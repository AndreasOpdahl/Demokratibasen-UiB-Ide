{
  "dokument_id": "2960697f-758b-521b-a7ec-4aec97702736",
  "doc_type": "case_attachment",
  "kommune": 4601,
  "tittel": "2025.03.26Referat arbeidsm\u00f8te ABO",
  "url": "https://bergen.kommune.no/politikere-utvalg/api/fil/bk360/12401503/2025-03-26Referat-arbeidsmote-ABO",
  "tekst": " Plan- og bygningsetaten Adresseinformasjon fylles inn ved ekspedering. V\u00e5r referanse: PLAN-2022/20527-108 Se mottakerliste nedenfor. Saksbehandler: Gudrun Elisabet Stefansdottir Dato: 06.03.2025 Referat arbeidsm\u00f8te Planforslag mottatt til 2. gangs behandling Fana, Gnr. 12, Bnr. 263 mfl., Fantoftvegen, Reguleringsplan. Arealplan-ID 66280000 ________________________________________________________ M\u00f8tedato: 05.03.2025 M\u00f8tedeltakere - Forslagsstiller: Fantoft Eiendom AS v/Elise Fantoft og Knut Nergaard Plankonsulent: ABO PLAN & ARKITEKTUR AS v/\u00c5shild Blomdal, Aleksandra Kurzyanska og Alice Bigom Kommunen: Gudrun Elisabet Stefansdottir, byplan (m\u00f8teleder/saksbehandler) Karoline Follestad, byplan Sunniva Sk\u00e5lnes Samdal, seksjonsleder \u00c5ge Vallestad, Byarkitekten __________________________________________________________________________ Bakgrunn for arbeidsm\u00f8te Agenda Hensikten med m\u00f8tet er \u00e5 gi tilbakemelding p\u00e5 mottatt planmateriale, og \u00e5 bli mest mulig omforent om endringer f\u00f8r 2. gangs behandling av planforslaget. Relevant materiale Mottatt planforslag til 2. gangs behandling PLAN-2022/20527 dokumentnr. 96, samt dokumentnr. 106 med svar p\u00e5 plan- og bygningsetatens forel\u00f8pige tilbakemelding. Dialog i m\u00f8tet Plankonsulent innledet med historikk over saksgang og tidligere avklaringer i prosessen. Det vises til presentasjonen i m\u00f8tet. Forslagsstiller er av den oppfatning at det har v\u00e6rt enighet om plangrepet, og at planforslaget m\u00e5 oversendes til politisk behandling s\u00e5 snart som mulig. Planforslaget ble mottatt av plan- og bygningsetaten til 2. gangs behandling sommeren 2023, og etter tilbakemeldinger og revisjoner igjen i juni 2024 (dokument nr. 96). Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Mangler og misforhold mellom dokumenter Plan- og bygningsetaten har gjennomg\u00e5tt mottatt planmateriale og registrerer at det fremdeles er flere feil og manglende sammenheng mellom dokumentene. Vi har ogs\u00e5 vesentlige merknader til plankartet og bestemmelsene. Plan- og bygningsetaten har oversendt noen av funnene, noe som ble delvis svart ut av plankonsulent og fremkommer i dokument nr. 106. I etterkant av m\u00f8tet oversender vi v\u00e5re kommentarer og merknader til planbeskrivelsen og formingsveilederen. Plankart De viktigste dokumentene i reguleringsplaner er de juridisk bindende dokumentene, plankart og bestemmelser. Volumer vist i figur 1 under illustrerer byggegrenser og regulerte h\u00f8yder i plankartet. Figur 1: Foresl\u00e5tte volum sikret i plankart (byggegrenser og h\u00f8yder) Bestemmelser Vi oversendte v\u00e5re kommentarer til bestemmelser i desember 2024, og anmodet i e-post den 9. desember om at dokumentene ikke ble reviderte f\u00f8r etter et arbeidsm\u00f8te ettersom det var flere forhold vi \u00f8nsket \u00e5 diskutere og f\u00e5 avklart. Plankonsulent reviderte allikevel forslag til bestemmelser med bakgrunn i tilbakemeldingen i desember. Vi ber om \u00e5 f\u00e5 tilsendt revidert forslag til bestemmelser for gjennomsyn i tr\u00e5d med avklaringer i m\u00f8tet, f\u00f8r vi mottar komplett revidert forslag. I diskusjon om rekkef\u00f8lgebestemmelser viser vi til eksempelsamling bestemmelser som er \u00e5 finne p\u00e5 Bergen kommunes nettsider. Vi foresl\u00e5r f\u00f8lgende formulering n\u00e5r det gjelder vei: Saksnummer PLAN-2022/20527 Side 2 av 11 \u00abSkal v\u00e6re opparbeidet eller sikret opparbeidet\u00bb. Rekkef\u00f8lgekrav hvor det er krav om at tiltak skal v\u00e6re \u00absikret opparbeidet\u00bb, anses som oppfylt n\u00e5r tiltakshaver/grunneier har inng\u00e5tt utbyggingsavtale med Bergen kommune og/eller forpliktende avtale med ansvarlig vegmyndighet. Utkast til plankart og bestemmelser er oversendt Bymilj\u00f8etaten som veieier for tilbakemelding. I reviderte bestemmelser kommer det frem at forslagstiller \u00f8nsker stor fleksibilitet. Bestemmelsene m\u00e5 revideres og fleksibiliteten begrenses. Se vurderinger under byggegrenser, utnyttelsesgrad og h\u00f8yde. Byggegrenser Byggegrense mellom felt BK og BB p\u00e5 8 meter vurderes for \u00e5 v\u00e6re for lite. \u00d8kt avstand mellom bebyggelsen m\u00e5 sikres b\u00e5de i plankart og bestemmelser. Figur 2. Utklipp plankart til offentlig ettersyn. Figur 3: Byggegrensene sikret i plankart til 2. g behandling. Saksnummer PLAN-2022/20527 Side 3 av 11 Plankonsulent bekreftet i m\u00f8tet at de kan vurdere byggegrensen mellom feltene p\u00e5 nytt, men at de ikke \u00f8nsker \u00e5 endre byggegrensen mot Fantoftvegen. Byggegrensen mot Fantoftvegen er 1,5 og 2,0 meter. Plankonsulent vil vurdere om minimumsbredde mellom blokkene kan sikres i bestemmelser, men viser til at det \u00e5 sikre \u00f8kt bredde og variasjon i byggegrensen i plankartet slik plan- og bygningsetaten ettersp\u00f8r, er utfordrende med henvisning til \u00f8nsket fleksibilitet. Plan- og bygningsetaten fastholder tilbakemeldingen om at byggegrensene mellom foresl\u00e5tte bygg og mot Fantoftvegen er for knappe. Intensjonene som beskrevet i planbeskrivelsen og i formingsveilederen lar seg ikke gjennomf\u00f8re grunnet knapphet og manglende areal. Figur 5: Gr\u00f8nn linje mot s\u00f8r viser byggegrense Figur 4: Foresl\u00e5tte Byggegrenser i Figur 6: Tr\u00e6r tegnet i illustrasjoner lar seg ikke plankart mot Fantoftvegen gjennomf\u00f8re grunnet byggegrense og knapt med areal Dersom det ikke oppn\u00e5s enighet om byggegrenser b\u00e5de mellom feltene, og mot Fantoft- vegen vil det g\u00e5 frem i fagnotatet. Byggeh\u00f8yder Utforming av rekkehus med sammenhengene rekke med lavblokk/rekkehus p\u00e5 3 etg + sokkel. Dette er ikke i tr\u00e5d med intensjonen i planprosessen, og ikke tilpasset boligomr\u00e5det mot vest. Rekkehus, enten avtrappet med ulik h\u00f8yde, eller saltak m\u00e5 sikres i plankart og bestemmelser. Lavblokk p\u00e5 tre etasjer med flate tak, eller et pulttak med mindre helning som vist kan ikke aksepteres. Saksnummer PLAN-2022/20527 Side 4 av 11 Figur 7: Illustrasjon av rekkehus/lavblokk. Variasjon i h\u00f8yder i hvert felt er ikke sikret i bestemmelsene. Byggene kan slik plankart og bestemmelsene er formulert oppf\u00f8res i tre etasjer med pulttak h\u00f8yest mot blokken, se figur 9. N\u00e5r det gjelder blokkbebyggelsen har plan- og bygningsetaten tidligere gitt tilbakemeldinger om reduksjon av byggeh\u00f8yder. B\u00e5de plan- og bygningsetaten og Byarkitekten har i prosessen ogs\u00e5 foresl\u00e5tt inntrukket \u00f8verste etasje for blokken. Dette er forslagstiller ikke enig i, og fastholder forslag om blokkbebyggelse p\u00e5 5 etasjer. Terrengh\u00f8yde i felles uteoppholdsareal er vist p\u00e5 kote maksimum +65,5 meter, lavblokken er vist med maksimal koteh\u00f8yde +75 i s\u00f8r. Det betyr et bygg p\u00e5 9,5 meter. Et treetasjes sammenhengende bygg med maks h\u00f8yde 9,5 meter vil oppleves som en lavblokk. Det vises til figur 7 og 8. Figur 8: Illustrasjon i formingsveilederen av rekkehusbebyggelse p\u00e5 to etasjer og lavblokk. Planforslaget sikrer i plankart og bestemmelser tre etasjer. Vi stiller sp\u00f8rsm\u00e5l ved h\u00f8ydeangivelsen i plankart og illustrasjonsplanen. Rekkehus/ lavblokken i s\u00f8r er regulert med 3 etasjer i plankart og maksimal h\u00f8yde kote +75, blokkbebyggelsen i \u00f8st har h\u00f8yde p\u00e5 4 etasjes bygg kote +77, og maksimal h\u00f8yde p\u00e5 5 etasjer kote +81. Det betyr at det tillates oppf\u00f8rt bygg p\u00e5 med 9,5 meter h\u00f8yde for rekkehus/lavblokk, og med 11,5 meter h\u00f8yde for blokkbebyggelsen mot s\u00f8r. Det er derfor kun to meters forskjell p\u00e5 maks koteh\u00f8yde p\u00e5 rekkehusene i 3 etasjer og blokkbebyggelsen p\u00e5 4 etasjer. Slik h\u00f8ydene er angitt og rekkehusene/ lavblokken utformet med den h\u00f8yeste delen mot uteoppholdsarealene vil den ogs\u00e5 skyggelegge uteoppholdsarealene mellom bebyggelsen store deler av dagen. Saksnummer PLAN-2022/20527 Side 5 av 11 Figur 9: Snitt av foresl\u00e5tt bebyggelse. I dokumentene oppgis at planlagt utbygging i felt BK har et bruksareal p\u00e5 2083 m2. Det planlegges for 13 rekkehus. Tilgrensende hensynssone (kulturmilj\u00f8 Paradis) m\u00e5 v\u00e6re f\u00f8rende for utformingen av rekkehusene, f.eks. n\u00e5r det gjelder lengder og variasjoner i taklandskapet. Maksimum h\u00f8yde m\u00e5 variere, takform m\u00e5 sikres, og det m\u00e5 sikres st\u00f8rre variasjon i h\u00f8yder. Vi ber om at saltak blir vurdert, noe som vil gi bedre lysforhold p\u00e5 uteoppholdsarealene, og vil v\u00e6re bedre tilpasset bebyggelsen i \u00c5sbakken. Hoveddelen av rekkehusbebyggelsen b\u00f8r v\u00e6re lavere enn foresl\u00e5tte maksimumsh\u00f8yde. Solforhold Plankonsulent mener \u00e5 ha dokumentert at tap av sol p\u00e5 fasader for nabobebyggelsen er minimal. Plan- og bygningsetaten mener at det b\u00f8r gj\u00f8res endringer for \u00e5 forbedre situasjonen for nabobebyggelsen mot \u00f8st. Plankonsulent viser til at det er gjort endringer i prosessen fra foresl\u00e5tte 6 til 5 etasjer for blokkbebyggelsen. Etter v\u00e5rt syn er dette ikke tilstrekkelig, b\u00e5de av hensyn til naboene, men ogs\u00e5 n\u00e5r det gjelder solforholdene p\u00e5 uteoppholdsarealene for den planlagte bebyggelsen. Kvalitetskravene i KPA er ikke godt nok dokumenterte. Vi minner om at krav i KPA er minimumskrav, og at det b\u00f8r etterstrebes tilfredsstillende kvalitet tilpasset det enkelte planforslag og omgivelser. Dersom det er testet ut ulike byggeh\u00f8yder som viser at det ikke gir store utslag for sol- forholdene m\u00e5 dette belyses i planbeskrivelsen. Vi kan ikke se at kvaliteter i planforslaget er godt nok dokumentert. Utnyttelsesgrad 1G: BKS 1354 + BBB 2451 = 3805 2G: BK 2083 + BB 1943 = 4026 Saksnummer PLAN-2022/20527 Side 6 av 11 Til offentlig ettersyn BKS (urbane rekkehus): 1625 x 100/1354=120% BRA. En utnyttelsesgrad p\u00e5 %-BRA=120% utgj\u00f8r et bruksareal p\u00e5 1625 m2. BBB (blokkbebyggelse): 5269 x 100/2451=215% BRA En utnyttelsesgrad p\u00e5 %-BRA=215% utgj\u00f8r et bruksareal p\u00e5 5269 m2 (6894) For hele eiendommen samlet (gnr. 12 bnr. 263) utgj\u00f8r planlagt prosjektet en utnyttelse p\u00e5 144% BRA (samlet m2 BRA \u2013 6894x100/ 4797 m2). 4797 er tomtens st\u00f8rrelse i Visgi fremkommer at tomten er 4795 (avvik p\u00e5 2 m2). Til begrenset h\u00f8ring BKS Areal 1992 m2 BBB Areal 1894 m2 Til 2 g behandling BK: %-BRA=100% - 2050 x100/2083 = 99,4 % BRA En utnyttelsesgrad p\u00e5 %-BRA=100 utgj\u00f8r et bruksareal p\u00e5 2083 m2. (m2 p\u00e5 utbyggingen er \u00f8kt, se informasjon over til offentlig ettersyn) BB: %-BRA=240% - 4600 x100/1943=237 % BRA (4600 er BRA, areal grunnflate m2 1943 BK og BB har andre st\u00f8rrelser enn ved offentlig ettersyn, ettersom det er innf\u00f8rt skille mellom feltene. Se figur 10. En utnyttelsesgrad p\u00e5 %-BRA=240% utgj\u00f8r et bruksareal p\u00e5 4663,2 m2. For hele eiendommen samlet (gnr. 12 bnr. 263) utgj\u00f8r planlagt prosjektet en utnyttelse p\u00e5 %- BRA=141% (samlet m2 BRA \u2013 6746 x 100/ 4797 m2). Det er derved \u00e5pnet opp for \u00f8kning p\u00e5 ca. 100 m2 (2050 + 4600=6650). I merknadsskjemaet (under endringsskjema) datert 12.06.2024 er det oppgitt at %-BRA for BK for \u00e5 v\u00e6re %-BRA=110%. Dette avviker fra plankart og informasjon i planbeskrivelsen. Vi ber om at dere informerer n\u00e6rmere om beregningsgrunnlaget i planbeskrivelsen, og de endringer som er foretatt etter offentlig ettersyn og begrenset h\u00f8ring, slik at det tydeliggj\u00f8res hvilke endringer som er foretatt. Endringene m\u00e5 komme tydeligere frem i planbeskrivelsen, og en forklaring p\u00e5 hvorfor blokkbebyggelsen har \u00f8kt %-BRA. Det fremkommer ikke om parkeringskjeller inng\u00e5r i beregningen. Saksnummer PLAN-2022/20527 Side 7 av 11 Figur 10: Feltene til offentlig ettersyn og til 2. g behandling Uteoppholdsarealer Illustrasjonsplanen er veiledende mens plankart og bestemmelser er juridisk bindende. I planforslaget er felles uteoppholdsareal beregnet ut fra illustrert bebyggelse og ikke ut fra plankart med fastsatte byggegrenser. Utforming, og plassering er ikke tilstrekkelig sikret i bestemmelsene. Byggegrensene i plankartet gjelder juridisk. Felles uteoppholdsareal er vist innenfor byggegrensen i plankart (gr\u00f8nn linje byggegrense, r\u00f8d linje felles uteoppholdsareal). Avstanden mellom byggegrensene m\u00e5 \u00f8kes og det m\u00e5 vises et reelt bilde og beregning av felles uteoppholdsarealer utenfor byggegrensen. Areal avsatt til lek og opphold er knapt og kan med fordel \u00f8kes. Slik planforslaget er utformet b\u00f8r alle boenheter sikres privat uteoppholdsareal i bestemmelsene, og ikke kun halvparten slik bestemmelse foreligger n\u00e5. Figur 11: Utklipp av Illustrasjonsplanen som er veiledende Saksnummer PLAN-2022/20527 Side 8 av 11 Formingsveileder Hensikten med en formingsveileder er \u00e5 vise og sikre gjennom bestemmelser intensjoner i planforslaget n\u00e5r det gjelder arkitektonisk utforming, materialbruk, farge og felles ute- oppholdsarealer. Vi vurderer at mottatt formingsveileder ikke er tydelig p\u00e5 dette. Eksempelvis er det vist til prosjekter med helt andre forutsetninger, form\u00e5l, h\u00f8yder, og areal for opparbeidelse av gr\u00f8nnstruktur, bredde p\u00e5 uteoppholdsarealer og h\u00f8yde p\u00e5 bygg, og prosjektene er derfor ikke sammenlignbare. Bilder og tekst henger ikke sammen med intensjonene i planforslaget. Det som vises til i formingsveiledren m\u00e5 ha en sammenheng med det som foresl\u00e5s i plankart og bestemmelser. Bilder av rekkehus i formingsveilederen er etter v\u00e5r vurdering ikke til etterf\u00f8lgelse og inspirasjon, og vurderes ikke \u00e5 tilf\u00f8re de kvaliteter en b\u00f8r etterstrebe her. Det vises til figur 8. Byarkitekten merket at illustrasjoner vist i formingsveileder har en betydning, og m\u00e5 velges med omhu. Byarkitekten viste bilder av rekkehus fra London til inspirasjon, og som ettersendes til forslagstiller etter m\u00f8tet. Merknadsskjema Etter v\u00e5r vurdering kommer ikke naboenes tilbakemeldinger tilstrekkelig frem i merknads- skjemaet. R\u00e5det for Byforming og arkitektur (RBA) frar\u00e5det forslaget som ble lagt ut til offentlig ettersyn. Vi vil derfor innhente ny uttale fra RBA til revidert planforslag, fortrinnsvis i m\u00f8tet i april. Andre tilbakemeldinger i m\u00f8tet (ikke utt\u00f8mmende): \u2022 Det m\u00e5 legges inn bestemmelsesomr\u00e5de, eller eget niv\u00e5 i plankart for parkeringskjeller. Det m\u00e5 redegj\u00f8res for st\u00f8rrelse og plassering av parkeringskjelleren og adkomst og h\u00f8yde og tilpasninger til innkj\u00f8ringen m\u00e5 tydelig komme frem. Parkering skal medregnes i %-BRA, noe som ikke er informert om i planforslaget. \u2022 Det ble vist til at det skal \u00e5pnes opp for at ett rekkehus kan etableres med dempet fasade. Bygg i st\u00f8ysone b\u00f8r fortrinnsvis utg\u00e5 av planforslaget. Dette ogs\u00e5 for \u00e5 \u00f8ke avstanden og attraktiviteten til AUT som blir innskrenket ved eventuell endring av veiforholdene. Dette ogs\u00e5 for \u00e5 unng\u00e5 en ekstra st\u00f8yskjerm i utearealet i nord (AUT). St\u00f8yskjerm i plankart b\u00f8r tas ut. \u2022 Areal avsatt til riggomr\u00e5de m\u00e5 tydeliggj\u00f8res i dokumentene (Bestemmelsesomr\u00e5de #1). Dette arealet m\u00e5 f\u00e5 s\u00e6rskilte krav om opparbeidelse slik at det ikke oppst\u00e5r misforst\u00e5else. AUT er vist som st\u00f8yutsatt \u00abgr\u00f8nt areal natur\u00bb, og m\u00e5 sikres opparbeiding. Vi foresl\u00e5r at det stilles rekkef\u00f8lgekrav om at arealet skal v\u00e6re opparbeidet f\u00f8r bebyggelse tas i bruk. \u2022 Forurenset grunn: Planomr\u00e5det er innenfor byjordsomr\u00e5de, i tillegg har tomten v\u00e6rt i bruk for et hagesenter siden 1970 tallet. Dette tilsier at det kan v\u00e6re forurenset grunn p\u00e5 tomten. Vi aksepterer at grunnunders\u00f8kelsene utsettes til byggesak siden dette ikke er avklart tidligere i saksbehandlingen. Forholdene m\u00e5 omtales i planbeskrivelsen, bestemmelsene og fremkomme ROS-analysen. \u2022 RTP: Forslagsstiller har inng\u00e5tt en avtale med bruk av Sammen sitt renovasjons- anlegg. Plankonsulent har utarbeidet dokumentasjon som oversendes til BIR om foresl\u00e5tt renovasjonsl\u00f8sning. Vi ber om at det foreligger positiv uttalelse fra BIR om sambruk av renovasjonsanlegget til Sammen f\u00f8r planforslaget oversendes til politisk behandling. Saksnummer PLAN-2022/20527 Side 9 av 11 \u2022 Veitegninger/tekniske planer sendes Bymilj\u00f8etaten (BME) for uttale. Vi vil be om uttale til plankart og bestemmelser. Aksept fra veieier til veiutformingen kan ikke skyves p\u00e5 til byggesak. Planbeskrivelsen Vi har flere merknader til planbeskrivelsen. Det er ikke foretatt tilstrekkelig kvalitetskontroll, ettersom det er oppdaget flere feil, mangler og uoverensstemmelser mellom dokumentene. Bl.a. henvises det til Fantoftvegen 6 (adressen finnes ikke i kart) 11 ganger i plan- beskrivelsen til tross for at eiendommen er tatt ut av planforslaget tidlig i prosessen. Dette kan virke forvirrende for beslutningstakere. Konklusjon og videre fremdrift \u00c5 sikre \u00f8kt avstand mellom feltene slik plan- og bygningsetaten ettersp\u00f8r mener plankonsulent er utfordrende med tanke p\u00e5 \u00f8nsket fleksibilitet i planen, men at de vil vurdere \u00e5 endre bestemmelsene p\u00e5 dette punkt. Vi fastholder at byggegrenser mellom feltene m\u00e5 revurderes, samt byggegrensen til Fantoftvegen, og at minimumsbredder blir sikret b\u00e5de i plankart og bestemmelser. Plan- og bygningsetatens viktigste tilbakemelding er at intensjonene som er formidlet gjennom prosessen ikke er tilstrekkelig sikret i de juridiske dokumentene. Dette gjelder b\u00e5de plankart og bestemmelser. Forslagstiller har igjennom prosessen v\u00e6rt \u00e5pen p\u00e5 at eiendommen skal selges etter at planforslaget er vedtatt. Slik planforslaget er mottatt er de ytre rammene, etter v\u00e5r vurdering, ikke tilstrekkelig sikret og konsekvensene av bestemmelsene og plankartet hindrer ikke et u\u00f8nsket resultat. Videre viser plan- og bygningsetaten til at det tidligere er gitt tilbakemeldinger om reduksjon av byggeh\u00f8yde, samt inntrukken toppetasje. Forslagsstiller \u00f8nsker ikke \u00e5 foreta disse reduksjonene. I m\u00f8tet var det enighet om at plandokumentene revideres. Partene er ikke enige om f\u00f8lgende: \u2022 Byggeh\u00f8yder \u2022 Byggegrense mot Fantoftvegen Oppf\u00f8lgingspunkt Ansvarlig Frist Reviderte dokumenter Forslagsstiller snarest Planmateriale til behandling Alt planmateriell skal utarbeides av fagkyndige, og v\u00e6re i samsvar med etatens kravspesifikasjon. Komplett reguleringsplanforslag skal best\u00e5 av f\u00f8lgende oppdatert materiell oversendt samlet. Ved sp\u00f8rsm\u00e5l kan saksbehandler kontaktes p\u00e5 telefon 40813111, eller e-post Gudrun.Stefansdottir@bergen.kommune.no. Ved videre kontakt i denne sak, referer til saksnummer PLAN-2022/20527. Saksnummer PLAN-2022/20527 Side 10 av 11 Med hilsen Plan- og bygningsetaten Gudrun E Stefansdottir Saksbehandler >>>>>>>>>>>> Dette dokumentet er godkjent elektronisk. Kopi til: Fantoft Eiendom AS \u00d8vre Fantoft\u00e5sen 45 5072 BERGEN Vedlegg: Planbeskrivelsen og formingsveileder ettersendes til plankonsulent via WeTransfer med v\u00e5re merknader Saksnummer PLAN-2022/20527 Side 11 av 11 "
}