{
  "dokument_id": "9d07d4ca-e271-5ff3-a7cd-c646494bbeee",
  "doc_type": "case_attachment",
  "kommune": 4601,
  "tittel": "Reguleringsbestemmelser datert 26.11.2024",
  "url": "https://bergen.kommune.no/politikere-utvalg/api/fil/bk360/11745452/Reguleringsbestemmelser-datert-26-11-2024",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 Fana, gnr. 40 bnr. 354 mfl. S\u00e6tervegen Nasjonal arealplan-ID 4601_66320000 Saksnummer 2018/20619, 2022/20557 Vedtatt av bystyret dd.mm.\u00e5\u00e5\u00e5\u00e5 Siste revisjonsdato bestemmelser 26.11.2024 (vedtatt av bystyret) Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) 1. Planens hensikt Hovedhensikten med planforslaget er tilretteleggelse for boligform\u00e5l i form av rekkehus. Planen legger til rette for 8 boenheter med tilh\u00f8rende felles uteoppholdsareal og infrastruktur. Maksimal h\u00f8yde p\u00e5 byggene er to og tre etasjer. Byggene p\u00e5 tre etasjer skal oppf\u00f8res med saltak, byggene p\u00e5 to etasjer skal oppf\u00f8res med flate tak med unntak av loftstue med saltak. Adkomst til planomr\u00e5det er fra Hjortevegen og det er lagt opp til lav parkeringsdekning grunnet den sentrale beliggenheten med kort veg til bybane og andre offentlige og private servicetilbud. Planomr\u00e5dets st\u00f8rrelse er p\u00e5 2,4 daa. Planlagt maks %BRA er 130 %. 2. Fellesbestemmelser for hele planomr\u00e5det Estetisk utforming 2.1. Illustrasjonsplan, datert 05.11.2024 er retningsgivende for disponering og utforming av planomr\u00e5det. 2.2. Alle nye bygg med tilh\u00f8rende utomhusareal skal ha h\u00f8y kvalitet i utforming og materialbruk. Det skal etterstrebes god funksjonell og arkitektonisk helhetsvirkning i samsvar med eksisterende omgivelser, og i tr\u00e5d med dagens bygningsteknologi. 2.3. Ny boligbebyggelse skal oppf\u00f8res med fasader i naturmaterialer som trespon, trekledning og tegl. Fasadene skal best\u00e5 av minimum to materialer for \u00e5 skape variasjon. Bebyggelsen skal fremst\u00e5 som fem volum som bygges sammen i to rekker med hhv. 3 og 5 boenheter. Disse fem Side 1 av 7 Reguleringsbestemmelser Arealplan-ID 4601_66320000 volumene skal defineres med horisontale og vertikale sprang i oppbyggingen. For \u00e5 dempe h\u00f8yden skal det v\u00e6re et minimum et bytte av material vertikalt i volumene. Det skal unng\u00e5s bruk av reflekterende fasadematerialer. 2.4. Det tillates solcellepanel p\u00e5 tak inn mot det indre g\u00e5rdsrommet i f_BUT. 2.5. Det skal etableres trappetilkomst fra f_SV1 mot kollen i f_BUT, mellom de to nye bygningskroppene innenfor BKS. 2.6. Det skal etableres trinnfri adkomst fra f_SV1 mot kollen i f_BUT, innenfor BKS. Adkomsten skal ha maksimum stigning p\u00e5 1:8. Terrengbehandling 2.7. Terrenginngrep skal v\u00e6re sk\u00e5nsomme, og nytt terreng skal tilpasses tilst\u00f8tende terreng. Synlige murer over 3 meter skal avtrappes 1 meter per 3 meter for \u00e5 dempe h\u00f8ydevirkning. Un\u00f8dvendig utsprenging skal unng\u00e5s. Kolle innenfor areal satt til uteopphold skal tilbakef\u00f8res i s\u00e5 stor grad som mulig. God massebalanse skal vektlegges. Ubebygde omr\u00e5der skal gis en estetisk tiltalende form og behandling. I mellomrommet mellom byggene i \u00f8st, der det er trapp opp til felles uteareal, skal det med unntak av trapp og innkj\u00f8ring til parkering trappes av murer slik at disse har maksimal h\u00f8yde p\u00e5 1,5 meter pr. avtrapping. Det skal beplantes mellom murene. 2.8. Skj\u00e6ringer og fyllinger skal plantes til, eller behandles p\u00e5 annen tiltalende m\u00e5te. Det skal legges s\u00e6rlig vekt p\u00e5 en tiltalende utforming av overgangen mot uber\u00f8rt terreng. 2.9. Terrenget skal avtrappes og tilbakefylles mot boligene i felt BKS for \u00e5 ha minimalt med forst\u00f8tningsmurer. Ev. forst\u00f8tningsmurer og terrassereringer i terreng skal oppf\u00f8res i naturstein eller tegl, eventuelt i en kombinasjon. 2.10. All beplantning skal skje ved bruk av stedegne pollinatorvennlige planter, og inkludere bruk av frukttr\u00e6r og b\u00e6rbusker. Overvannsh\u00e5ndtering 2.11. VA-rammeplan datert 05.07.2023 er retningsgivende for videre detaljprosjektering og byggesaksbehandling. Hovedprinsippene i VA-rammeplan er bindende. Bygge og anleggsfase 2.12. Det skal utarbeides en rigg- og marksikringsplan for bygge- og anleggsfasen. Planen skal redegj\u00f8re for: \u2022 Sikring av bygge- og anleggsomr\u00e5det. \u2022 Trafikkavvikling \u2022 Tiltak for \u00e5 ivareta myke trafikanters sikkerhet. \u2022 Ivaretakelse av trafikksikkerheten i forbindelse med bruk av og ferdsel med anleggsmaskiner og tunge kj\u00f8ret\u00f8y. \u2022 Gjennomf\u00f8ring av st\u00f8ykartlegging og st\u00f8ym\u00e5linger samt implementering av st\u00f8ytiltak og bruk av metoder og maskinerier som st\u00f8yer minst mulig. \u2022 Varsling og informasjon til naboer i god tid om spesielt st\u00f8yende og/eller risikofylte aktiviteter. \u2022 Implementering av st\u00f8vforebyggende tiltak. \u2022 Midlertidig omlegging av VA-anlegg. \u2022 Ivaretakelse og sikring av eksisterende vegetasjon. 2.13. Byggvarme og t\u00f8rk skal v\u00e6re utslippsfritt, og bygge- og anleggsplassen skal v\u00e6re fossilfri. 2.14. Maksimal mengde generert byggavfall skal v\u00e6re 25 kg/m2 BRA. Side 2 av 7 Reguleringsbestemmelser Arealplan-ID 4601_66320000 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr. 1) 3.1.1. Fellesbestemmelser for bebyggelse og anlegg (felt BKS, BUT, BRE) (\u00a7 12-5 nr. 1) 3.1.1.a. Bebyggelse skal oppf\u00f8res innenfor byggegrensen som er vist i plankart. Der byggegrensen ikke er synlig p\u00e5 plankart ligger den i form\u00e5lsgrensen. 3.1.1.b. Innenfor BKS og f_BUT tillates det \u00e5 etablere trapper, gangareal, murer, gjerder og andre mindre tiltak utenfor byggegrensen, inntil 1 meter fra naboeiendom. Det vises til byggesaksforskriften for definisjon av mindre tiltak. 3.1.2. Boligbebyggelse \u2013 konsentrert sm\u00e5husbebyggelse (felt BKS) Utforming 3.1.2.a. Innenfor BKS skal det etableres 8 boligenheter i to rekker, best\u00e5ende av tre og fem boenheter. Illustrasjonsprosjekt datert 29.05.2024 er retningsgivende for utforming av bebyggelsen. Byggemateriale i etasjeskiller, yttervegger og tak over kjellerniv\u00e5 skal i hovedsak v\u00e6re av tre. For \u00e5 oppn\u00e5 tilstrekkelig global statikk tillates det at det legges inn elementer av st\u00e5l eller betong. 3.1.2.b. Innenfor BKS skal det etableres interne gangveger, murer, trapper og markterrasse m.m. 3.1.2.c. Boenhetene skal ha minimum aksebredde p\u00e5 4,3 meter. 3.1.2.d. Den ytterste boligenheten i nordvest, og den ytterste boligenheten i s\u00f8rvest skal maksimalt ha to etasjer. Resterende boligenheter skal ha maksimalt tre etasjer. 3.1.2.e. Boenhetene skal v\u00e6re minst 120 m2 BRA og skal ha direkte tilkomst til terreng fra to sider av huset. 3.1.2.f. Avstanden mellom de to bygningskroppene skal v\u00e6re minimum 6 meter. 3.1.2.g. Del av inngangsparti skal trekkes minimum 1 meter inn og det skal etableres en kantsone med rom for beplantning og/eller privat m\u00f8blering mellom bebyggelsen og f_SV1-2. 3.1.2.h. Det skal etableres skjerming i form av vegetasjon eller gjerde mellom BKS og gnr. 40 bnr. 432 / gnr. 40 bnr. 206. Byggeh\u00f8yder 3.1.2.i. Bebyggelsen skal ha saltak. Minimum takvinkel skal v\u00e6re 15 grader. Det tillates skorstein inntil 1 meter over m\u00f8ne. 3.1.2.j. Bebyggelse som har maksimal m\u00f8neh\u00f8yde k +71,5 skal ha en maksimal gesimsh\u00f8yde p\u00e5 k +69,5. Bebyggelse som har maksimal m\u00f8neh\u00f8yde k +71,0 skal ha en maksimal gesimsh\u00f8yde p\u00e5 k +69,0. Det tillates takterrasser p\u00e5 endehusene i nord og i s\u00f8r, med rekkverk p\u00e5 1 meter over gulvniv\u00e5. 3.1.2.k. Terrassen i nord er p\u00e5 maksimalt k +67,5 og i s\u00f8r k +66,5. 3.1.2.l. P\u00e5 endehusene tillates takstuer p\u00e5 inntil 25 m2 med utgang til takterrasse p\u00e5 disse to enhetene. Takstuene skal ha skr\u00e5tt tak, og skal trekkes tilbake minimum 1 meter fra gesims mot nabogrense i nordvest og s\u00f8r\u00f8st. Takstuene skal ha minimum 1,0 meter lavere m\u00f8ne enn tilliggende tak. Byggegrenser 3.1.2.m. Parkeringsplass for bil p\u00e5 grunnen og parkeringsgarasje for bil og sykkel tillates etablert utenfor byggegrensen, som vist i illustrasjonsplan datert 05.11.2024. Side 3 av 7 Reguleringsbestemmelser Arealplan-ID 4601_66320000 Parkering og sykkelparkering 3.1.2.n. Det skal etableres parkering for bil og sykkel i felles parkeringsanlegg under bakken med adkomst via f_SV1. Parkeringsgarasjen skal etableres innenfor bestemmelsesomr\u00e5de #1. 3.1.2.o. Det skal etableres 6 biloppstillingsplasser i parkeringsgarasjen og 1 biloppstillingsplass utend\u00f8rs som vist i illustrasjonsplan. Til sammen 7 biloppstillingsplasser. Alle biloppstillingsplassene skal etableres med ladepunkt for elbil. 3.1.2.p. Minimum 10% av biloppstillingsplassene skal v\u00e6re utformet for personer med nedsatt funksjonsevne. Plassene skal ha en bredde p\u00e5 minimum 4,5 meter og lengde p\u00e5 minimum 6 meter, og skal ligge i n\u00e6rheten av inngangsparti. 3.1.2.q. Det skal etableres 30 sykkelparkeringsplasser. Minst 5 av parkeringsplassene skal v\u00e6re dimensjonert og tilrettelagt med str\u00f8muttak for el-sykler. Adkomst 3.1.2.r. Adkomst til bebyggelsen skal v\u00e6re fra kommunal veg Hjortevegen, via felles veg f_SV1-2. 3.1.2.s. Det tillates ikke ytterligere utvidet bruk av f_SV1-2 utover bruken for de eksisterende boligene og de 8 nye planlagte enhetene. Dokumentasjonskrav 3.1.2.t. Sammen med s\u00f8knad om tillatelse til tiltak i BKS skal det vedlegges terrengsnitt med oppriss av eventuelle murer og en utomhusplan i m\u00e5lestokk 1:200 eller 1:500. Utomhusplanen skal vise hvordan plankart og bestemmelsene er oppfylt. F\u00f8lgende skal vises: \u2022 H\u00f8yde p\u00e5 eksisterende og planlagt terreng. \u2022 Omriss av alle planlagte bygg. \u2022 Forholdet til nabobygg. \u2022 Tekniske installasjoner. \u2022 Materialbruk p\u00e5 utomhusarealene med utforming og opparbeiding av terreng, og hvordan h\u00f8ydeforskjeller tas opp ved terrengtilpassing. \u2022 Skj\u00e6ringer, fyllinger, murer og gjerder. \u2022 M\u00f8blering og belysning i uteomr\u00e5der. \u2022 Gang- og trappeforbindelser til, gjennom og internt i utbyggingsomr\u00e5det. \u2022 Ny beplanting og tr\u00e6r/vegetasjon som skal bevares/tilplantes. \u2022 Plassering og utforming av kj\u00f8readkomst og utend\u00f8rs parkering. \u2022 Renovasjonsl\u00f8sning og oppstillingsplass. \u2022 Ev. ledelinjer. 3.1.2.u. Ved s\u00f8knad om tillatelse til tiltak skal det leveres en farge- og materialpalett som viser innfrielse av 2.3. 3.1.2.v. Ved s\u00f8knad om tillatelse til tiltak skal det sendes inn beplantningsplan med skriftlig redegj\u00f8relse, jf. 2.10. 3.1.2.w. Ved s\u00f8knad om igangsettelse skal det sendes inn en rigg- og marksikringsplan for bygge- og anleggsfasen med skriftlig redegj\u00f8relse av 2.12. Side 4 av 7 Reguleringsbestemmelser Arealplan-ID 4601_66320000 3.1.2.x. Ved s\u00f8knad om tillatelse til tiltak skal det foreligge en tiltaksplan for h\u00e5ndtering av fremmede arter utarbeidet av fagkyndig. Denne skal omfatte hvilke tiltak som er n\u00f8dvendig b\u00e5de for arter som kan h\u00e5ndteres lokalt i planomr\u00e5det og som krever tiltak ved masseh\u00e5ndtering. 3.1.2.y. F\u00f8r s\u00f8knad om igangsettingstillatelse skal det dokumenteres at krav til bygge- og anleggsfasen er oppfylt, jf. 2.13 og 2.14. 3.1.3. Uteoppholdsareal (felt BUT) 3.1.3.a. Det skal etableres minimum 40 m2 uteoppholdsareal per boenhet, der maks 50 % kan v\u00e6re p\u00e5 tak/altan. Minimum 50 % skal utformes som felles uteoppholdsareal. Det skal v\u00e6re minimum 7 m2 privat uteoppholdsareal per boenhet. Privat uteoppholdsareal kan etableres p\u00e5 balkong, terrasse eller i hage. 3.1.3.b. Uteoppholdsarealer som inng\u00e5r i arealkravet, skal ha f\u00f8lgende kvaliteter: \u2022 Skjermet mot st\u00f8y, forurensing og trafikkfare. \u2022 Hensiktsmessig utforming med vekt p\u00e5 \u00e5 skape et variert og bredt tilbud for alle aldersgrupper. \u2022 Det skal v\u00e6re god og sikker tilgjengelighet fra bolig. \u2022 Gode solforhold og klimatisk skjermet (sol p\u00e5 minst 50% av arealet i fire timer ved v\u00e5rjevnd\u00f8gn). \u2022 Opparbeides med god og varig kvalitet. 3.1.3.c. Areal som ikke ligger p\u00e5 naturterreng, skal opparbeides med b\u00e6reevne og utforming slik at permanent vegetasjonsdekke inkludert hekker/busker kan etableres med jorddybde p\u00e5 60 cm. 3.1.3.d. f_BUT skal m\u00f8bleres med utem\u00f8bler og mindre lekeapparat. Hvorav ett av lekeapparatene skal v\u00e6re universelt utformet. Det legges og opp til frilek. 3.1.4. Renovasjonsanlegg (felt BRE) 3.1.4.a. Innenfor felt f_BRE skal det etableres oppstillingsplass for s\u00f8ppelspann, i henhold til renovasjonsteknisk plan. Arealet skal gis en estetisk tiltalende utforming. 3.2. Samferdselsanlegg og teknisk infrastruktur (\u00a7 12-5 nr. 2) 3.2.1. Fellesbestemmelser for samferdselsanlegg og teknisk infrastruktur (felt SV, SVG) 3.2.1.a. Arealer for samferdselsanlegg og teknisk infrastruktur skal opparbeides i samsvar med bredde og kurvatur vist p\u00e5 plankartet og etter godkjente tekniske planer. Mindre tilpasninger p\u00e5 inntil 0,5 m innbyrdes mellom de ulike samferdselsform\u00e5lene er tillatt. Slike justeringer skal v\u00e6re godkjent av rette vegmyndighet. 3.2.1.b. Adkomster til eksisterende boligeiendommer er vist som avkj\u00f8rselspiler i plankartet. Plasseringen av avkj\u00f8rselspilene er ikke juridisk bindende og kan tilpasses langs form\u00e5lsgrensen. Funksjons- og kvalitetskrav 3.2.1.c. Veger skal opparbeides med fast toppdekke. 3.2.2. Veg (felt f_SV1 \u2013 f_SV2) 3.2.2.a. P\u00e5 del av f_SV1, foran trapp mellom de to bygningskroppene, skal det benyttes et annet type dekke enn p\u00e5 resten av vegen, for eksempel brostein. 3.2.2.b. Gjennomkj\u00f8ring mellom f_SV1 og f_SV2 tillates ikke, med unntak for utrykningskj\u00f8ret\u00f8y. 3.2.2.c. f_SV2 er adkomstveg til eksisterende bebyggelse i S\u00e6tervegen, gnr. 40 bnr. 379. Arealet mellom f_SV1 og f_SV2 stenges av med bom. Side 5 av 7 Reguleringsbestemmelser Arealplan-ID 4601_66320000 3.2.3. Annen veggrunn \u2013 gr\u00f8ntareal (felt f_SVG1- f_SVG2 og o_SVG3) 3.2.3.a. Arealene skal kun benyttes til tiltak som tilh\u00f8rer veganlegget. Det kan etableres fyllinger, skj\u00e6ringer, rekkverk, murer, lyktestolper og liknende som ikke er til hinder for fri sikt eller drift og vedlikehold av veganlegget. 3.2.3.b. o_SVG1 skal opparbeides med god infiltrasjonskapasitet og revegeteres i samsvar med bestemmelse 2.11. 4. Hensynssoner (\u00a7\u00a7 12-6, 12-7 og 11-8) 4.1. Sikrings-, st\u00f8y- og faresoner (\u00a7 11-8 a) (sone H140) 4.1.1. Frisiktsone H140 ved vegkryss skal ha fri sikt 0,5 meter over vegh\u00f8yde ved tilst\u00f8tende veger. 5. Bestemmelsesomr\u00e5der 5.1. Bestemmelsesomr\u00e5de (omr\u00e5de #1) 5.1.1. Innenfor bestemmelsesomr\u00e5det skal det etableres felles parkeringsanlegg for bil og sykkel, jf. pkt. 3.1.2.n \u2013 3.1.2.q. 6. Rekkef\u00f8lgebestemmelser (\u00a7 12-7 nr. 10) 6.1. Utbyggingsavtale \u2013 sikret opparbeidet (felt BKS) 6.1.1. Rekkef\u00f8lgekrav der tiltaket alternativt kan v\u00e6re \u00absikret opparbeidet\u00bb, er oppfylt n\u00e5r tiltakshaver/grunneier har inng\u00e5tt utbyggingsavtale med Bergen kommune og oppfylt sine forpliktelser i henhold til avtalen, jf. plan- og bygningslovens kap. 17. 6.2. F\u00f8r rammetillatelse (felt BKS) 6.2.1. Ved s\u00f8knad om rammetillatelse skal dokumentasjon iht. bestemmelse 3.1.2.t. - 3.1.2.v. og 3.1.2.x. sendes inn. 6.3. F\u00f8r igangsettingstillatelse (felt BKS, BUT, SKV, SGS, SF, SVT, SVG) 6.3.1. F\u00f8r det gis igangsettingstillatelse skal dokumentasjon iht. bestemmelse 3.1.2.w. og 3.1.2.y. sendes inn. 6.3.2. F\u00f8r det kan gis igangsettingstillatelse til bebyggelse i felt BKS skal o_SKV1-2, o_SGS1-3, o_SF1-3, o_SS, o_SVT1-6, o_SVG1-9 og o_SKF1-2 i plan 4601_65700000 v\u00e6re opparbeidet eller sikret opparbeidet. 6.4. F\u00f8r bebyggelse tas i bruk (felt BKS) 6.4.1. Adkomstveger f_SV1 og f_SV2 skal v\u00e6re ferdigstilt. 6.4.2. Felles uteoppholdsareal f_BUT skal v\u00e6re ferdigstilt i samsvar med bestemmelse 3.1.3. 6.4.3. Renovasjonsl\u00f8sning for BKS, felt f_BRE, skal v\u00e6re ferdigstilt iht. RTP i samsvar med bestemmelse 3.1.4. 6.4.4. Innend\u00f8rs sykkelparkering i felles parkeringsgarasje innenfor bestemmelsesomr\u00e5de #1 for sykler skal v\u00e6re ferdig opparbeidet. 6.4.5. 6 biloppstillingsplasser i parkeringsgarasje innenfor bestemmelsesomr\u00e5de #1 med ladepunkt for elbil, samt 1 utend\u00f8rs biloppstillingsplass skal v\u00e6re ferdigstilt innenfor felt BKS. Side 6 av 7 Reguleringsbestemmelser Arealplan-ID 4601_66320000 7. Eierform (\u00a7 12-7 nr. 14) 7.1. Offentlige arealform\u00e5l 7.1.1. F\u00f8lgende arealer skal v\u00e6re offentlige: \u2022 Energianlegg, o_BE. \u2022 Annen veggrunn \u2013 gr\u00f8ntareal, o_SVG3 7.2. Felles arealform\u00e5l 7.2.1. f_BRE skal v\u00e6re felles for BKS. 7.2.2. f_BUT skal v\u00e6re felles for BKS. 7.2.3. f_SV1 skal felles v\u00e6re for gnr. 40 bnr. 1826, 1814, 545, 546 og 547 og 354. 7.2.4. f_SV2 skal v\u00e6re felles for gnr. 40 bnr. 379 og gir gangbar adkomst for nordlig del av ny bebyggelse i BKS. 7.2.5. f_SVG1-2 skal v\u00e6re felles for gnr. 40 bnr. 354, 545, 546, 547, 1814 og 1826. Dokumenter som gis juridisk virkning gjennom henvisning i bestemmelsene VA-rammeplan, Haugen VVA AS, datert 05.07.2023. Dokumenter som gj\u00f8res retningsgivende Illustrasjonsprosjekt, datert 29.05.2024. Illustrasjonsplan, datert 05.11.2024. Renovasjonsteknisk plan, datert 29.09.2020. Side 7 av 7 Reguleringsbestemmelser Arealplan-ID 4601_66320000 "
}