{
  "dokument_id": "3d6463a8-103b-5a02-9db5-9146cd876c15",
  "doc_type": "case_presentation",
  "kommune": 5501,
  "tittel": "Skj\u00f8nnsmedlemmer 2025-2028 - Forslag fra Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001712239",
  "tekst": "Arkivsaksnr. 24/00170-12 Saksbehandler Line Vatne Saksgang M\u00f8tedato Formannskapet 14.05.2024 Kommunestyret 22.05.2024 Skj\u00f8nnsmedlemmer 2025-2028 - Forslag fra Troms\u00f8 kommune Kommunedirekt\u00f8rens innstilling til vedtak: Troms\u00f8 kommune foresl\u00e5r skj\u00f8nnsmedlemmer jf. oversikten i vedlegg 1. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Forslag p\u00e5 skj\u00f8nnsmedlemmer for perioden 2025-2028. Saksutredning Oppnevning av skj\u00f8nnsmedlemmer er hjemlet i skj\u00f8nnsprosessloven \u00a7 14: \u00abI hvert fylke skal det v\u00e6re et utvalg av skj\u00f8nnsmedlemmer som oppnevnes av fylkestinget etter forslag fra tingrettene og fra kommunestyrene. Oppnevningen foretas innen 15. oktober \u00e5ret etter hvert kommunestyrevalg, og gjelder for fire \u00e5r fra 1. januar det p\u00e5f\u00f8lgende \u00e5r. Utvalget skal ha s\u00e5 mange medlemmer fra hvert domssogn som departementet fastsetter. Ved fastsettingen av antallet tas hensyn til hvor mange skj\u00f8nnssaker det vanligvis er i domssognet. Ved oppnevningen skal det tas sikte p\u00e5 at utvalget f\u00e5r en allsidig sammensetning, og at de som oppnevnes har kyndighet p\u00e5 et eller flere omr\u00e5der som vanligvis ber\u00f8res ved skj\u00f8nn. Reglene i domstolloven \u00a7 70, unntatt annet ledd nr. 1 om en \u00f8vre aldersgrense, \u00a7\u00a7 71 til 74 og \u00a7 79 gjelder tilsvarende. Det samme gjelder retten til fritak p\u00e5 grunn av utf\u00f8rt tjeneste etter domstolloven \u00a7 90 f\u00f8rste ledd annet punktum.\u00bb Troms fylkeskommune opplyser i brev av 22.04.2024 at det skal foresl\u00e5s 25 skj\u00f8nnsmedlemmer fra Troms\u00f8 kommune, samt at forslaget b\u00f8r inneholde 20 % flere navn enn det som skal velges. Det er i samme brev fastsatt frist for forslag til 06.05.2024. Troms fylkeskommune er orientert om at saken behandles av kommunestyret 22. mai. Nord-Troms og Senja tingrett har opplyst \u00e5 ha behov for meddommere med spesialisert kompetanse. S\u00e6rlig behov for kompetanse om ulike sider av bruk, drift og omsetning av fast eiendom, samt kompetanse om fiskeri- og havbruk. Det er i kommunen rekruttert skj\u00f8nnsmedlemmer gjennom p\u00e5melding p\u00e5 nett, og deretter gjennomf\u00f8rt en utvelgelse i henhold til gitte kriterier. Konklusjon Troms\u00f8 kommune foresl\u00e5r 30 skj\u00f8nnsmedlemmer for perioden 2025-2028. Vedtakskompetanse Kommunestyret, jf. domstolloven \u00a7 66. Vedlegg Vedlegg 1 - Skj\u00f8nnsmedlemmer 2025-2028 - forslag til fylkestinget i Troms 2 "
}