{
  "dokument_id": "8b0e7f08-3930-540f-99f0-d1ad3a7364b8",
  "doc_type": "case_attachment",
  "kommune": 4601,
  "tittel": "Fagnotat datert 14.08.2023",
  "url": "https://bergen.kommune.no/politikere-utvalg/api/fil/bk360/8860387/Fagnotat-datert-14-08-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14228-3 (Arbeidssted) Saksbehandler: Ingvild Bergan Dato: 14.08.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 153 bnr 406. Herman Grans vei 46. Anlegging av 3 parkeringsplasser, st\u00f8ttemur og terrengarbeid Advisorwest AS klager 23.06.2023, p\u00e5 vegne av tiltakshaver, Sameiet Hvem klager? Herman Grans vei 46. Anlegning av 3 nye parkeringsplasser for elbil. Ny st\u00f8ttemur og Tiltaket terrengarbeider. Vedtak om avslag 05.06.2023, jf. pbl \u00a7 19-2, jf reguleringsplanens form\u00e5l Vedtaket fortau og byggegrense til kommunal vei, samt kommuneplanens arealdel \u00a7 14.3.4 krav om uteareal. KPA2018 viser eiendommen som ytre fortetningssone og den ligger innenfor hensynssone Historisk senter Laksev\u00e5g. Eiendommen omfattes Planstatus av reguleringsplan 40280000, Laksev\u00e5g Herman Grans vei, ikrafttredelsesdato 21.02.1965 og er regulert til vei fortau. Tiltaket vil skape bedre fremkommelighet i veien og gi bedre siktforhold og sikkerhet for myke trafikanter. Visuelle kvaliteter og kulturelle verdier Klagegrunner er ivaretatt. Reguleringsplanen er gammel, og form\u00e5let fortau vil uansett ikke bli realisert. Uteoppholdsarealet langs veien benyttes ikke, og det vil v\u00e6re mer samfunnsnyttig \u00e5 skape bedre plass langs veien. Behov for ytterligere Nei saksbehandling ved eventuell omgj\u00f8ring Vedtak datert 05.06.2023 opprettholdes. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.2 Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven (pbl) \u00a7 21-3, og bekrefter at det ikke er mottatt noen merknader Byantikvaren har gitt uttalelse datert 31.05.2023, hvor det oms\u00f8kte tiltaket ikke anbefales, fordi det kommer i konflikt med kulturmilj\u00f8et. Bymilj\u00f8etaten har gitt uttalelse datert 16.05.2023, hvor det oms\u00f8kte tiltaket vurderes negativt, av hensyn til blant annet trafikksikkerhet og \u00f8nske om \u00e5 unng\u00e5 privatisering av n\u00e5v\u00e6rende, allment tilgjengelig parkeringsareal. Klager opplyser i brev 01.08.2023 at Bergen brannvesen har v\u00e6rt p\u00e5 befaring, og at de deler klagers vurdering av at sikker tilkomst er vanskelig. Det opplyses at brannvesenet vil sende et formelt notat fra befaringen. Notatet vil bli ettersendt dette fagnotatet. 2. Om klagen Klagen kan hovedsakelig oppsummeres i f\u00f8lgende punkter: \u2022 Herman Grans vei er smal, og den oms\u00f8kte parkeringsplassen vil gi et av de trangeste partiene mer plass, noe som kan v\u00e6re nyttig for n\u00f8detater, BIR og andre \u2022 Eksisterende mur er allerede svekket, og vil snart trenge rehabilitering \u2022 Bymilj\u00f8etaten b\u00f8r revurdere sin uttalelse med tanke p\u00e5 sikkerhet, da tiltaket blant annet vil gi bedre siktforhold, bedre sikkerhet for myke trafikanter o.l. \u2022 Arealform\u00e5let gangvei er ikke realistisk lenger, da reguleringsplanen er fra 1965 uten bestemmelser \u2022 Kulturmilj\u00f8et og visuelle kvaliteter blir godt ivaretatt med tiltaket. Det er mange ulike l\u00f8sninger for tilkomst og parkering i gaten allerede, og mange tiltak som strider mot arealform\u00e5let gangvei \u2022 Muren som oms\u00f8kes vil ikke avvike fra omkringliggende murer, men oppf\u00f8res i tilsvarende kvaliteter, i minst mulig st\u00f8rrelse. Dersom det skulle blitt opparbeidet gangvei jf plankartet p\u00e5 denne strekningen i gaten vil det bli behov for tilsvarende murer og arbeid. \u2022 Uteoppholdsarealene langs veien hvor tiltaket er oms\u00f8kt er ikke av slike kvaliteter at det nyttes som uteoppholdsareal. Det vil v\u00e6re en mer samfunnsnyttig l\u00f8sning \u00e5 lage bedre plass langs veien. Saksnummer KLAGE-2023/14228 Side 2 av 8 Det vises til klagen i sin helhet. 3. Vurdering av klagen Vi kan ikke se at det er nye, relevante opplysninger i klagen som gj\u00f8r at s\u00f8knaden skal sendes til ny uttalelse hos Bymilj\u00f8etaten. Vi kan heller ikke se at det fremkommer opplysninger som gj\u00f8r at v\u00e5rt vedtak om avslag skal omgj\u00f8res. 3.1 Dispensasjon fra arealform\u00e5let i reguleringsplan, avstand til kommunal vei og KPA 2018 \u00a7 14.3 krav om uteoppholdsareal Det s\u00f8kes om anlegging av 3 nye parkeringsplasser for elbil, samt ny st\u00f8ttemur og terrengarbeider. Tiltaket kommer i strid med reguleringsplanen med hensyn til regulert fortau og avstand til kommunal vei, samt KPA2018 \u00a7 14.3 om uteoppholdsareal. Da vurderingstemaene i stor grad er overlappende vil dispensasjonss\u00f8knadene i det f\u00f8lgende bli vurdert samlet. Bilde 1. Dagens situasjon. Hermann Grans vei 46 til venstre p\u00e5 bildet. Saksnummer KLAGE-2023/14228 Side 3 av 8 Det f\u00f8lger av pbl \u00a7 19-2 andre ledd at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u2019\u2019 Hensynet bak arealform\u00e5l gangvei er \u00e5 sikre at g\u00e5ende har et areal \u00e5 benytte utenfor trafikkareal for bil. Dette bidrar til trygg ferdsel langs vei for myke trafikanter. Byggegrense mot vei skal sikre tilstrekkelig areal for br\u00f8yting, vedlikehold, eventuell fremtidig utvidelse av vei mm. Hovedhensynet bak bestemmelsen om uteoppholdsareal er \u00e5 sikre god bokvalitet for alle aldersgrupper og funksjonsniv\u00e5. St\u00f8rrelse, utforming, solforhold, st\u00f8y, vegetasjon, orientering og plassering av bygninger p\u00e5virker kvaliteten p\u00e5 uteoppholdsarealet. Uterommet skal gi mulighet for opphold og sosialt samkvem, rekreasjon, lek og spill i de ulike \u00e5rstidene. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Klager viser til at det oms\u00f8kte tiltaket vil gi et av de trangeste partiene i den smale gaten mer plass, noe som kan v\u00e6re nyttig for n\u00f8detater, BIR og andre. Bergen brannvesen har v\u00e6rt p\u00e5 befaring og st\u00f8tter klager p\u00e5 dette punktet. Klager mener at praktisk vedlikehold og vinterdrift av veien vil bli enklere ved \u00f8kt faktisk veibredde. Privat grunn til parkering langs veien kan merkes fysisk slik at skille er markert for \u00e5 lettere h\u00e5ndheve skiltregler. Vi vurderer at fremkommeligheten for n\u00f8detater og mulighet for vedlikehold kan bedres p\u00e5 andre m\u00e5ter enn ved det oms\u00f8kte tiltaket. Derfor finner vi at dette ikke er et hensyn som kan veie tyngre enn hensynet til g\u00e5ende og andre trafikanter i omr\u00e5det. Bymilj\u00f8etaten uttaler at de oms\u00f8kte parkeringsplassene ikke oppfyller gjeldende krav til avkj\u00f8rsel, blant annet krav til tilstrekkelig frisikt, snu- og man\u00f8vreringsareal p\u00e5 egen eiendom samt bredde. Videre fremholder fagetaten at private parkeringsplasser langs offentlig vei ogs\u00e5 gj\u00f8r at grensen mellom det offentlige veiarealet og private omr\u00e5der blir utydelig. Uklare grenser for det offentlige veiarealet skaper problemer b\u00e5de i forhold til vedlikehold, vinterdrift, parkeringsregler og kan bidra til at den offentlige veien fremst\u00e5r som privatisert. Videre kan parkeringsplassene vanskeliggj\u00f8re skilting og h\u00e5ndheving av eventuelle parkeringsforbud. Saksnummer KLAGE-2023/14228 Side 4 av 8 Bymilj\u00f8etaten viser videre til at det f\u00f8lger av innsendt s\u00f8knad at parkeringsplassene vil kunne medf\u00f8re rygging ut i kommunal vei. Dette strider med retningslinjene i kommuneplanens arealdel (KPA 2018) i Bergen, jf. \u00a7 17 og vil etter Bymilj\u00f8etatens vurdering svekke trafikksikkerheten i gaten. Klager gj\u00f8r gjeldende at arealform\u00e5let gangvei er ikke realistisk lenger, da reguleringsplanen er fra 1965 og uten bestemmelser. Det anf\u00f8res videre i klagen at uteoppholdsarealene langs veien hvor tiltaket er oms\u00f8kt er ikke av slike kvaliteter at det nyttes som uteoppholdsareal. Det vil derfor v\u00e6re en mer samfunnsnyttig l\u00f8sning \u00e5 lage bedre plass langs veien. I lys av Bymilj\u00f8etatens uttalelse kan vi ikke se det er grunnlag for en slik tolkning. Arealet langs veien er i dag tilgjengelig for offentligheten, og alle typer trafikanter. Vi kan ikke se at arealform\u00e5let ikke lenger har aktualitet og heller ikke at det vil v\u00e6re mer samfunnsnyttig med private parkeringsplasser uten godkjent avkj\u00f8rsel. De to vilk\u00e5rene i pbl \u00a7 19-2 andre ledd er kumulative. I tilfelle en ved politisk behandling kommer til en annen konklusjon n\u00e5r det gjelder det f\u00f8rste vilk\u00e5ret, vil vi i det f\u00f8lgende likevel gj\u00f8re en vurdering ogs\u00e5 av det andre vilk\u00e5ret. Klager nevner som fordeler ved at dispensasjon innvilges at det skapes mer plass til n\u00f8detater og andre i en trang del av veien og at praktisk vedlikehold av veien, som vinterdrift, vil bli enklere ved at veibredden \u00f8kes. Muren m\u00e5 dessuten uansett rehabiliteres snart. Vi er enig med klager i at det vil v\u00e6re en fordel ved det oms\u00f8kte tiltaket at det skapes mer plass til n\u00f8detater, men finner som nevnt tidligere at det vil kunne finnes andre m\u00e5ter \u00e5 oppn\u00e5 dette p\u00e5. Det samme gjelder anf\u00f8rselen om forenkling av vedlikehold og vinterdrift av veien. Vi forst\u00e5r at tiltakshaver \u00f8nsker \u00e5 rehabilitere den eksisterende muren, men viser til at dette ogs\u00e5 kan gj\u00f8res uten at det gis dispensasjon med tanke p\u00e5 oppf\u00f8ring av private parkeringsplasser. Klager mener en dispensasjon for oppf\u00f8ring av det oms\u00f8kte tiltaket vil forbedre siktforhold og forholdene for myke trafikanter. Vi viser til uttalelsen fra Bymilj\u00f8etaten og kan ikke se at dette vil v\u00e6re fordeler av s\u00e6rlig betydning i denne saken. En dispensasjon vil etter v\u00e5rt skj\u00f8nn heller medf\u00f8re ulemper for trafikksikkerheten, blant annet fordi parkeringsplassene ikke oppfyller krav til avkj\u00f8rsel. Det er ogs\u00e5 en klar ulempe at anleggelse av private parkeringsplasser langs veien vil frata andre bilister et allment tilgjengelig parkeringsareal langs den kommunale veien, uten \u00e5 oppfylle kravet til avkj\u00f8rsel. Etter en samlet vurdering finner vi at fordelene ved at dispensasjon innvilges ikke klart overstiger ulempene i denne saken. Saksnummer KLAGE-2023/14228 Side 5 av 8 3.2 Visuelle kvaliteter og hensynet til kulturell verdi Vurderingen av disse to momentene i pbl \u00a7 29-2 vil i stor grad v\u00e6re overlappende, og vil bli dr\u00f8ftet under ett i det f\u00f8lgende. Eiendommen ligger innenfor et omr\u00e5de som i KPA2018 er avsatt som hensynssone bevaring kulturmilj\u00f8, jf, retningslinje \u00a7 35.5: Laksev\u00e5g, samt bestemmelsesomr\u00e5de #6 Laksev\u00e5g. Herman Gransvei 46 er en del av et bebyggelsesmilj\u00f8 som Byantikvaren og bygningsmyndigheten vurderer har verdi som kulturmilj\u00f8. I vedtaket er det vist til begrunnelsen i Byantikvarens uttalelse, blant annet at: \u00abLaksev\u00e5g har flere omr\u00e5der med bebyggelse av h\u00f8y arkitektonisk kvalitet fra ulike tidsepoker. Et viktig kjennetegn er den finstemte sammenhengen mellom hus og hage, og tomtestruktur og terreng som er viktig \u00e5 ivareta. Bygningsmilj\u00f8ene har ikke bare arkitektoniske, men ogs\u00e5 strukturelle kvaliteter. De gr\u00f8nne korridorene med gangveiene og samspillet mellom bygninger, terreng og gr\u00f8nne fellesanlegg er en viktig verdi for omr\u00e5dene. Byantikvaren kan derfor ikke anbefale at det gj\u00f8res tiltak i denne strukturen. Tiltaket vil bryte med den vedtatte kulturminnestrategien jf pkt 1.0 - 1.5. Vern av kulturminner gj\u00f8res gjennom \u00e5 videref\u00f8re overordnet karakter, sammenheng og struktur, og lar ny bebyggelse harmonere med omgivelsene. Byantikvaren kan ikke se at slike hensyn er utvist ved oms\u00f8kte tiltak\u00bb Klager gj\u00f8r gjeldende at det finnes mange ulike l\u00f8sninger for tilkomst og parkering allerede i gaten, og muren skal bygges i tilsvarende kvaliteter som omkringliggende murer og holdes s\u00e5 lav som mulig. Klager har lagt ved illustrasjoner av andre murer og parkeringsplasser i n\u00e6romr\u00e5det. Vi finner ikke at dette endrer v\u00e5r vurdering av tiltakets visuelle kvaliteter. Hvert tiltak m\u00e5 vurderes for seg, i henhold til kommunens skj\u00f8nn og v\u00e6re i tr\u00e5d med den vedtatte kulturminnestrategien, som fremg\u00e5r blant annet av Arkitektur+. Det blir slik vi ser det ekstra viktig \u00e5 bevare de strukturelle kvalitetene i omr\u00e5det n\u00e5, da de tidligere har v\u00e6rt bygget ned. Klager viser til at dersom det skulle blitt opparbeidet gangvei, jf plankartet p\u00e5 denne strekningen i gaten, vil det uansett bli behov for tilsvarende murer og arbeid. Til dette bemerker vi at vi vurderer det tiltaket som oms\u00f8kt, og derfor ikke kan legge vekt p\u00e5 en tenkt situasjon. Vi har forst\u00e5else klagers vurdering av at dagens mur trenger vedlikehold, men dette vil ikke v\u00e6re avhengig av et tiltak som det oms\u00f8kte. Klagen har ikke f\u00f8rt frem p\u00e5 dette punktet. Saksnummer KLAGE-2023/14228 Side 6 av 8 3.3 Usaklig forskjellsbehandling Klager viser til at det finnes mange tilsvarende l\u00f8sninger for parkering i nabolaget, og legger ved bilder av noen konkrete eiendommer. Vi tolker dette som en anf\u00f8rsel om usaklig forskjellsbehandling. Det er et grunnleggende forvaltningsrettslig prinsipp at like tilfeller skal behandles likt. Dette inneb\u00e6rer at usaklig forskjellsbehandling kan medf\u00f8re ugyldighet. Det f\u00f8lger av ulovfestet rett at en anf\u00f8rsel om usaklig forskjellsbehandling bare kan f\u00f8re frem dersom det dreier seg om like saker b\u00e5de faktisk og rettslig sett. N\u00e5r det gjelder s\u00f8knadene om dispensasjon viser vi til at dette likebehandlingskravet gjelder for saker der forvaltningen har et skj\u00f8nnsmessig handlingsrom. Sp\u00f8rsm\u00e5let om vilk\u00e5rene i pbl. \u00a7 19-2 annet ledd er oppfylt, er derimot tolkning av rettsregler. Sp\u00f8rsm\u00e5let om likebehandling er da ikke relevant, selv om kommunen tidligere har gitt dispensasjon i andre saker. I de tilfellene vilk\u00e5rene for dispensasjon i pbl. \u00a7 19-2 er oppfylt, har kommunen hjemmel til \u00e5 utvise et \u00abkan-skj\u00f8nn\u00bb. Kommunen kan derfor komme til at de ikke gir dispensasjon til tiltaket selv om vilk\u00e5rene for dispensasjon er oppfylt. I et slikt tilfelle vil en vurdering av usaklig forskjellsbehandling v\u00e6re relevant. I denne saken har Bergen kommune kommet til at vilk\u00e5rene for \u00e5 gi dispensasjon ikke er oppfylt. Forskjellsbehandling er da ikke relevant. For den delen av avslaget som gjelder visuelle kvaliteter vil vi i det f\u00f8lgende gj\u00f8re en vurdering av om avslaget inneb\u00e6rer usaklig forskjellsbehandling, da dette gjelder forvaltningen skj\u00f8nn. Klager viser for det f\u00f8rste til Herman Grans vei 48 (se bilde 2 under). Vi finner det klart at dette tiltaket ikke er rettslig likt det oms\u00f8kte, fordi det ikke best\u00e5r av 3 parkeringsplasser med lademulighet. Bilde 2. Herman Grans vei 48 (bilde hentet fra klagen/Google Maps) Saksnummer KLAGE-2023/14228 Side 7 av 8 N\u00e5r det gjelder Herman Grans vei 36 A kan vi ved et enkelt s\u00f8k ikke finne dokumentasjon i v\u00e5rt arkiv om n\u00e5r parkeringsplassene er oppf\u00f8rt. Vi kan derfor ikke gj\u00f8re noen endelig vurdering av hvilket rettslig grunnlag som gjaldt da den ble oms\u00f8kt. Ut fra flyfoto ser det imidlertid ut til at denne parkeringsplassen er oppf\u00f8rt f\u00f8r KPA2018 tr\u00e5dte i kraft, og den vil dermed ikke rettslig lik det oms\u00f8kte tiltaket. Bilde 3: Herman Grans vei 36A (bilde hentet fra klagen/Google Maps) Vi kan p\u00e5 denne bakgrunnen ikke se at det foreligger usaklig forskjellsbehandling. 4. Konklusjon Vedtak datert 05.06.2023 opprettholdes. Klagen tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage 5. Avslag 6. Tegninger 7. Uttalelse fra Byantikvaren 8. Uttalelse fra Bymilj\u00f8etaten 9. Dispensasjon Saksnummer KLAGE-2023/14228 Side 8 av 8 "
}