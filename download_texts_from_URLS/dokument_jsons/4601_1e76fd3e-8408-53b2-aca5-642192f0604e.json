{
  "dokument_id": "1e76fd3e-8408-53b2-aca5-642192f0604e",
  "doc_type": "case_attachment",
  "kommune": 4601,
  "tittel": "Notat fasadebredde - Hjortevegen_PLAN-2022_20524_plan-ID 65700000",
  "url": "https://bergen.kommune.no/politikere-utvalg/api/fil/bk360/10555679/Notat-fasadebredde-Hjortevegen-PLAN-2022-20524-plan-ID-65700000",
  "tekst": "NOTAT Oppdrag Hjortevegen 12-14 Dokumentkode 10201331-01-PLAN-NOT-02 detaljreguleringsplan Emne Tilsvar til fagnotat - Bokvaliteter i Tilgjengelighet \u00c5pen prosjektet med planlagt fasadebredde Oppdragsgiver Webu 2 AS Oppdragsleder Linnea Kvinge Karlsen Kontaktperson Erlend Innset Utarbeidet av Jesper Jorde, Kime arkitektur og landskap AS Linnea Kvinge Karlsen, Multiconsult Norge AS Kopi Ansvarlig enhet By- og omr\u00e5deutvikling, FE Vest Tilsvar til fagnotat - Bokvaliteter i prosjektet med planlagt fasadebredde I plansak for Hjortevegen (plan-ID 65700000, sak PLAN-2022/20524) har PBE fremlagt vedtak om at antallet boenheter m\u00e5 reduseres fra 8 til 6 boenheter. PBE mener fasadebredden p\u00e5 den enkelte boenhet blir for smal ved 8 boenheter. Begrunnelsen for denne vurderingen er at de \u00f8nsker \u00e5 sikre god og varig bokvalitet. PBE utdyper at det inneb\u00e6rer kvaliteter som for eksempel mulighet for mer fleksibel m\u00f8blering av de minste soverommene slik at f.eks. seng kan st\u00e5 p\u00e5 tvers i rommet under vindu, flere m\u00f8bler p\u00e5 soverom og stellebord p\u00e5 bad. Dette notatet er et tilsvar til PBEs vurdering og beskriver inng\u00e5ende hvilke bokvaliteter som oppn\u00e5s i prosjektet med 8 boenheter og fasadebredde p\u00e5 ca. 4 m. Dette er ogs\u00e5 redegjort for i planbeskrivelsen, men er gjort mer detaljert i dette notatet. Historikk i plansaken og behovet for familieboliger Det har v\u00e6rt et m\u00e5l i prosjektet \u00e5 skape familieboliger tett p\u00e5 bybanestopp. Dette b\u00e5de fordi det er stor ettersp\u00f8rsel og stort behov for disse boligene i Bergen, og fordi tomten har landlige kvaliteter som egner seg for familieboliger. Gjennom planprosessen har prosjektet testet ut flere typologier, der det er rekkehustypologien som er funnet best tilpasset omr\u00e5det og m\u00e5let om \u00e5 etablere familieboliger. Str\u00f8kskarakteren preges av rekkehus og eneboliger, og det er derfor naturlig \u00e5 bygge videre p\u00e5 denne typologien fremfor \u00e5 etablere blokkbebyggelse. Multiconsult | Nesttunbrekka 99 | 5221 Nesttun | +47 55 62 37 00 | multiconsult.no NO 918 836 519 MVA multiconsult.no 1 Konkrete l\u00f8sninger for bokvalitet i prosjektet Prosjektet har hele tiden siktet mot \u00e5 skape gode familieboliger n\u00e6r eksisterende infrastruktur og bybane. Vi har derfor sett etter l\u00f8sninger der boligene er vertikaldelte, slik at alle enhetene f\u00e5r tilgang p\u00e5 b\u00e5de hage, skjermede oppholdsrom og takterrasse, i motsetning til en boligblokk med ulikt forhold til bakken. For \u00e5 oppn\u00e5 en god utnyttelse av tomten bygges det boliger over tre plan samt loft med takterrasse. Dette gir smale enheter, slik at boligene f\u00e5r en st\u00f8rrelse og dermed en pris som gj\u00f8r at mange har mulighet til \u00e5 realisere boligdr\u00f8mmen. De \u00e5tte enhetene er n\u00e5 p\u00e5 ca. 155 m2, som er stor nok til \u00e5 romme de fleste barnefamilier over en lang tid i livet, og som samtidig ikke blir for dyr \u00e5 kj\u00f8pe. Boligene er planlagt for barnefamilier fra etableringsfasen til barna er blitt store og bor delvis hjemme i perioder. Behovet er derfor at boligene er fleksible over tid og kan tilpasses de ulike livssituasjonene. Vi mener f\u00f8lgende b\u00f8r v\u00e6re oppfylt i en god og fleksibel familiebolig: \u2022 Soveromsetasje med bad og tre soverom - \u00e5rsaken til dette er at en gjerne vil bo tett p\u00e5 barna n\u00e5r de er sm\u00e5, og at det derfor er praktisk med tre soverom p\u00e5 samme plan. \u2022 Gjennomlyst oppholdsrometasje med stue, kj\u00f8kken og spisestue - dette gir gode lyse oppholdsrom, og mulighet til \u00e5 samle familien p\u00e5 store dager i et samlende rom. - spisestuen er lagt mot hage med direkte adkomst til privat uteoppholdsareal slik at man kan ta m\u00e5ltidene ute p\u00e5 fine dager. - spisestue og salong er lagt i hver sin ende slik at romsonene kan brukes uavhengig av hverandre. \u2022 Romslig entre med plass til gjesterom, bad og vaskerom - l\u00f8sningen er praktisk slik at yttert\u00f8y, treningst\u00f8y og hund kan vaskes ved adkomst. - det er ogs\u00e5 mulig for en ungdom \u00e5 benytte gjesterommet nede som hybel med eget bad i overgangsperioder. \u2022 Et rekkehus har \u00abalt\u00bb - ved \u00e5 g\u00e5 for rekkehus fremfor leiligheter f\u00e5r den enkelte boenhet tilgang p\u00e5 alle fasiliteter: Direkte d\u00f8r til adkomst og felles lekeareal Oppholdsrom l\u00f8ftet en etasje opp over fellesareal gir privatliv Samlet kompakt soveromsetasje Toppetasje som ekstra oppholdssone der det kan spilles/ ses tv/ h\u00f8res musikk skjermet fra resten av boligen Takterrasse for \u00e5 nyte kveldssol i sene timer 31. mai 2024/ 00 Side 2 av 10 multiconsult.no Boligene har akser p\u00e5 4,1 meter brutto og da 3,8 m netto. Dette gir en god stuebredde, god bredde til to ordin\u00e6re barnerom og god bredde til et foreldresoverom. Typiske rombredder er da: \u2022 Barnerom med ca. 1,9 meter bredde Dette er standard bredde p\u00e5 barnerom i boliger i dag og tilfredsstiller ogs\u00e5 krav til livsl\u00f8psstandard med 90 cm seng og 90 cm passasje til vindu. \u2022 Hovedsoverom med 3,8 meter bredde som gir rom til dobbeltseng og walk-in garderobe Dette gir god fleksibilitet i rommet og god garderobeplass \u2022 Spisestue/salong med 3,8 meter bredde Rombredden tilfredsstiller alle mulige m\u00f8bleringer og romslig plass til tv-benk i salong og skjenk i spisestue. Figur 1 Planl\u00f8sning lite soverom med m\u00f8bleringsforslag. Kilde: Kime arkitektur og landskap AS Barnesoverommet som er prosjektert er vanlig i alle nyere boligprosjekt. Rommet ivaretar ogs\u00e5 krav til tilgjengelighet for rullestol, selv om dette ikke er aktuelt i dette tilfellet. Samtlige krav til m\u00f8blering, dagslys, garderobe, tilkomst vindu, d\u00f8rbredde (samt snusirkel og sidefelt d\u00f8r) er ivaretatt her. Det oppn\u00e5s et fullgodt barnerom, alternativt et arbeidsrom, som blant annet har plass til k\u00f8yeseng og mulighet til \u00e5 flytte skrivepult foran vindu, under k\u00f8yeseng eller ved kortenden av seng, ulike lekesoner og plass til hylle eller annet m\u00f8blement i tillegg til seng og garderobeskap. Planforslaget legger opp til b\u00e5de store felles uteoppholdsarealer og private markterrasser/innganger p\u00e5 begge sider av bebyggelsen. Dette skal sikre god forbindelse mellom inne- og utesituasjon og fleksibilitet i bruken av boligomr\u00e5det. Til hver boenhet etableres det ogs\u00e5 balkong/privat takterrasse i del av loftsetasjen, som blir inntrukket og gir en privat bruk. Disse grepene sikrer balanse mellom fellesskap og privatliv. Alle boligene oppn\u00e5r godt med lysinnslipp og utsyn mot uteomr\u00e5dene. Det er sv\u00e6rt gode solforhold midt p\u00e5 dagen og om kvelden langs fasaden i s\u00f8rvest, og p\u00e5 morgenen er det solinnslipp p\u00e5 nord\u00f8stsiden. I skisseprosjektet er det vist hvordan romfordelingen kan l\u00f8ses i hver enkelt boenhet, med mulighet for hovedetasje med stue og kj\u00f8kken i 2. etasje, og egen utgang fra kj\u00f8kken til markterrasse p\u00e5 baksiden av bygg. 31. mai 2024/ 00 Side 3 av 10 multiconsult.no Figur 2 Snittopprisset mot nordvest viser forholdet mellom rominndeling i bygg og inngangsparti/forhager og fellesarealer. Kilde: TAG Arkitekter Figur 3 Skisserte etasjeplaner fra illustrerende prosjekt. Kilde: Kime arkitektur og landskap AS 31. mai 2024/ 00 Side 4 av 10 multiconsult.no Planene ivaretar slik vi ser det alle funksjonskrav til en god familiebolig. Det er direkte adkomst til terreng b\u00e5de til felles uteareal og til privat hage. Det er romslig sonedelt oppholdsrom, og det er tre soverom p\u00e5 soveromsetasjen. Vaskemaskin kan flyttes ned til vaskerom i 1. etasje dersom en \u00f8nsker stellebord p\u00e5 bad i 3. etasje. Figur 4 Private og felles utearealer vist i plan for uteoppholdsareal (MUA-plan) fra illustrerende prosjekt. Kilde: TAG arkitekter 31. mai 2024/ 00 Side 5 av 10 multiconsult.no 2 Referanseprosjekter Det er bygget flere slike smale rekkehus med tilsvarende roml\u00f8sninger, og disse er godt mottatt av brukerne. Tilsvarende rom- og planl\u00f8sninger finnes p\u00e5 f\u00f8lgende prosjekt: 1912 BOB 2019(TAG arkitekter) - k\u00e5ret til \u00e5rets boligprosjekt av Boligbyggerne i 2019 4,4 meters aksebredde 31. mai 2024/ 00 Side 6 av 10 multiconsult.no Hagerups vei 32 Opphus as 2022 (TAG arkitekter) 4 meters aksebredde 31. mai 2024/ 00 Side 7 av 10 multiconsult.no Maison Sant Cyr Brussel 1902 (Ark.Gustav Strauven) 4 meters aksebredde 31. mai 2024/ 00 Side 8 av 10 multiconsult.no Unite` d`Habitation Marseilles/ Berlin 1945-52 (Ark Le Corbusier) Aksebredde 3,9 meter 31. mai 2024/ 00 Side 9 av 10 multiconsult.no 3 Oppsummering KPA 2018 legger opp til fortetting langs bybanen. Dette er ogs\u00e5 mye av konseptet i bybaneutbyggingen; \u00e5 bygge boliger og n\u00e6ring tett p\u00e5 kollektivtransport. Mye av det som tidligere har v\u00e6rt bygd langs bybanen er boligblokker og leilighetsbygg. Vi har her laget et godt familiekonsept der alle har direkte tilkomst til lekeareal p\u00e5 plan 1, privat bakhage p\u00e5 plan 2 og toppetasje med takterrasse. For \u00e5 konkurrere mot utnyttelsen som boligblokkene gir, har vi g\u00e5tt opp i fire etasjer der plan 1 er tilfylt og plan 4 er inntrukket med skr\u00e5tak. Dette gir langt bedre tilpasning til omgivelsene enn en boligblokk med tilsvarende volum. For \u00e5 f\u00e5 til dette m\u00e5 vi n\u00f8dvendigvis opp i h\u00f8yde, og vi mener at det er oppn\u00e5dd sv\u00e6rt god boligkvalitet for familier med dette grepet. Boligene er allerede store, og skal antallet ned fra 8 til 6, vil sv\u00e6rt mange kj\u00f8pergrupper falle utenfor. Det er allerede h\u00f8ye boligpriser, s\u00e5 om enhetene blir enda st\u00f8rre vil det bli vanskelig for mange \u00e5 kj\u00f8pe. Forslagsstiller mener med dette at det ikke er et godt faglig grunnlag for \u00e5 kreve at prosjektet m\u00e5 reduseres fra 8 til 6 boenheter med begrunnelse i bokvalitet med fasadebredden i prosjektet. Med 8 boenheter som lagt til grunn i reguleringsplanforslaget oppn\u00e5s et rekkehusprosjekt med gode bokvaliteter tilpasset moderne barnefamilier, med passelig boligst\u00f8rrelse og pris, god romfordeling, flere oppholdsrom og god kontakt med utearealer. 31. mai 2024/ 00 Side 10 av 10 "
}