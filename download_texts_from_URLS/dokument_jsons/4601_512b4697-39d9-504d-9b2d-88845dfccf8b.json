{
  "dokument_id": "512b4697-39d9-504d-9b2d-88845dfccf8b",
  "doc_type": "case_attachment",
  "kommune": 4601,
  "tittel": "H\u00f8ringsnotat - Forslag til endringer i forskrift om nasjonal retningslinje for barnevernspedagog",
  "url": "https://bergen.kommune.no/politikere-utvalg/api/fil/bk360/9663780/Horingsnotat-Forslag-til-endringer-i-forskrift-om-nasjonal-retningslinje-for-barnevernspedagog",
  "tekst": "Forslag til endring i forskrift om nasjonal retningslinje for barnevernspedagogutdanning Her f\u00f8lger samlet forslag til endret forskrift. Forslag til endringer er markert slik: a) Ny tekst er markert med understreking b) Slettet tekst er markert med gjennomstreking Kapittel 1 Virkeomr\u00e5de og form\u00e5l \u00a7 1 Virkeomr\u00e5de og form\u00e5l Forskriften gjelder for universiteter og h\u00f8yskoler som gir barnevernspedagogutdanning, og som er akkreditert etter lov om universiteter og h\u00f8yskoler \u00a7 1-2 og \u00a7 3-1. Forskriften gjelder for 3-\u00e5rig bachelorgrad i barnevern. Forskriften skal sikre et nasjonalt likeverdig faglig niv\u00e5, slik at kandidatene som uteksamineres, har en felles sluttkompetanse, uavhengig av utdanningsinstitusjon. \u00a7 2 Form\u00e5l med utdanningen Form\u00e5let med utdanningen av barnevernspedagoger er \u00e5 kvalifisere profesjonsut\u00f8vere som kan identifisere behov og gi rett hjelp til rett tid til barn, unge og familier i utsatte livssituasjoner. Kandidaten skal ha s\u00e6rlig kompetanse til \u00e5 l\u00f8se oppgaver innenfor barnevernet og p\u00e5 andre arenaer hvor barn og unge i en utsatt livssituasjon befinner seg. Kjernekompetansen i utdanningen er knyttet til barnevernsfaglig forsknings- og praksisbasert kunnskap, samt kunnskap fra barn, unge og deres foresatte. Barnevernsfaglig arbeid tar utgangspunkt i barn og unges livssituasjon og rettigheter og anerkjenner barn og unges behov for trygghet, omsorg, forst\u00e5else og kj\u00e6rlighet. Kandidaten skal kunne forebygge og avdekke omsorgssvikt og bidra til forsvarlige tjenester. Etter endt utdanning skal kandidaten v\u00e6re etisk bevisst, reflektert og samarbeidsorientert. Kandidaten skal med utgangspunkt i barnevernets samfunnsmandat m\u00f8te barn, unge og familier i en utsatt livssituasjon med forst\u00e5else, empati og anerkjennelse. Barnevernfaglig kompetanse bygger p\u00e5 bidrag fra flere fagomr\u00e5der innenfor samfunnsvitenskap, humaniora, rettsvitenskap og naturvitenskap. Integrasjonen av ulike fagdisipliner, blant annet psykologi, juss, pedagogikk og sosiologi, foreg\u00e5r gjennom hele utdanningsforl\u00f8pet og utgj\u00f8r kjerneomr\u00e5dene for barnevernspedagogens kompetanse. Kandidaten skal ha kunnskap og ferdigheter til \u00e5 sikre at barn, unge og familier i en utsatt livssituasjon opplever trygghet, inkludering, l\u00e6ring og mestring. Kandidaten skal ogs\u00e5 ha kunnskap om \u00e5 arbeide forebyggende p\u00e5 individ-, gruppe- og samfunnsniv\u00e5 med utgangspunkt i barnets beste. Barnevernspedagoger skal kunne bidra i fag- og tjenesteutvikling for utsatte barn, unge og deres familier. Utdanningen skal ogs\u00e5 sikre kompetanse og holdninger som danner grunnlag for likeverdige tjenestetilbud for alle grupper i samfunnet, deriblant samers status som urfolk og deres rettigheter til spr\u00e5klige og kulturelt tilrettelagte tjenester. I tillegg skal utdanningen sikre kompetanse om samiske barns rettigheter til eget spr\u00e5k og kultur. Fullf\u00f8rt utdanning kvalifiserer til tittelen barnevernspedagog. P\u00e5 engelsk skal tittelen v\u00e6re Bachelor in child protection and child welfare. \u00a7 3 Kompetanseomr\u00e5der Barnevernspedagogutdanningen skal gi l\u00e6ringsutbytte i tr\u00e5d med kravene i kapittel 2 til 5 under f\u00f8lgende kompetanseomr\u00e5der: - Barnevernsfaglig kompetanse - Oppvekst og familieliv - Forsvarlig rettsanvendelse og rettssikkerhet i barnevernet - Yrkesrolle, etikk og samarbeid til barnets beste - Innovasjon, kritisk tenkning og kunnskapsbasert praksis L\u00e6ringsutbyttebeskrivelsene i \u00a7 4 a, b, e, m, o og p, \u00a7 5 e, \u00a7 6 a, \u00a7 7 a, b, d, e, f- i, \u00a7 8 a, b, c, \u00a7 9 a, \u00a7 10 a \u2013 f og h, \u00a7 11 b - e, g og i, \u00a7 12 b, c og e, \u00a7 13 d og e, \u00a7 14 a og c er basert p\u00e5 forskrift 6. september 2017 nr. 1353 om felles rammeplan for helse- og sosialfagutdanninger \u00a7 2, og tilpasset utdanningen. Kapittel 2 L\u00e6ringsutbytte for kompetanseomr\u00e5det barnevernsfaglig kompetanse Barnevernsfaglig kompetanse bygger p\u00e5 bidrag fra flere relevante fagomr\u00e5der innenfor samfunnsvitenskap, humaniora og naturvitenskap. \u00a7 4 Barnevernsfaglig kompetanse - Kunnskap Kandidaten a. har bred kunnskap om barnevernets samfunnsmandat, samarbeidspartnere, ansvars- og oppgavefordeling i velferdsforvaltningen helse- og velferdstjenestene b. har bred kunnskap om gjeldende norsk og internasjonal rett som er relevant for barnevernsfeltet, og relevant juridisk metode, deriblant kunnskap om FNs barnekonvensjon art. 3, 12 og 30 har kunnskap om urfolk, etniske minoriteter og flyktningers livssituasjoner og rettigheter c. har kunnskap om samiske barns rett til oppvekstforhold der deres etniske, spr\u00e5klige og kulturelle tilknytning vektlegges d. har bred og flerfaglig kunnskap om sentrale barnevernsfaglige temaer, problemstillinger og prosesser e. har bred kunnskap om omsorgssvikt, overgrep og vold; mulige \u00e5rsaksforhold, uttrykk og konsekvenser f. kan oppdatere sin organisasjonsteoretiske kunnskap g. kan oppdatere sin kunnskap om barnevern som fagomr\u00e5de h. har kunnskap om ulike pedagogiske metoder og tiltak innenfor milj\u00f8terapeutisk og annet barnevernsfaglig arbeid i. har bred kunnskap om barns oppvekst, med fokus p\u00e5 utvikling, sosialisering, l\u00e6ring og danning j. har bred kunnskap om familie- og nettverksarbeid, og oppmerksomhet om ressurser i den enkelte familie, nettverk og n\u00e6rmilj\u00f8 k. har bred kunnskap om samspill og utviklingsst\u00f8ttene omsorg l. har bred kunnskap om rusmiddelbruk, psykisk helse, og ulike symptomer p\u00e5 rusmiddelproblematikk eller psykiske plager og hvordan dette kan komme til uttrykk p\u00e5 hos b\u00e5de barn og voksne, og hvilke konsekvenser det har m. har kunnskap om urfolk, etniske minoriteter og flyktningers livssituasjoner og rettigheter. Kandidaten skal ogs\u00e5 kjenne til samers rettigheter, og ha kunnskap om og forst\u00e5else for samenes status som urfolk n. har kjennskap til ulike former for familieliv og familiepolitiske f\u00f8ringer o. kan oppdatere sin kunnskap om sammenhenger mellom helse, utdanning, arbeid, sosio\u00f8konomiske faktorer, levek\u00e5r, b\u00e5de overfor enkeltpersoner og grupper i samfunnet, for \u00e5 bidra til god folkehelse og arbeidsinkludering p. kan oppdatere sin kunnskap om helse- og sosialpolitikk q. kan oppdatere sin kunnskap om barns digitale hverdagsliv [Merknad: Bokstavrekkef\u00f8lgen vil bli justert f\u00f8r fastsettelse, som f\u00f8lge av at bokstav d foresl\u00e5s tatt ut.] \u00a7 5 Barnevernsfaglig kompetanse - Ferdigheter Kandidaten a. kan anvende forskningskunnskap, erfaringskunnskap og kunnskap fra barn, unge og foreldre som grunnlag for kunnskapsbasert praksis i m\u00f8te med barn, unge og familier i egne tjenester, og henvise videre ved behov b. kan anvende et bredt og flerfaglig kunnskapsgrunnlag for \u00e5 arbeide systematisk og m\u00e5lrettet med barn, unge og familier c. kan anvende et bredt og flerfaglig kunnskapsgrunnlag i forebyggende og milj\u00f8terapeutisk arbeid d. kan anvende aktiviteter for \u00e5 fremme lek, l\u00e6ring, inkludering, mestring og deltakelse e. kan anvende relevant lovverk, regelverk og veiledere f. kan anvende forsknings-, praksis- og erfaringsbasert kunnskap til \u00e5 veilede barn, unge, deres foreldre og foresatte i l\u00e6rings-, mestrings- og endringsprosesser g. kan anvende forsknings-, praksis- og erfaringsbasert kunnskap for \u00e5 utrede barn og unges omsorgssituasjon og atferd og tilrettelegge hensiktsmessige tiltak [Merknad: Bokstavrekkef\u00f8lgen vil bli justert f\u00f8r fastsettelse, som f\u00f8lge av at bokstav e foresl\u00e5s tatt ut.] \u00a7 6 Barnevernsfaglig kompetanse - Generell kompetanse Kandidaten a. kan bruke kunnskaper og erfaringer til \u00e5 unders\u00f8ke, tilrettelegge, gjennomf\u00f8re, dokumentere, analysere, vurdere og evaluere barnevernsfaglig arbeid p\u00e5 en etisk og faglig forsvarlig m\u00e5te Kapittel 3 L\u00e6ringsutbytte for kompetanseomr\u00e5det oppvekst og familieliv a. har bred kunnskap om barns oppvekst, barndom, sosialisering, l\u00e6ring, danning og utvikling, med s\u00e6rlig forst\u00e5else for barn, unge og familier i utsatte livssituasjoner b. har bred kunnskap om familie- og nettverksarbeid c. har bred kunnskap om samspill og utviklingsst\u00f8ttene omsorg d. har bred kunnskap om rus, psykisk helse, mulige problemskapende sammenhenger, uttrykk og konsekvenser e. har kunnskap om urfolk, etniske minoriteter og flyktningers livssituasjoner og rettigheter. Kandidaten skal ogs\u00e5 kjenne til samers rettigheter, og ha kunnskap om og forst\u00e5else for samenes status som urfolk f. har kjennskap til ulike former for familieliv og familiepolitiske f\u00f8ringer g. kan oppdatere sin kunnskap om sammenhenger mellom helse, utdanning, arbeid, sosio\u00f8konomiske faktorer, levek\u00e5r, b\u00e5de overfor enkeltpersoner og grupper i samfunnet, for \u00e5 bidra til god folkehelse og arbeidsinkludering h. kan oppdatere sin kunnskap om helse- og sosialpolitikk i. kan oppdatere sin kunnskap om barns digitale hverdagsliv \u00a7 8 Oppvekst og familieliv - Ferdigheter Kandidaten a. kan anvende faglig kunnskap og skj\u00f8nn til \u00e5 veilede barn, unge, deres foreldre og foresatte i l\u00e6rings-, mestrings- og endringsprosesser b. kan anvende forsknings-, praksis- og erfaringsbasert kunnskap for \u00e5 utrede barn og unges omsorgssituasjon og atferd og tilrettelegge hensiktsmessige tiltak c. kan anvende relevante tiltak som bidrar til at unge vanskeligstilte inkluderes i arbeid d. kan beherske forebyggende og helsefremmende arbeid p\u00e5 arenaer der barn og unge oppholder seg \u00a7 9 Oppvekst og familieliv - Generell kompetanse Kandidaten a. kan planlegge, gjennomf\u00f8re, dokumentere, evaluere og formidle tiltak og tjenesteutforming med utgangspunkt i barnets beste Kapittel 3 L\u00e6ringsutbytte for kompetanseomr\u00e5det forsvarlig rettsanvendelse og rettssikkerhet i barnevernet \u00a7 7. Forsvarlig rettsanvendelse og rettssikkerhet i barnevernet \u2013 Kunnskap Kandidaten a. har bred kunnskap om sentrale rettskilder p\u00e5 barnevernfeltet b. har bred kunnskap om barns rett til beskyttelse og omsorg, rett til informasjon og medvirkning, og om barnets beste som rettsprinsipp c. har bred kunnskap om barns rettigheter i institusjon og grensene for bruk av tvang d. har bred kunnskap om kravet til forsvarlighet i utrednings- og tiltaksarbeid, og i beslutningsprosesser e. kjenne til samers rettigheter, og ha kunnskap om og forst\u00e5else for samenes status som urfolk \u00a7 8.Forsvarlig rettsanvendelse og rettssikkerhet i barnevernet \u2013 Ferdigheter Kandidaten a. kan beskrive juridiske problemstillinger, og identifisere rettskilder for \u00e5 sikre barns og foreldres rettigheter b. kan redegj\u00f8re skriftlig og muntlig for barnevernsfaglige og juridiske vurderinger og beslutninger c. kan anvende sentrale rettskilder og veiledere, og foreta forsvarlig juridisk og barnevernfaglig skj\u00f8nnsut\u00f8velse \u00a7 9.Forsvarlig rettsanvendelse og rettssikkerhet i barnevernet \u2013 Generell kompetanse Kandidaten a. har innsikt i relevante juridiske-, yrkes- og forskningsetiske problemstillinger b. har innsikt i juridisk metode og sentrale rettskilder p\u00e5 barnevernfeltet, herunder FN barnekonvensjon Kapittel 4 L\u00e6ringsutbytte for kompetanseomr\u00e5det yrkesrolle, etikk og samarbeid til barnets beste \u00a7 10 Yrkesrolle, etikk og samarbeid til barnets beste - Kunnskap Kandidaten a. har bred kunnskap om tverrfaglig, tverretatlig og tverrprofesjonelt samarbeid b. har bred kunnskap om vurdering og forst\u00e5else av barns beste og barn og familiers rettigheter, deriblant samiske barns rett til eget spr\u00e5k og kultur c. har bred kunnskap om kommunikasjon, konflikth\u00e5ndtering og samarbeid i et samfunn preget av mangfold d. har kunnskap om velferdsstatens strukturer og profesjoner e. har kunnskap om inkludering, ikke-diskriminering og likestilling, uavhengig av kj\u00f8nn, etnisitet, religion og livssyn, funksjonsnedsettelse, seksuell orientering, kj\u00f8nnsidentitet, kj\u00f8nnsuttrykk og alder, slik at kandidaten bidrar til \u00e5 sikre likeverdige tjenester for alle grupper i samfunnet f. har kunnskap om profesjonsetikk, etiske verdier, dilemma og problemstillinger i barnevernsfeltet g. har kunnskap om egen profesjon og barnevernfeltets historie h. har kunnskap om og kan vurdere risiko for u\u00f8nskede hendelser og kjenner til metoder for \u00e5 f\u00f8lge opp dette systematisk \u00a7 11 Yrkesrolle, etikk og samarbeid til barnets beste - Ferdigheter Kandidaten a. kan reflektere over maktforhold, profesjonalitet og egen rolle som yrkesut\u00f8ver i m\u00f8te med barn og familier b. kan anvende faglig kunnskap og kompetanse til \u00e5 initiere og lede tverrfaglig, tverretatlig og tverrprofesjonelt samarbeid c. kan anvende faglig kunnskap fra barn og unge som del av grunnlaget for \u00e5 sikre barn og unges deltakelse og medvirkning d. kan anvende faglig kunnskap til \u00e5 kommunisere og samarbeide hensiktsmessig med barn, unge og foresatte, og kan samtale med barn om tema som omsorgssvikt, vold og overgrep e. kan bruke erfaringer og kunnskap til \u00e5 bygge relasjoner, samarbeide og kommunisere p\u00e5 en m\u00e5te som fremmer inklusjon, deltakelse og medvirkning f. kan vurdere og ivareta barns beste og barn og familiers rettigheter g. kan anvende kunnskapsbaserte metoder, teorier og faglig skj\u00f8nn til det beste for barn og familier h. kan anvende faglig kunnskap om kulturelt mangfold og vise flerkulturell forst\u00e5else og kultursensitivitet i tjenesteut\u00f8velsen i. kan anvende erfaringer og faglig kunnskap til \u00e5 st\u00f8tte og veilede medarbeidere, samt reflektere kritisk over egen og tjenestens praksis og justere praksis under veiledning \u00a7 12 Yrkesrolle, etikk og samarbeid til barnets beste - Generell kompetanse Kandidaten a. har innsikt i egen forforst\u00e5else, holdninger og verdier og betydningen av relasjonskompetanse i barnevernfaglig arbeid b. har innsikt i og kan h\u00e5ndtere etiske problemstillinger innen fagomr\u00e5det og egen tjenesteut\u00f8velse c. har innsikt i og kan ivareta barn, unge og familiers rettigheter og bidra til \u00e5 sikre likeverdige tjenester i et samfunn preget av mangfold d. kan bruke kunnskap, ferdigheter og erfaringer til \u00e5 m\u00f8te barn, unge og familier i en utsatt livssituasjon med forst\u00e5else, empati og anerkjennelse e. kan dokumentere og formidle faglige vurderinger, muntlig og skriftlig Kapittel 5 L\u00e6ringsutbytte for kompetanseomr\u00e5det innovasjon, kritisk tenkning og kunnskapsbasert praksis \u00a7 13 Innovasjon, kritisk tenkning og kunnskapsbasert praksis - Kunnskap Kandidaten a. har kunnskap om vitenskapsteori og hvordan kunnskap utvikles og forst\u00e5s b. har kunnskap om samfunnsvitenskapelig metode og dets muligheter og begrensinger c. har kjennskap til relevante fagdebatter, forsknings- og utviklingsarbeid, og nasjonale veiledere og retningslinjer d. har kjennskap til nytenkning og innovasjonsprosesser e. har digital kompetanse, deriblant kunnskap om digital sikkerhet, og kan bist\u00e5 i utviklingen av og bruke egnet teknologi b\u00e5de p\u00e5 individ- og systemniv\u00e5 \u00a7 14 Innovasjon, kritisk tenkning og kunnskapsbasert praksis - Ferdigheter Kandidaten a. kan anvende faglig kunnskap til fagutvikling, kvalitetsforbedring og tjenesteinnovasjon b. kan anvende ny faglig kunnskap p\u00e5 en metodisk og vitenskapelig m\u00e5te c. kan anvende digitale verkt\u00f8y og relevant teknologi \u00a7 15 Innovasjon, kritisk tenkning og kunnskapsbasert praksis - Generell kompetanse Kandidaten a. kan planlegge, gjennomf\u00f8re, begrunne, evaluere og dokumentere barnevernfaglig arbeid selvstendig og sammen med andre b. kan utrede og analysere barnevernfaglig arbeid selvstendig og sammen med andre Kapittel 6 Studiets oppbygging og praksisstudier \u00a7 16 Studiets oppbygging Utdanningen skal organiseres slik at den fremmer integrering av teori og praksis, faglig progresjon, gjennomg\u00e5ende profesjonsretting og forskningsforankring. Undervisningsformer, pensum og vurderingsformer skal korrespondere med l\u00e6ringsutbytteformuleringer. Studiet b\u00f8r tilrettelegges slik at studentene f\u00e5r trening i kritisk og etisk refleksjon samt praktiske ferdigheter. Videre b\u00f8r studiet gi studentene mulighet til \u00e5 utfordres p\u00e5 og arbeide med egne holdninger og forforst\u00e5elser. Progresjon i utdanningen n\u00f8dvendiggj\u00f8r at kompetanseomr\u00e5der og l\u00e6ringsarenaer utfyller hverandre gjennom utdanningsl\u00f8pet. Faglig progresjon forutsetter at studenten bygger kompetanse fra generell mot spesialisert kompetanse. \u00a7 17 Praksisstudier Praksisstudier er en sentral del av studiet og skal bidra til integrering av l\u00e6ringsutbytte innen kunnskap, ferdigheter og generell kompetanse. Praksisstudiene skal utformes slik at de sikrer at l\u00e6ringsutbyttet oppn\u00e5s. Praksisstudier b\u00f8r ha et omfang p\u00e5 24 uker hvor minimum 20 uker skal v\u00e6re i autentiske yrkessituasjoner. Praksisstudier b\u00f8r utf\u00f8res i direkte arbeid med utsatte barn, unge og/eller deres familie. Hovedvekten av praksisstudiene b\u00f8r gjennomf\u00f8res innenfor kommunalt og statlig barnevern. I praksisstudiene skal studentene f\u00e5 erfaring med \u00e5 etablere kontakt med barn og familier, samt delta i vurderings- og beslutningsprosesser i barnevernsfaglig arbeid. utrede/unders\u00f8ke, vurdere og fatte beslutninger i barnevernssaker. Videre b\u00f8r skal studenten delta i samarbeidsm\u00f8ter og f\u00e5 kjennskap til tverrfaglig samarbeid p\u00e5 individ- og systemniv\u00e5. Kapittel 7 Ikrafttredelse og overgangsordninger \u00a7 18 Ikrafttredelse og overgangsordninger Forskriften trer i kraft 1. juli 2019. Forskriften gjelder for studenter som tas opp fra og med opptak til studie\u00e5ret 2020-2021. Studenter som f\u00f8lger tidligere rammeplan, har rett til \u00e5 avlegge eksamen etter denne inntil 31. desember 2023. Fra dette tidspunktet oppheves forskrift 1. desember 2005 nr. 1377 til rammeplan for barnevernspedagogutdanning. Universiteter og h\u00f8yskoler som tilbyr utdanningen, kan likevel tilby eksamen etter nevnte rammeplan inntil 31. desember 2025. [Merknad: se h\u00f8ringsbrevet om ikrafttredelse og overgangsregler.] "
}