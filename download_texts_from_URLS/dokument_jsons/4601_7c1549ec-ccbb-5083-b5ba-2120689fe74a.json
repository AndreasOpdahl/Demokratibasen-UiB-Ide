{
  "dokument_id": "7c1549ec-ccbb-5083-b5ba-2120689fe74a",
  "doc_type": "case_attachment",
  "kommune": 4601,
  "tittel": "Innspill til Barnas Kulturhus saken",
  "url": "https://bergen.kommune.no/politikere-utvalg/api/fil/bk360/12227315/Innspill-til-Barnas-Kulturhus-saken",
  "tekst": "KUNSTNERNE SIER: Foto: Tove K. Breistein/Barn i Byen Jack Markussen \u2013 Kunstnerisk leder av stiftelsen Dukkenikkerne \u201cTenker at bare tanken p\u00e5 \u00e5 legge ned Barnas Kulturhus viser ikke bare en historiel\u00f8shet, men ogs\u00e5 en uforstand p\u00e5 hva som i alle \u00e5r har blitt \u00abprodusert\u00bb i det relativt lille huset i Kalmargaten. At det opptil 6 dager i uken har v\u00e6rt et m\u00f8tested for kunstnere, pedagoger, akademikere og ikke minst barn i alle aldre som har m\u00f8ttes og utvekslet meninger og erfaringer. Det unike med BKH er jo nettopp at det har evnet \u00e5 tilknytte seg s\u00e5 mange interessegrupper, -som alle har hatt et felles m\u00e5l: studere, erfare og underholde m\u00e5lgruppen BARN! Barnas Hus har ogs\u00e5 til alle tider v\u00e6rt bevisst p\u00e5 sin beliggenhet midt i Bergen sentrum. Ut fra det har de lagd undervisningsprogrammer som b\u00e5de inneholder arkitektur, utforsking av byrom og dette med \u00e5 faktisk v\u00e6re en byBRUKER! Ikke til forkleinelse for de mange fine bydelene rundt Bergen, men man kommer jo fra BERGEN, ikke \u00c5sane n\u00e5r man i voksen alder er ute i verden og skal presentere seg.. Og da er det jo greit \u00e5 ha kunnskapen om f.eks Middelalderbyen Bergen inne fordi man som barn var innom Barnas Kulturhus\u2019 program. S\u00e5 kj\u00e6re Bergens politikere! Ta dere en bolle og bevar Barnas Kulturhus! Det er alltid hyggelig \u00e5 fylle store eller lille scene p\u00e5 DNS eller Grieghallen med forventningsfulle unger og voksne, men de beste og viktigste m\u00f8tene i l\u00f8pet av 20 \u00e5r i Bergens kulturliv er de gangene opplevelsen har v\u00e6rt s\u00e5 n\u00e6r og intens som de blir n\u00e5r scene og sal flyter sammen.\u201d Med h\u00e5p om bedre tider Jack Markussen Kunstnerisk leder Stiftelsen Dukkenikkerne. Tidligere mottaker av Bergen By\u2019s kunstnerpris og mange\u00e5rig mottager av driftstilskudd til Stiftelsen Dukkenikkernes teaterverksted Mai Veronica Lykke Robles Thorseth- Tverrfaglig kunstner og Co-leder Wrap \u201cSom kunstner som lager kunst for sm\u00e5barn, har Barnas Kulturhus v\u00e6rt en ressurs, st\u00f8ttespiller, diskusjonspartner og arena i m\u00f8te med fagpersoner, barn, barnehageansatte og foreldre. En slik arena er umistelig med tanke p\u00e5 publikumsutvikling. Barnas Kulturhus er et viktig arkiv og en erfaringsbank for kunst for barn i Bergen. Hvis man \u00f8nsker et samfunn og en by hvor kunst er tilgjengelig og integrert i innbyggernes liv, er et av de viktigste tiltakene \u00e5 kjempe for gode arenaer og infrastruktur som Barnas Kulturhus, der et mangfold av magiske m\u00f8ter mellom sm\u00e5 mennesker og kunsten oppst\u00e5r.\u201d Mai Veronica Lykke Robles Thorseth. - Tverrfaglig kunstner og Co-leder Wrap Miss Tati - Musiker/Artist \u201cBarnas kulturhus gir et viktig tilbud for barn og det er trist \u00e5 se at det foresl\u00e5s nedleggelse. Jeg har hatt gleden av \u00e5 spille der opp gjennom \u00e5rene og det som har gitt meg stor glede er \u00e5 f\u00e5 varme tilbakemeldinger fra barn og foreldre om at konsertene har gjort inntrykk. Kultur er viktig ikke bare for store, men sm\u00e5 - alt i alt beriker dette kulturtilbud byen v\u00e5r\u201d Mvh. Tatiana Palanca Lopes Pereira - Musiker/Artist Monica Marcella - Kunstner \u201cJeg tror jeg hadde mitt f\u00f8rste verksted p\u00e5 Barnas Kulturhus i 2003. Ble hanket inn av Torunn Brandanger som jeg hadde v\u00e6rt p\u00e5 keramikkurs hos. Dette ble egentlig introduksjonen til barn som deltagere og mottakere. Det har styrt hele mitt profesjonelle virke og det er her jeg har funnet st\u00f8rst mening. Jeg har hatt verksted, utstillinger og formidling her i over 20 alts\u00e5. Himmel. Tenk det! Oftest har det handlet om dyr. Og aller oftest insekter. Vi har bearbeidet v\u00e5r kj\u00e6rlighet til naturen og kommunisert om hva den betyr for oss gjennom ord, bilder og skulpturer. Vi har modellert, laget collager, animasjon, tegnet, malt...jeg har hatt f\u00f8lehorn p\u00e5 hodet og tunge p\u00e5 f\u00f8ttene. Samtalene har v\u00e6rt mange, dype, g\u00f8ye og viktige! Rommet som finnes i Barnas Kulturhus er inkluderende og demokratisk. Det forebygger utenforskap, gir kulturell ballast og utvikler kommunikasjonsevne, Hvis Bergen Kommunes forslag til nedleggelse blir min siste formidling og verksted om larver, n\u00e5 i v\u00e5r under Klimafestivalen. Jeg h\u00e5per jeg slipper \u00e5 v\u00e6re g\u00f8rrtrist mens jeg gj\u00f8r det. Som tidligere folkevalgt i en annen landsdel har jeg brukt Barnas Kulturhus som et stjerneeksempel. N\u00e5r jeg reiser og setter opp min, potensielt siste, forestillingen g\u00e5r jeg i minus. Det er av rein idealisme fordi jeg synes det er altfor viktig til \u00e5 la v\u00e6r. Jeg h\u00e5per beslutningstagerne summer seg her. Det blir for dyrt \u00e5 legge ned Barnas Kulturhus, og det er kidza i Bergen som punger ut. For ordens skyld, jeg er alts\u00e5 prosjektleder for folkeforskning p\u00e5 ville pollinerende insekter, tekstforfatter for lille Norske Leksikon, illustrat\u00f8r og tverrfaglig natur formidler .\u201d Foto: Geir Dokken Monica Marcella Prosjektleder for Den Ville Pollinatortellingen Lahumlasuse.no I Facebooklahumlasuse Maryna Karunyk - Kunstner \u201cHei! Jeg er kunstner, og har hatt gleden av \u00e5 jobbe flere ganger i Barnas kulturhus Barnas kulturhus i Bergen er et unikt sted som har stor innvirkning p\u00e5 barns utvikling og styrker familieb\u00e5nd. Stengingen av dette senteret vil v\u00e6re et stort tap b\u00e5de for barna og foreldrene. For det f\u00f8rste gir Barnas kulturhus en utmerket mulighet for felles fritid for foreldre og barn. Her kan man tilbringe tid sammen, ikke bare for \u00e5 ha det g\u00f8y, men ogs\u00e5 ved \u00e5 delta i kreative og utviklende aktiviteter. Dette er en viktig del av \u00e5 skape sterke relasjoner i familien, der voksne og barn kan v\u00e6re sammen, l\u00e6re og utvikle seg. For det andre er Barnas kulturhus et koselig og varmt sted som man alltid \u00f8nsker \u00e5 komme tilbake til. Her er det en atmosf\u00e6re av omsorg og oppmerksomhet til hvert barn, noe som fremmer en harmonisk utvikling og et komfortabelt opphold. Dette er et sted som tiltrekker familier og blir et andre hjem for dem i helgene. I tillegg er et slikt sted for Bergen en ekte \u00abperle\u00bb, en magnet som tiltrekker seg ikke bare lokale innbyggere, men ogs\u00e5 folk fra n\u00e6rliggende omr\u00e5der. \u00c5 stenge det vil v\u00e6re et betydelig tap for byen, ettersom dette rommet skaper muligheter for sosial integrasjon, styrker lokale fellesskap og fremmer kulturell utvikling. Vi m\u00e5 forst\u00e5 at tapet av Barnas kulturhus ikke bare er stengingen av en institusjon, men tapet av en viktig del av bylivet, som har langsiktig innvirkning p\u00e5 barnas og familienes velv\u00e6re. \u00c5 bevare helgedagsenteret er \u00e5 bevare en verdifull ressurs for Bergen og dets innbyggere.\u201d Mvh Maryna Karunyk - Kunstner Mia \u00d8quist - Billedkunstner \u201cDet er magisk de gangene Barnas Kulturhus har et mylder av scenekunst og drop in verksted for de yngste. Her har barnefamilier kunne g\u00e5 fra rom til rom \u00e5 oppleve kunstformidling for de aller yngste, etter \u00e5 ha v\u00e6rt p\u00e5 teater. Det er alltid masse barnefamilier som kommer med et smil p\u00e5 verkstedene, med sm\u00e5 nysgjerrige barn. Et sted der b\u00e5de barn, foreldre, besteforeldre kan bli inspirert og ha et godt sted \u00e5 v\u00e6re. I rommene har vi som kunstnere kunne gj\u00f8re om rommene til installasjoner rettet til de helt aller yngste helt ned i under 1 \u00e5r. Formidling for de aller yngste krever en trygghet og gode fasiliteter, dette har Barnas Kulturhus. Et hus som er helt unikt. Som kunstner som jobber med formidling for barn har Barnas Kulturhus v\u00e6rt helt avgj\u00f8rende for \u00e5 kunne utvikle formidlingsprosjekter. Her har det v\u00e6rt kunnskap og boltreplass. Det er et stort tap for Bergen om knutepunktet for formidling for barn forsvinner. \u201d Mvh Mia \u00d8quist- Billedkunstner - drop in verksteder Barnas Kulturhus, opplegg i Kulturelle B\u00e6remeisen og l\u00e6rer ved Kulturskolen i Bergen Stein Urheim \u2013 Musiker \u201cLa Barnas kulturhus best\u00e5! Mine erfaringer med Barnas kulturhus er utelukkende positive, b\u00e5de som ut\u00f8vende musiker, og som far til et storforn\u00f8yd og inspirert barn etter endt konsertopplevelse. \u00c5 legge ned et velfungerende, fantastisk fint musikk-, teater-, verkstedstilbud som Barnas kulturhus er, vil v\u00e6re en skam for kulturbyen Bergen. N\u00e5 m\u00e5 kulturbyr\u00e5den og byr\u00e5det g\u00e5 foran og bygge opp og st\u00f8tte unik kompetanse innen kultur, fremfor \u00e5 rasere den.\u201d Stein Urheim Profesjonell Musiker og Pappa /aktiv bruker av tilbudet Grethe J. Mikaelsen \u2013 Skuespiller og Danser \u201c\u00c5 legge ned Barnas Kulturhus vil jeg som et samfunns engasjert menneske nesten betegne som en narsissistisk handling. En avgj\u00f8relse som viser voksne uten ansvars f\u00f8lelse for Barnas muligheter til \u00e5 utvikle en kulturell ballast for fremtiden. Barnas Kulturhus er n\u00e5 den siste arena kun rettet mot barn. Det er ikke et teater eller kunst institusjon som m\u00e5 dele kreftene sine p\u00e5 flere alders grupper. Det er et unikt konsept som presenterer b\u00e5de danseforestillinger, teater, konserter, performance, malerkunst og arkitektur. De har mange tilstelninger hvor barna selv kan delta og utvikle seg innenfor forskjellige kreative aktiviteter. Det er rettet b\u00e5de mot barnehager og allmennheten/familier. Jeg har selv benyttet Huset som skuespiller, performance artist og kulturarbeider helt tilbake til begynnelsen av nitti tallet. Og det har v\u00e6rt som en skattekiste. Et sted hvor terskelen er lav og d\u00f8ren h\u00f8y. Jeg har f\u00e5tt utfolde meg innenfor eksperimentell og tradisjonell formidling ved deres arrangementer. Og ikke minst f\u00e5tt v\u00e6re en del av et sydende kreativt milj\u00f8 hvor du blir l\u00f8ftet opp og frem. Det er ikke f\u00e5 karakterer og historier som har sett dagens lys i Barnas kulturhus. Det at jeg som et skapende menneske har kunnet pr\u00f8ve meg frem. Lete og finne helt nye utrykk som har funnet tonen med deres publikum. Det har igjen gitt styrke til \u00e5 produsere mer og formidle til mange andre steder, og mange andre sm\u00e5 og stor publikummere. \u00c5 velge \u00e5 rive ned dette p\u00e5 en to tre. Dette som har f\u00e5tt vokse seg til denne s\u00e6regne og brede scenen for b\u00e5de artister og barn. Det er virkelig et vitne om et samfunn i en nedadg\u00e5ende spiral. Det forteller mye om hvem vi er som mennesker n\u00e5r vi gj\u00f8r et slikt valg. For det er ikke snakk om at vi mangler mat eller medisiner her, men et bevis for at vi m\u00e5 v\u00e6re kulturelt tilbakest\u00e5ende.\u201d Med Vennlig Hilsen Grethe. J. Mikaelsen Skuespiller og Danser BARNEHAGENE SIER: Mona Kirkevik Heggernes - Gyldenpris Barnehage \u201cBarnas Kulturhus har i 30 \u00e5r v\u00e6rt en uvurderlig ressurs for v\u00e5r barnehage og for mange andre i Bergen. For barna i v\u00e5r barnehage, er det e viktig arena som sikrer at alle, uavhengig av spr\u00e5k, \u00f8konomiske forutsetninger eller kulturell bakgrunn, f\u00e5r tilgang til kunstopplevelser av h\u00f8y kvalitet. Dette tilbudet gir barna en unik mulighet til \u00e5 oppleve profesjonell kunst i trygge og tilrettelagte omgivelser, noe som skaper forutsigbarhet og trygghet. Gjennom felles opplevelser styrkes samholdet i barnegruppen, samtidig som kreativitet og nysgjerrighet blomstrer. Barnas Kulturhus er derfor en helt essensiell del av v\u00e5rt kulturelle tilbud, og en nedleggelse vil frata barna v\u00e5re en viktig kilde til inspirasjon, l\u00e6ring og kulturell tilh\u00f8righet. \u201d Mvh Gyldenpris barnehage v/Mona Kirkevik Heggernes Konsulent Liv Herborg Markhus - Heimly Barnehage \u201cVi i Heimly barnehage har v\u00e6rt p\u00e5 mange forestillinger i Barnas Kulturhus, og vi har mange gode minner derfra. Det har v\u00e6rt dyktige skuespillere som har f\u00e5tt barna til \u00e5 le og kose seg. Barna f\u00e5r mange felles erfaringer ved \u00e5 f\u00e5 muligheten til \u00e5 reise p\u00e5 teater - felles opplevelser og nye erfaringer som de gjerne leker ut i leken i etterkant. De f\u00e5r ogs\u00e5 erfaring med hvordan en skal oppf\u00f8re seg n\u00e5r en er p\u00e5 offentlige steder og opplevelsen av \u00e5 reise med buss. Vi har blitt tatt godt imot p\u00e5 Barnas kulturhus, og det har v\u00e6rt s\u00e5 koselig \u00e5 f\u00e5 spise maten v\u00e5r i \"cafeen\" f\u00f8r eller etter forestillingen. Vi h\u00e5per at tilbudet i Barnas hus ikke blir lagt ned.\u201d Hilsen Liv Herborg Markhus i Heimly barnehage Marit Nyg\u00e5rd - Karusellen Barnehage \u201cHva \"Huset\" og kulturtilbudet dere har levert gjennom en mannsalder har hatt av betydning for barna i Karusellen er omfattende og vanskelig \u00e5 beskrive med f\u00e5 ord. Noe vil jeg likevel trekke spesielt frem; Hvorfor Barnas Kulturhus b\u00f8r best\u00e5, og hva huset har betydd for barna og ansatte i barnehagen; * P\u00e5 barnas Kulturhus tar de barna P\u00c5 ALVOR - P\u00c5 EKTE!!! Det er i f\u00e5 andre sammenhenger utenfor barnehagen tilbudet som er rettet mot dem faktisk har barnet i fokus - og at kulturformidlingen skjer p\u00e5 deres premisser. * P\u00e5 Barnas kulturhus har barna f\u00e5tt fortalt nye historier, f\u00e5tt utvidet sine perspektiver og f\u00e5tt utviklet sin forst\u00e5else for hvordan ting henger sammen. * Barna har f\u00e5tt utfolde seg gjennom mange ulike \"fascetter\" av kunst og kultur og f\u00e5tt \u00f8kt sin fantasi, kreativitet og ikke minst felles opplevelse og samhold. * Gjennom kulturtilbudet p\u00e5 barnas kulturhus har barna gjennom kreative, estetiske opplevelser og l\u00e6ringsprosesser f\u00e5tt utfolde seg, skape og se ting fra andre og nye perspektiver. * Rammeplanen for barnehager (2017) sier at barnehagen skal la barna m\u00f8te ulike kunstneriske og kulturelle uttrykk som gjenspeiler et mangfoldig samfunn og ulike tidsepoker. Tilbudet hos Barnas Kulturhus har v\u00e6rt og er fortsatt uvurderlig i barnehagens arbeid med dette fagomr\u00e5det. P\u00e5 Barnas Kulturhus m\u00f8ter barn og ansatte profesjonelle og dedikerte kunstnere, som vier all sin kompetanse og oppmerksomhet mot \u00e5 gi barna den beste kulturformidlingen vi kan tenke oss. Barnehagens barn og ansatte blir inspirert og tar med seg dette tilbake til barnehagen i lek og aktivitet. * Det er helt grunnleggende for et demokrati at barn og unge f\u00e5r ta del i fri kunst og kultur!!! * Barnas Kulturhus er selve GULLREKKEN n\u00e5r det gjelder kulturopplevelser for barn, og dermed ogs\u00e5 vesentlig i barna utvikling av demokratisk tenkning og ytring! Til myndighetene; L\u00e6r av barnas Kulturhus, og ta barna p\u00e5 alvor - p\u00e5 ekte dere ogs\u00e5!!!!* Ikke raser byens beste kulturtilbud for barn og unge!. Det kan f\u00e5 uopprettelige f\u00f8lger - \u201c Mvh. Marit Nyg\u00e5rd Daglig leder i Karusellen Barnehage Vibeke Tonning \u2013 Starefossen Barnehage \u201cVi er sjokkerte over at de \u00f8nsker \u00e5 avvikle tilbudet. Vi gir dere v\u00e5r fulle st\u00f8tte i kampen om \u00e5 f\u00e5 beholde tilbudet p\u00e5 Barnas Kulturhus. \u201d Mvh Vibeke Tonning Styrer Starefossen barnehage Wenche Hauge \u2013 Daglig Leder i Eventus Bergen Barneasyl \u201cBarnas Kulturhus har i lang tid v\u00e6rt et s\u00e6rdeles viktig bidrag til Eventus Bergen Barneasyl sitt kulturelle tilbud til barnegruppen. Vi har benyttet oss av det aller meste av tilbud som har blitt gitt, og er til tider innom Barnas kulturhus flere ganger i m\u00e5neden. For oss som sentrumsbarnehage betyr dette mye. Da skog og natur ikke er like tilgjengelig, er det av vesentlig betydning at vi har et rikt, kulturelt tilbud tilgjengelig. Forsvinner Barnas kulturhus, vil dette inneb\u00e6re et stort tap for barna i Eventus Bergen Barneasyl.\u201d Med vennlig hilsen Wenche Hauge Daglig leder Eventus Bergen Barneasyl Markus Jamie Oddekalv Pettersen - Barnehagel\u00e6rer og musiker \u201cLa Barnas Kulturhus leve! Jeg ser med stor bekymring at Bergen bystyre sakte, men sikkert avvikler kulturtilbud for barn og barnefamilier. Ved \u00e5 legge ned Kulturetaten og overf\u00f8re oppgaver og ressurser til biblioteket, svekkes tilbud som Barnel\u00f8rdag og POP-lab \u2013 lavterskeltilbud som har gitt utallige barn muligheten til \u00e5 oppleve kunst og kultur. N\u00e5 vurderes det ogs\u00e5 \u00e5 legge ned Barnas Kulturhus, en institusjon i hjertet av byen hvor barnehager \u2013 som den jeg selv jobber i \u2013 m\u00e5 st\u00e5 p\u00e5 venteliste for \u00e5 f\u00e5 plass. Her har barn f\u00e5tt oppleve fantastiske forestillinger skapt av kreative, ofte underbetalte ildsjeler, som jobber av ren lidenskap for \u00e5 gi kommende generasjoner kunst, undring, historier og glede. Jeg ber bystyret tenke n\u00f8ye gjennom konsekvensene av disse kuttene. Det er en direkte sammenheng mellom et rikt kulturtilbud og utviklingen av robuste, reflekterende og nyskapende samfunnsborgere. Dersom dette ikke er tydelig nok, kan jeg gjerne hjelpe dere p\u00e5 vei: Spr\u00e5k, motorikk, emosjonell bevissthet, kognisjon, sanseutvikling, sosial atferd \u2013 og kanskje viktigst av alt, undring. Undring er selve grunnlaget for \u00e5 utvikle kritisk tenkning, en egenskap Bergen kommune ironisk nok \u00f8nsker \u00e5 styrke gjennom sin nye kvalitetsutviklingsplan for barnehager. Ikke skyt dere selv i foten! Man kan ikke fremme barns utvikling samtidig som man lukker d\u00f8rene til kulturens verden. La Barnas Kulturhus leve!\u201d Markus Jamie Oddekalv Pettersen Barnehagel\u00e6rer og musiker BARNEFAMILIENE SIER: Barnas kulturhus i Bergen Et hus der sm\u00e5 mennesker f\u00e5r store og betydningsfulle kulturopplevelser I mai er det 33 \u00e5r siden barn i Bergen fikk sin helt egen kulturarena. Da Barnas kulturhus \u00e5pnet var v\u00e5re to d\u00f8tre ett og tre \u00e5r gamle, og bare noen f\u00e5 m\u00e5neder etter \u00e5pningen fikk de sin aller f\u00f8rste teateropplevelse her. Utover 90-tallet opps\u00f8kte v\u00e5r familie stadig det hvite trehuset i Kalmargaten. Her fikk d\u00f8trene v\u00e5re betydningsfulle kulturopplevelser. Som foreldre erfarte vi raskt at scenerommet p\u00e5 Barnas kulturhus er spesielt egnet for forestillinger for de minste. Her er distansen mellom sal og scene nesten utvisket. Dette gj\u00f8r at barna kommer sv\u00e6rt tett p\u00e5 ut\u00f8verne, noe som igjen skaper b\u00e5de n\u00e6rhet og trygghet for de sm\u00e5 publikummerne. For v\u00e5r familie ble l\u00f8rdagsturene til sentrum en s\u00e6rdeles viktig helgeaktivitet. V\u00e5re felles kulturopplevelser her (teaterforestillinger, utstillinger og kunstverksteder), fikk stor betydning for oss som familie. Per 2025 \u2013 33 \u00e5r senere \u2013 opps\u00f8ker jeg stadig Barnas Kulturhus p\u00e5 l\u00f8rdager. Men n\u00e5 drar jeg dit sammen med mitt eldste barnebarn p\u00e5 3 1\u20442 \u00e5r. Han er allerede en erfaren teatertilskuer. V\u00e5r l\u00f8rdagsaktivitet - ta bybanen til sentrum, g\u00e5 fra Byparken til Barnas hus, spise medbrakt lunsj i kafeen der, se forestilling og delta p\u00e5 kunstverksted \u2013 er uvurderlig. Her f\u00e5r han og jeg betydningsfulle felles kulturelle opplevelser, og med det styrkes ogs\u00e5 relasjonen mellom oss. Det er p\u00e5 alle m\u00e5ter bra at det finnes kulturelle tilbud for barn ogs\u00e5 i bydelene (p\u00e5 skoler, i kultursentre og p\u00e5 bibliotek). Men disse arenaene er p\u00e5 ingen m\u00e5te tilpasset de minste barna slik Barnas Kulturhus er. L\u00f8rdag 22. februar hadde mitt yngste barnebarn p\u00e5 1 1\u20442 \u00e5r sin debut som teatertilskuer i Barnas Kulturhus. Jeg h\u00e5per s\u00e5 inderlig at b\u00e5de han, storebroren hans og alle andre sm\u00e5 mennesker, ogs\u00e5 i framtiden skal f\u00e5 store og betydningsfulle kulturopplevelser i sitt eget kulturhus. For her \u2013 i Barnas Kulturhus \u2013 tas barns m\u00f8ter med kunst p\u00e5 alvor. Hvis Bergen kommune ogs\u00e5 \u00f8nsker \u00e5 ta de sm\u00e5 sine m\u00f8ter med kunst p\u00e5 alvor, s\u00e5 m\u00e5 driften av huset opprettholdes. Anne \u00d8rvig (mor og mormor) \u201cBarnas Kulturhus er et fantastisk kulturtilbud for barnefamilier. Det at det er gratis gj\u00f8r at det er tilgjengelig for alle, og sosialt utjevnende i en tid med stadig st\u00f8rre forskjeller og muligheter. For sentrumsbeboere er det ogs\u00e5 et viktig m\u00f8tested for barn lokalt \u2013 barn som ofte bor for trangt til \u00e5 m\u00f8tes andre steder. \u201c \u201c\u00c5 ikke investere i barna betyr \u00e5 ikke investere i framtiden. Kulturelle opplevelser til alle! Ogs\u00e5 for de minste.\u201d \u201cBarnas Kulturhus er viktig for inkludering og kultur for alle - helt fra livets begynnelse! Et fantastisk tilbud for alle barnefamilier i Bergen- uavhengig av sosio\u00f8konomisk bakgrunn bosted og spr\u00e5k. En av de tingene som gj\u00f8r Bergen bedre enn hovedstaden- dette tilbudet m\u00e5 beholdes!\u201d \u201cBarnas Kulturhus er et fantastisk tilbud som vi brukte da jeg var liten. N\u00e5 er jeg tilbake med egne barn og kunsten p\u00e5 veggene kjenner jeg igjen fordi vi laget det samme i oppveksten. Dette er et kulturelt tidl\u00f8st tilbud som vi skal beskytte, ikke avvikle .\u201d \u201cDet er sv\u00e6rt viktig at kulturhuset bevares. Tilbudet tiltrekker seg b\u00e5de barnefamilier og barnehager. Det er trangt om plassen og strengt talt burde dere utvide tilbudet heller enn \u00e5 kutte det. Teater og drama er viktig for den kreative og sanselige utviklingen til barn. I tillegg er det en sosial arena som bidrar til \u00e5 \u00f8ke barnas sosiale kompetanse. Selvf\u00f8lgelig aller viktigst er det for lav-inntektsfamilier som gis en mlighet til \u00e5 delta p\u00e5 denne kulturelle og sosiale arena. Et viktig bidrag i integreringsarbeidet .\u201d \u201cBarnas hus er et sjekkt tilbud som vil bli s\u00e5rt savnet hvis det blir fjernet. Ikke bare en fritidstilbud men ogs\u00e5 kultur for sm\u00e5born. Vennligst ikke legg det ned, mange foreldrer og born setter stor pris p\u00e5 Barnas hus\u201d \u201cBarnas hus redder!! L\u00f8rdagene v\u00e5re!! Det beste tilbudet for sm\u00e5barnsfamilier som finnes i bergen, der barna kan f\u00e5 v\u00e6re barn, leke, utforske, og ikkje minst fantastisk g\u00f8ye forestillinger som vekker alle sanser hos barn. Samtidig er dette ogs\u00e5 en av de f\u00e5 tilbud som gj\u00f8r at vi som er en familie med 7 barn faktisk har \u201cr\u00e5d\u201d til kulturelle innslag. De fleste andre tilbud hadde v\u00e6rt altfor kostbart \u00e5 gj\u00f8re for oss som en familie. Vi hadde virkelig savnet dette tilbudet hadde det blitt lagt ned, da barna gleder seg til hver l\u00f8rdag \u201c \u201cViktig tilbud for sm\u00e5barnsfamilier Spesielt viktig mtp.at det er tilgjengelig for alle og gratis. Med p\u00e5 \u00e5 gi like tilbud og utgjevne forskjeller. Viktig for barn \u00e5 utsettes for kulturelle aktiviteter\u201d \u201cBarnas Kulturhus er der Torvald s\u00e5 en forestilling for f\u00f8rste gan g i livet sitt. Sangene fra den synger vi fortsatt. Beliggenheten til huset gj\u00f8r turen hit til en spennende tur gjennom byen der vi snakker om Den Nasjonale Scene og stopper i parken ogs\u00e5. En tur til barnas kulturhus er b\u00e5de en kulturopplevelse og en hel l\u00f8rdag sammen med Bergen by. Vi vil gjerne oppleve dette flere ganger og ikke minst vil vi at andre barn skal f\u00e5 mulighet til \u00e5 oppleve dette i fremtiden.\u201d \u201c Det er veldig viktig sted for barna og familiene. P\u00e5 barnas hus det er kvalitet tid gjennom barn og foreldrene. Min barn er 3 \u00e5r \u00e5 han gleder seg masse til \u00e5 komme her. Kunds er veldig viktig for oss! Kreativitet og leke sammen det er g\u00f8y. Vi var p\u00e5 forestilling og koser s\u00e5 mye \u00e5 se p\u00e5 teater for de sm\u00e5.\u201d "
}