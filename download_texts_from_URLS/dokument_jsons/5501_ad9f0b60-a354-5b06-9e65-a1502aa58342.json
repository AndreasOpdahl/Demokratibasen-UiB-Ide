{
  "dokument_id": "ad9f0b60-a354-5b06-9e65-a1502aa58342",
  "doc_type": "case_presentation",
  "kommune": 5501,
  "tittel": "Godkjenning av avtale om opsjon p\u00e5 festeavtale \u2013 Kval\u00f8ya Sportsklubb",
  "url": "https://innsyn.tromso.kommune.no/application/getMoteDokument?dokid=2001970528",
  "tekst": "Arkivsaksnr. 24/04464-23 Saksbehandler Kim-Runar Dalberg Olsen Saksgang M\u00f8tedato Milj\u00f8-, idrett-, kultur- og 25.02.2025 samfunnsutviklingsutvalget Formannskapet 04.03.2025 Godkjenning av avtale om opsjon p\u00e5 festeavtale \u2013 Kval\u00f8ya Sportsklubb Kommunedirekt\u00f8rens innstilling til vedtak: Opsjonsavtale mellom Troms\u00f8 kommune og Kval\u00f8ya SK godkjennes. Stig Tore Johnsen Mette Moh\u00e5g Kommunedirekt\u00f8r Direkt\u00f8r avdeling for bymilj\u00f8 1 Hva saken gjelder Godkjenning av avtale om opsjon p\u00e5 festeavtale. Saksutredning Kval\u00f8ya Sportsklubb (KSK) \u00f8nsker \u00e5 oppf\u00f8re klubbhus i tilknytning til sin hjemmebane p\u00e5 Storelva kunstgressbane. Ettersom Troms\u00f8 kommune er grunneier av g\u00e5rds- og bruksnummer 71/1 som omfatter fotballbanen, har KSK kontaktet kommunen om muligheten for \u00e5 avst\u00e5 grunn til form\u00e5let. KSK er allerede etablert i omr\u00e5det ved Storelva kunstgressbane. Det vises til foreliggende driftsavtale som gir KSK anledning til \u00e5 bruke fotballbanen vederlagsfritt mot drift og vedlikehold. Bilag 1: Driftsavtale for Storelva kunstgressbane av 04.03.2015. I tillegg har KSK eierskap i Storelvahallen, gjennom Storelva Idrettspark AS, som ligger like ved fotballbanen. Klubbhuset som KSK \u00f8nsker \u00e5 oppf\u00f8re er tenkt \u00e5 brukes til garderober, tribuner, forsamlingslokaler og lignende. For \u00e5 kunne fradele tomt og bygge klubbhus, kreves det i midlertidig detaljreguleringsplan. Dette er avklart med bygningsmyndighetene, som p\u00e5 forh\u00e5nd har bekreftet krav om regulering. Bilag 2: Brev av 05.06.2024 fra Enhet for byggesak. For at KSK skal kunne sikre sine interesser i en reguleringsprosess, er det i tidlig fase behov for at kommunen avklarer at en er positiv til \u00e5 avse areal til form\u00e5let. P\u00e5 denne bakgrunn foresl\u00e5s det \u00e5 inng\u00e5 opsjonsavtale som gir KSK mulighet for \u00e5 inng\u00e5 avtale om feste av tomt. Bilag 3: Opsjonsavtale undertegnet av Kval\u00f8ya SK. Bilag 4: Kartutsnitt av 16.01.2025. Ut\u00f8velse av opsjon er betinget av endelig vedtatt reguleringsplan for arealet, eller det er gitt annen dispenserende tillatelse fra bygningsmyndighetene for oppf\u00f8ring av klubbhus. Opsjonsavtalen har en varighet p\u00e5 5 \u00e5r etter den er signert av begge parter. Det forutsettes at ILU b\u00e6rer kostnadene for regulering og andre gebyrer som er n\u00f8dvendige for \u00e5 f\u00e5 tillatelse til oppf\u00f8ring av klubbhus. Selve tomten som foresl\u00e5s ligger p\u00e5 gnr.bnr. 71/1, ved siden av Storelva kunstgressbane, og har et areal som tilsvarer 2 651 kvadratmeter. Tomtens lengde langs kunstgressbanen gj\u00f8r at KSK ogs\u00e5 skal kunne ha mulighet til \u00e5 lovlig etablere tribuner eller lignende. 2 Skjermbilde av foresl\u00e5tt tomt, fradelt fra g\u00e5rds- og bruksnummer 71/1 Det bemerkes at en eventuell festeavtale ikke er ment \u00e5 endre p\u00e5 kommunens eierskap, disponering og bruk, samt allmennhetens bruk av fotballbanen. I tr\u00e5d med tidligere praksis i Troms\u00f8 kommune n\u00e5r det kommer til bortfeste av grunn til idrettsform\u00e5l, er det foresl\u00e5tt \u00e5 feste bort \u00f8nsket areal vederlagsfritt i 40 \u00e5r. En slik lengde p\u00e5 festeavtale gir ogs\u00e5 KSK bedre muligheter ved en eventuell s\u00f8knad om spillemidler. Konklusjon Avtale om opsjon p\u00e5 festeavtale anbefales vedtatt. Vedtakskompetanse Formannskapet, jamf\u00f8r delegasjonsreglementet punkt 14 \u2013 1.1.2, kulepunkt 5, underpunkt 7. Vedlegg Bilag 1 - Driftsavtale av 04.03.2015 - Storelva kunstgressbane Bilag 2 - Brev av 05.06.2024 fra Byggesak Bilag 3 - Signert opsjonsavtale - Kval\u00f8ya SK Bilag 4 - Kartutsnitt av 16.01.2025 3 "
}