{
  "dokument_id": "84d048ec-eb2c-5c95-a8fe-8b495c259b50",
  "doc_type": "case_presentation",
  "kommune": 5536,
  "tittel": "Orientering arbeidsutvalg - boligpolitikk(Hoveddokument, 78KB)",
  "url": "https://innsyn.lyngen.kommune.no/wfdocument.aspx?journalpostid=2013056478&dokid=112782&versjon=1&variant=A&",
  "tekst": " Lyngen kommune Arkiv: JournalpostID: 24/11763 Saksbehandler: Johanne Larsen Dato: 18.10.2024 Saksframlegg Saksnr. Utvalg M\u00f8tedato PS 31/24 N\u00e6ringsutvalget 14.10.2024 Orientering arbeidsutvalg - boligpolitikk Med bakgrunn i boligmangelen i kommunen og hvor stor betydning dette har for n\u00e6ringslivet besluttet n\u00e6ringsutvalget tidligere \u00e5 opprette et arbeidsutvalg med f\u00f8lgende form\u00e5l: \u2022 \u00d8ke tilgjengeligheten av boliger i kommunen. \u2022 Utarbeide konkrete tiltak knyttet til kommunens boligpolitikk. \u2022 Gi innspill som kan forbedre kommunens tilgang til bygging og leie av boliger for innbyggerne. arbeidsutvalget presenterte i dag sine forslag til tiltak i NU, hvor det ble vedtatt at n\u00e6ringsutvalget skulle motta informasjon ogs\u00e5 skriftlig for gjennomgang og tilbakemelding, svarfrist ble satt til mandag 21. oktober 09:00. Under f\u00f8lger derfor forslag til tiltak samt en kort gjennomgang og forklaring av hvordan utvalget har jobbet. Etter opprettelsen har arbeidsutvalget gjennom tre arbeidsm\u00f8ter og individuell innsats gjennomf\u00f8rt samtaler med administrasjonen, sett p\u00e5 muligheter, foretatt en behovsavklaring hos n\u00e6ringslivet og sektorledere innen helse og utdanning, og samlet informasjon fra relevante kilder. Resultatene viser at boligbehovet er kanskje enda st\u00f8rre enn antatt, og umiddelbare tiltak m\u00e5 settes i verk om vi skal kunne dekke behovet i fremtiden. Det er lav sannsynlighet for at vi skal kunne lykkes med dette n\u00e5. Vi m\u00e5 tenke kreativt, ansvarlig og strategisk om vi skal lykkes! Siden boligmarkedet ogs\u00e5 er drevet av markedsmekanismer og er sensitivt ovenfor offentlige tiltak, m\u00e5 vi utforme v\u00e5re strategier i tr\u00e5d med dette og med forsiktighet. Med dette nevnt presenterer arbeidsutvalget sine forel\u00f8pige forslag i notatform som vi tror samlet kan friskmelde boligmarkedet. Noen av forslagene kan ogs\u00e5 gi umiddelbar effekt, som for eksempel \u00e5 lansere en holdningskampanje. Kom med tilbakemeldinger eller sp\u00f8rsm\u00e5l, s\u00e5 skal utvalget redegj\u00f8re s\u00e5 godt vi kan for v\u00e5re forslag til neste utvalgsm\u00f8te og vurdere alternative tiltak som blir foresl\u00e5tt. Lansere Holdningskampanje: - \u00d8ke bevisstheten om boligbehovet i kommunen og at det m\u00e5 bidras ogs\u00e5 blant innbyggerne. Lage 3 artikler/historier som grunnlag for kampanje. Markedsbyr\u00e5 st\u00e5r for publisering/distribusjon og materiell. - samle erfaringer fra kampanje for \u00e5 fremme nye prosjekter som eks tilskudd til boligutvikling. Midlertidige Boligl\u00f8sninger: - Vurdere pilotprosjekter med midlertidige boliger som f.eks tiny houses men en grundig vurdering av juridiske og praktiske utfordringer. - Sees i sammenheng med flyktningbehovet og leasingmuligheter. Se p\u00e5 modeller for samarbeid med omkringliggende kommuner \u2022 Ta kontakt med Senja kommune for \u00e5 se p\u00e5 muligheter omkring deres sm\u00e5husmodell. \u2022 Gamvik kommune har bygd \u201csm\u00e5hus\u201d hva kan vi l\u00e6re av dem? Oppf\u00f8lging av Regelbrudd: Spesifisering: opprettes som en politisk sak og utredes grundig. - Strengere h\u00e5ndheving mot ulovlig utleie som Airbnb, hvor bruk av tvangsmulkt ved brudd p\u00e5 reguleringsform\u00e5l er en mulighet. - Sikkerhet/brannform\u00e5l kan ogs\u00e5 benyttes. Utvikling av N\u00e6ringsarealer: - Omr\u00e5deregulering for \u00e5 tiltrekke st\u00f8rre akt\u00f8rer som hoteller. (Vil frigi airbnb kapasitet). Sikre at planarbeidet gir n\u00f8dvendig fleksibilitet og forutsigbarhet. Felles innsats mot fylkes og nasjonale politikere \u2022 Jobbe for bedre tilrettelegging og utvikling av n\u00f8dvendig infrastruktur som f.eks str\u00f8m Tilskudd og Insentiver: - Gi tilskudd til akt\u00f8rer som utvikler reguleringsplaner og boligprosjekter. - Vurdere om dette kan gjennomf\u00f8res for n\u00e6ringsfondet og n\u00e6ringsareal ogs\u00e5. Strategisk Eiendomsutvikling og boligpolitisk handlingsplan -Revidere boligpolitisk handlingsplan og sikre politisk deltagelse samt representasjon fra n\u00e6ringslivet i prosessen. - Handlingsplan m\u00e5 sees i sammenheng med strategisk n\u00e6ringsplan. - Langsiktig plan og strategi for utvikling og erverv av eiendom. - Prioriteringsrekkef\u00f8lge basert p\u00e5 kost/nytte-analyser. N\u00e6ringsutvalget 14.10.2024: Behandling: BEHANDLING: N\u00e6ringsutvalget i Lyngen kommune utarbeidet forslag til vedtak i m\u00f8tet. VEDTAK: N\u00e6ringsutvalget tiltrer sitt eget forslag enstemmig. NU- 31/24 Vedtak: Arbeidsutvalget presenterte forslag til tiltak knyttet til kommunens boligpolitikk. N\u00e6ringsutvalget tar informasjon til orientering og ber om at informasjon videresendes n\u00e6ringsutvalgets medlemmer for gjennomlesing, men mulighet for innspill per e-post. Svarfrist settes til mandag 21. oktober klokken 09:00. Arbeidsutvalget g\u00e5r gjennom forslag og legger frem nytt forslag til behandling i n\u00e6ringsutvalget 05. desember. "
}