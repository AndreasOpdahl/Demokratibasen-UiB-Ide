{
  "dokument_id": "78fb2c65-c5b9-509c-9eef-957b1dcff419",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29042025, Sak 151/25, St\u00f8tteerkl\u00e6ring for Ukraina",
  "url": "https://bergen.kommune.no/politikere-utvalg/api/fil/bk360/12589920/Innstilling-vedtak-Stotteerklaering-for-Ukraina",
  "tekst": "St\u00f8tteerkl\u00e6ring for Ukraina Bergen bystyre behandlet saken i m\u00f8tet 29.04.2025 sak 151/25 og fattet f\u00f8lgende vedtak: Bergen bystyre slutter seg til St\u00f8tteerkl\u00e6ring for Ukraina. Bergen bystyres behandling F\u00f8lgende representanter tok ordet: Marit Warncke (H), Linn Kristin Langley-Rasmussen Eng\u00f8 (A), Mikkel Gr\u00fcner (SV), Thor Haakon Bakke (MDG), Martin Virkesdal Jonsterhaug (FrP), Per-Arne Hvidsten Larsen (V), Mailiss Solheim-\u00c5kerblom (R), Joel Ysteb\u00f8 (KrF), Knut Vindenes (H). Forslag fremsatt i bystyret: Linn Kristin Langley-Rasmussen Eng\u00f8 (A) fremsatte p\u00e5 vegne av A, SV, MDG, V, R og KrF f\u00f8lgende alternative forslag: 1. Bergen bystyre slutter seg til St\u00f8tteerkl\u00e6ring for Ukraina. 2. Bystyret gir st\u00f8tte p\u00e5 1 millioner kroner hver til de to organisasjonene Fritt Ukraina og HMM Helsehjelp Ukraina, og setter av 1 million kroner til en s\u00f8kbar pott for lokale organisasjoner som bidrar med solidaritetsarbeid for Ukraina (som f.eks. Fyllingsdalen teater). Bystyret ber byr\u00e5det legge fram forslag til finansiering i forbindelse med revidert budsjett. Per-Arne Hvidsten Larsen (V) fremsatte p\u00e5 vegne av V f\u00f8lgende alternative forslag: 1. Endre setningen \u201cMed denne erkl\u00e6ringen sender vi en klar melding om at vi st\u00e5r skulder ved skulder med Ukraina i kampen for selvstendighet, demokrati og fred.\u201d til ny f\u00f8lgende setning: \u201cMed denne erkl\u00e6ringen sender vi en klar melding om at vi heier p\u00e5 Ukraina i kampen for selvstendighet, demokrati og fred\u201d. 2. Endre kulepunktet \u201c\u00c5 st\u00f8tte Ukraina i deres rett til selvbestemmelse og suverenitet\u201d til f\u00f8lgende ny ordlyd: \u201c\u00c5 heie p\u00e5 Ukraina i deres rett til selvbestemmelse og suverenitet\u201d. 3. Endre setningen \u201cLa oss sammen vise at Bergen, som menneskerettighetsby, ikke bare snakker om fred og frihet, men handler for \u00e5 st\u00f8tte dem som kjemper for det.\u201d til f\u00f8lgende ny ordlyd: \u201cLa oss sammen vise at Bergen \u00f8nsker \u00e5 heie p\u00e5 dem som kjemper for fred og frihet\u201d. 4. Stryke setningen \u201cDeres kamp er v\u00e5r kamp\u201d. 5. Stryke setningen \u201cDeres seier er v\u00e5r seier\u201d. Linn Kristin Langley-Rasmussen Eng\u00f8 (A) fremsatte p\u00e5 vegne av A, SV, MDG, V, R og KrF f\u00f8lgende tilleggsforslag: Legges til i opplistingen under \"Med denne erkl\u00e6ringen forplikter vi oss til:\" \u2022 \u00c5 bidra med v\u00e5r del av ansvaret med \u00e5 ta i mot flyktninger ved \u00e5 \u00f8ke antallet flyktninger Bergen skal bosette til \u00e5 minst tilsvare antallet som Bergen er anmodet om \u00e5 ta imot. \u2022 \u00c5 f\u00f8lge opp Bergens tradisjon for \u00e5 sende signal til nasjonale myndigheter om at vi har kapasitet om \u00e5 ta i mot enda flere flyktninger enn anmodningen ber om. Oppst\u00e5r det et behov for \u00e5 bosette flere flyktninger er Bergen beredt til \u00e5 stille opp. \u2022 \u00c5 ta imot Ukrainske flyktninger p\u00e5 best mulig m\u00e5te, gj\u00f8re det vi kan for \u00e5 ta vare p\u00e5 dem, og legge til rette for spr\u00e5koppl\u00e6ring, integrering og deltakelse i samfunnet. Votering: Alternativt forslag punkt 1 og 2 fra A, SV, MDG, V, R og KrF fremsatt av Linn Kristin Langley- Rasmussen Eng\u00f8 (A), fikk 32 stemmer (A, SV, MDG, V, R og KrF), og var dermed falt. Alternativt forslag punkt 1-5 fra V fremsatt av Per-Arne Hvidsten Larsen (V), fikk 20 stemmer (A, MDG, V), og var dermed falt. Forslag til vedtak ble vedtatt med 62 stemmer (H, A, FrP, SV, BL, MDG, R, KrF, Sp, PP). Tilleggsforslag fra A, SV, MDG, V, R og KrF fremsatt av Linn Kristin Langley-Rasmussen Eng\u00f8 (A), fikk 32 stemmer (A, SV, MDG, V, R og KrF), og var dermed falt. Forslag til vedtak: Bergen bystyre slutter seg til St\u00f8tteerkl\u00e6ring for Ukraina. 2 "
}