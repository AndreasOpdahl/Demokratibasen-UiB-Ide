{
  "dokument_id": "80b169ac-091b-545f-88f1-dd7ee475a3e9",
  "doc_type": "case_attachment",
  "kommune": 5501,
  "tittel": "Vedlegg 2 - Administrativt gebyr",
  "url": "https://innsyn.tromso.kommune.no/application/getMoteDokument?dokid=2001731614",
  "tekst": "Vedlegg 2 \u2013 Administrativt gebyr Administrasjonen i Troms\u00f8 kommune har flere arbeidsoppgaver i forbindelse med arrangementer som avholdes i kommunale idrettsanlegg og skolebygg. Det administrative gebyret skal v\u00e6re med p\u00e5 \u00e5 dekke deler av arbeidstiden til de ansatte som l\u00f8ser ekstra arbeidsoppgaver knyttet direkte til utl\u00e5n av byggene. Gebyret vil gjelde for st\u00f8rre arrangementer som krever ekstra tilrettelegging fra kommunen. For eksempel vil dette gebyret v\u00e6re aktuelt i forbindelse med st\u00f8rre turneringer som krever grundige forberedelser, tilrettelegging og koordinering fra kommunen. Oppgaver som utl\u00f8ser gebyret kan v\u00e6re m\u00f8ter mellom kommunen og arrang\u00f8r, koordinering, transportering og klargj\u00f8ring av utstyr, tilrettelegging og gjennomgang av aktuelt bygg sammen med arrang\u00f8r, m.m. Gebyret gjelder ikke for den tilrettelegging som kreves av kommunen f\u00f8r gjentakende mindre arrangementer som seriekamper, treninger og \u00f8vinger. For de arrangementene der det er aktuelt med ekstra tilrettelegging fra kommunen, skal dette avklares med leietaker p\u00e5 forh\u00e5nd. Kommunen skal estimere antall timer og gj\u00f8re en avtale med leietaker f\u00f8r leieforholdet inng\u00e5s. I gebyrlisten for 2024 finnes det en pris som gjelder for leie av arbeid fra arbeidstaker i kommunen. Denne prisen videref\u00f8res og brukes som et administrativt gebyr som gjelder for st\u00f8rre arrangementer i idrettsanlegg og skolebygg som krever ekstra tilrettelegging fra kommunen. "
}