{
  "dokument_id": "f79a198c-2573-5e4f-9252-e04b15a48314",
  "doc_type": "case_attachment",
  "kommune": 5501,
  "tittel": "Innvilger tilskudd til Fontenehus og Fontenehus Norge over statsbudsjettet 2024 kap  765, post 73",
  "url": "https://innsyn.tromso.kommune.no/application/getMoteDokument?dokid=2001626297",
  "tekst": "Returadresse: Helsedirektoratet, Postboks 220 Sk\u00f8yen, 0213 Oslo, Norge STIFTELSEN TROMS\u00d8 FONTENE Deres ref.: AR588865566 Postboks 17 V\u00e5r ref.: 14/6550-97 9251 TROMS\u00d8 Saksbehandler: Hyesun Lee Dato: 05.02.2024 Innvilger tilskudd til Fontenehus og Fontenehus Norge over statsbudsjettet 2024 kap. 765, post 73 Helsedirektoratet viser til deres s\u00f8knad p\u00e5 tilskudd 20.12.2023 p\u00e5 tilskuddsordningen Fontenehus og Fontenehus Norge. INNVILGELSE AV TILSKUDD Helsedirektoratet innvilger tilskudd p\u00e5 3 377 000 kroner til Fontenehus og Fontenehus Norge over 0765.73 p\u00e5 statsbudsjettet for 2024. For 2024 er det bevilget 76 300 000 kroner til tilskuddsordningen. Vi har mottatt 25 s\u00f8knader, og av disse har 25 f\u00e5tt tildelt tilskudd. Tilskuddsbel\u00f8pet dere f\u00e5r utbetalt i \u00e5r er 3 377 000 kroner. Termindato Terminbel\u00f8p Kapittel.post 05.02.2024 1 688 500 0765.73 05.07.2024 1 688 500 0765.73 S\u00f8knaden er i tr\u00e5d med ordningens form\u00e5l. Tilskuddsbel\u00f8p beregnes ut fra faste kriterier beskrevet i regelverkets punkt 5. \"Fontenehus som har v\u00e6rt i drift ut over tre \u00e5r kan innvilges inntil det tilsvarende av den kommunale st\u00f8ttens st\u00f8rrelse i tilskudd fra Helsedirektoratet\". Totalt beregnet tilskuddsbel\u00f8p er i \u00e5r ikke nok for full innvilgelse i tr\u00e5d med fordelingsn\u00f8kkelen til alle, s\u00e5 alle fontenehus har f\u00e5tt innvilget et tilskuddsbel\u00f8p med reduksjon p\u00e5 4,9%. Reduksjonen gjelder ikke for tilskudd til etablering av Fontenehus og Fontenehus Norge (regelverket punkt 5, Tildelingskriterier, tilskuddsberegning B. Driftstilskudd til fontenehus: \"Dersom tilskuddsordningens budsjett ikke er stort nok til \u00e5 kunne innvilge tilskudd i tr\u00e5d med fordelingsn\u00f8kkelen, kan tilskuddene til alle fontenehusene reduseres\"). Utbetalingen er avrundet til n\u00e6rmeste 100 kroner. Tilskuddsbel\u00f8pet innvilges med forbehold om at Fontenehuset Troms\u00f8 fremlegger endelig Helsedirektoratet Avdeling tilskudd \u2022 Hyesun Lee Postboks: Pb. 220 Sk\u00f8yen, 0213 Oslo \u2022 Bes\u00f8ksadresse: Vitaminveien 4, 0483 Oslo \u2022 Tlf.: (+47) 47 47 20 20 Org.nr.: 983 544 622 \u2022 postmottak@helsedir.no \u2022 www.helsedirektoratet.no dokumentasjon p\u00e5 den kommunale st\u00f8ttens st\u00f8rrelse for 2024. Dokumentasjonen skal oversendes s\u00e5 snart det lar seg gj\u00f8re, og aller senest 1. juni 2024. Beregning av tilskudd og utbetaling av andre termin forutsetter at vi har mottatt denne dokumentasjonen. S\u00f8knadsvurdering i 2024 Det er ogs\u00e5 andre punkter som vi har tatt hensyn til ved s\u00f8knadsbehandlingen: \u2022 Annen st\u00f8tte fra kommunen enn ordin\u00e6rt driftstilskudd, slik som lokaler og eventuelle felleskostnader, er ikke tatt med i beregningen. Dette av hensyn til likebehandlingsprinsippet slik at samme fordelingsn\u00f8kkel blir brukt for beregning av tilskuddsmidler (Regelverket punkt 5, Tildelingskriterier, tilskuddsberegning: I beregningen av tilskuddet vil Helsedirektoratet legge til grunn utgifter til den ordin\u00e6re driften av Fontenehuset. Utgifter til prosjekt og andre ekstraordin\u00e6re utgifter vil ikke bli inkludert i beregningen). \u2022 Helsedirektoratet kompenserer ikke for kutt i kommunal bevilgning. Dette for \u00e5 behandle s\u00f8knader fra alle lokale fontenehusene likt basert p\u00e5 forh\u00e5ndsbestemte kvantitative kriterier som er beskrevet i regelverket. Dette begrunnes ogs\u00e5 i at ordningen har som m\u00e5l at den kommunale delst\u00f8tten blir av varig karakter (Regelverket punkt 5, Tildelingskriterier, tilskuddsberegning: Kommunen m\u00e5 s\u00f8rge for en gradvis \u00f8kning av finansieringen, slik at den kommunale delst\u00f8tten blir av varig karakter. Den gradvise \u00f8kningen av kommunal finansiering vil kunne medf\u00f8re et lavere tilskudd fra Helsedirektoratet). \u2022 Det innvilges ikke mer i tilskudd enn s\u00f8knadsbel\u00f8pet (Regelverket punkt 5, Tildelingskriterier, tilskuddsberegning). VILK\u00c5R FOR TILSKUDDET M\u00e5l, f\u00f8ringer og vilk\u00e5r Tilskuddet skal brukes i samsvar med budsjett og tiltak som er beskrevet i s\u00f8knaden, regelverket for ordningen og kravene i dette brevet. M\u00e5let er at flere personer med psykiske helseutfordringer og/eller rusmiddelproblemer skal delta i arbeidsrettede aktiviteter og komme i ordin\u00e6rt arbeid. Tilskuddsordningen skal bidra til etablering av flere fontenehus, videre drift av eksisterende fontenehus og paraplyorganisasjonen Fontenehus Norge. Tilskuddet skal ikke benyttes til utstyr eller investeringer av varig karakter. 2 Dere m\u00e5 ha skriftlig godkjenning fra Helsedirektoratet for \u00e5 bruke tilskuddet til andre form\u00e5l enn dere har s\u00f8kt om og f\u00e5tt dette innvilget. RAPPORTERINGSKRAV Rapporteringsfrist Frist for rapportering er 1. april neste \u00e5r. For tiltak som g\u00e5r over flere \u00e5r, skal dere rapportere hvert \u00e5r dere mottar tilskudd. Dere skal rapportere i det rapporteringsskjemaet som er tilpasset deres tilskuddsordning. For mer informasjon se www.helsedirektoratet.no/tilskudd/rapportering. Rapportering av m\u00e5loppn\u00e5else Rapporteringen skal beskrive hvordan og i hvilken grad m\u00e5lene for tiltaket som fikk innvilget tilskudd er oppn\u00e5dd. Dette gj\u00f8r dere ved \u00e5 rapportere med f\u00f8lgende rapporteringskrav: \u2022 Fontenehusets vurdering av m\u00e5loppn\u00e5elsen for tilskudds\u00e5ret sett opp mot tilskuddsordningens form\u00e5l \u2022 Redegj\u00f8relse for n\u00f8kkeltall og \u00e5rsak til endringer sammenlignet med \u00e5ret f\u00f8r: - Antall aktive medlemmer i tilskudds\u00e5ret - Antall gjennomsnittlig daglig oppm\u00f8te i tilskudds\u00e5ret - Antall frivillige arbeidstimer utf\u00f8rt av medlemmer i tilskudds\u00e5ret - Antall medlemmer som har jobbet i overgangsarbeid i tilskudds\u00e5ret - Antall arbeidsgiverer med avtale om overgangsarbeid og antall stillinger per 31.12 - Antall medlemmer som er kommet i ordin\u00e6rt l\u00f8nnet arbeid i tilskudds\u00e5ret - Antall medlemmer som har startet i utdanning i tilskudds\u00e5ret - Antall ansatte (antall \u00e5rsverk og antall personer) per 31.12 \u2022 Redegj\u00f8relse for resultater fra brukerunders\u00f8kelse: - Andel medlemmer som opplever at de gj\u00f8r meningsfylt arbeid p\u00e5 Fontenehuset - Andel medlemmer som har f\u00e5tt st\u00f8rre tro p\u00e5 seg selv og sine ressurser - Andel medlemmer som opplever at Fontenehuset p\u00e5virker helsen p\u00e5 en positiv m\u00e5te - Andel som opplever at fontenehuset har redusert behovet for ulike helsetjenester \u2022 Redegj\u00f8relse for: - Oppn\u00e5dd akkreditering etter de internasjonale retningslinjene til Clubhouse International, ev. hvor en er i prosessen mot akkreditering - Samarbeid og l\u00e6ring mellom Fontenehusene 3 - Samarbeid med andre akt\u00f8rer for tilskudds\u00e5ret, herunder bl.a. NAV, kommunen, DPS, n\u00e6ringslivet, brukerorganisasjoner, og hvordan disse samarbeidene er til fordel for medlemmene. - Andel kommunal og andel statlig st\u00f8tte av totalt driftsbudsjett. Regnskapsrapportering Regnskapet i rapporteringen skal kunne sammenlignes med budsjettet i s\u00f8knaden. \u00c5rsregnskapet til virksomheten skal legge ved rapporten. \u00c5rsregnskapet skal vise de samlede inntektene og utgiftene som inng\u00e5r i driften av virksomheten. Innvilget tilskudd fra Helsedirektoratet skal tydelig fremg\u00e5 av \u00e5rsregnskapet. Helsedirektoratet kan ettersp\u00f8rre mer informasjon og dokumentasjon knyttet til regnskapsrapporteringen. Se mer informasjon om krav til regnskapet i standardvilk\u00e5rene. Revisorkontroll \u00c5rsregnskapet skal v\u00e6re revidert av statsautorisert revisor. KLAGERETT Dere kan klage p\u00e5 vedtaket. Klagefristen er tre uker etter at dere har mottatt dette brevet. Klagen skal sendes til Helsedirektoratet (postmottak@helsedir.no eller v\u00e5r postadresse) og merkes med v\u00e5r referanse, 14/6550. Helsedirektoratet vurderer f\u00f8rst om det er grunnlag for \u00e5 endre v\u00e5rt vedtak. Hvis vi ikke endrer vedtaket, sendes klagen for endelig avgj\u00f8relse i Helse- og omsorgsdepartementet som er klageinstans. Klageretten f\u00f8lger av forvaltningsloven \u00a7 28. Annet 4 All korrespondanse skal sendes til postmottak@helsedir.no eller v\u00e5r postadresse, og merkes med v\u00e5r referanse 14/6550. Vi \u00f8nsker dere lykke til med arbeidet og ser fram til \u00e5 h\u00f8re om resultatene. Vennlig hilsen Elise Husum e.f. Hyesun Lee Avdeling tilskudd Avdeling tilskudd Dokumentet er godkjent elektronisk Kopi: Reidar Svare - reidarsvare@fontenehuset-tromso.no 5 Standardvilk\u00e5r for tilskudd fra Helsedirektoratet Standardvilk\u00e5rene er gyldige fra 08.11.2023 Generelle vilk\u00e5r Helsedirektoratets tilskuddsmidler skal brukes i tr\u00e5d med gjeldende lover og regler, og etter forutsetningene gitt i regelverket for tilskuddsordningen og i tilskuddsbrevet. Dette inneb\u00e6rer ogs\u00e5 krav til at det ut\u00f8ves god forvaltningsskikk, habilitet og etisk adferd i gjennomf\u00f8ringen av tilskuddsaktiviteten. Tilskuddet skal disponeres p\u00e5 en slik m\u00e5te at ressursbruk og virkemidler er effektive i forhold til de forventede resultater. Innvilgede tilskuddsmidler kan ikke omdisponeres til andre form\u00e5l enn det tilskuddet er innvilget til uten skriftlig godkjennelse fra Helsedirektoratet. Tilskuddet kan bortfalle helt eller delvis dersom tilskuddsmottakeren endrer planene eller forutsetningene som tilskuddet er innvilget p\u00e5 grunnlag av. Tilskuddsmidlene skal prim\u00e6rt brukes til aktiviteter som er lokalisert og foreg\u00e5r i Norge. Tilskuddsmottakeren har ikke anledning til \u00e5 benytte offentlige midler til \u00e5 finansiere en aktivitet som allerede er fullfinansiert av offentlige tilskuddsmidler. Tildeling av tilskudd forutsetter bevilgning gitt av Stortinget. Dersom vilk\u00e5rene for bevilgningen endres, vil tilskuddsordningens regelverk ogs\u00e5 endres. Nulltoleranse for mislighold av tilskudd Helsedirektoratet har nulltoleranse for mislighold av tilskudd. Dette gjelder ogs\u00e5 for tilskudd hvor tilskuddsforvaltningen er delegert til andre akt\u00f8rer, for eksempel statsforvalteren. Helsedirektoratet er pliktig til \u00e5 gj\u00f8re tiltak hvis det kommer informasjon om mulig mislighold av tilskuddsmidlene. Direktoratet kan stanse utbetaling av tilskudd ved mistanke om at en mottaker gir uriktige opplysninger eller at mottakeren ikke bruker tilskuddet i samsvar med de fastsatte betingelsene. Helsedirektoratet kan kreve tilskuddet tilbakebetalt hvis mislighold blir dokumentert, for eksempel hvis mottakeren ikke oppfyller kravene som stilles i regelverket eller at det er gitt uriktige opplysninger. Mislighold av tilskuddsmidler kan ogs\u00e5 f\u00e5 rettslige konsekvenser. Dersom tidligere innvilget tilskudd ikke er brukt i samsvar med de fastsatte betingelsene, kan Helsedirektoratet avsl\u00e5 s\u00f8knad om videre tilskudd. 6 L\u00f8nnsmidler og reisekostnader L\u00f8nnsmidler som i hovedsak finansieres av tilskudd, b\u00f8r ikke overstige det som er rimelig i forhold til statlige l\u00f8nninger. Reisekostnader m\u00e5 ikke overstige satsene i statens reiseregulativ. Det vises her til statens personalh\u00e5ndbok (lovdata.no). Utstyr og investeringer Tilskuddet skal ikke dekke utstyr eller investeringer av varig karakter dersom det ikke er \u00e5pnet for dette i tilskuddsbrevet eller regelverket for tilskuddsordningen. Det kan imidlertid dekke n\u00f8dvendige driftskostnader eller en andel av driftskostnader der dette er i tr\u00e5d med vedtaket. I tilfeller der utstyr og investeringer dekkes, regnes dette som statens eiendom. Ved salg kan derfor Helsedirektoratet kreve at tilskuddsmottakeren betaler restverdien tilbake. Krav til behandling av personopplysninger Ved behandling av personopplysninger m\u00e5 tilskuddsmottakeren f\u00f8lge kravene i GDPR og personopplysningsloven. Offentlige anskaffelser Virksomheter som foretar anskaffelser med Helsedirektoratets tilskuddsmidler, m\u00e5 etterleve lov om offentlige anskaffelser og forskrift om offentlige anskaffelser. Virksomheten er pliktig til \u00e5 unders\u00f8ke om de er omfattet av ovennevnte. Tilskuddsmottakere er ogs\u00e5 omfattet av reglene n\u00e5r de kan regnes som offentligrettslige organer. Det vises her til forskrift om offentlige anskaffelser \u00a7 1-2 (lovdata.no). Etterlevelse av statsst\u00f8tteregelverket Norge er gjennom E\u00d8S-avtalen bundet av regelverket om offentlig st\u00f8tte, ogs\u00e5 kjent som statsst\u00f8tteregelverket. Mottakeren er selv ansvarlig for \u00e5 s\u00f8rge for at tilskuddet ikke direkte eller indirekte blir benyttet til \u00f8konomisk aktivitet som kan vri konkurransen eller bygge opp egenkapital. Tiltaket anses \u00e5 v\u00e6re en \u00f8konomisk aktivitet der det offentlige deltar i et marked og tilbyr varer og tjenester i konkurranse med private og andre offentlige akt\u00f8rer. 7 Tilskuddsmottakere som driver \u00f8konomisk aktivitet, m\u00e5 treffe tiltak for \u00e5 unng\u00e5 ulovlig kryssubsidiering. Disse tiltakene skal sikre at den aktiviteten som er finansiert av tilskudd holdes atskilt fra den \u00f8konomiske aktiviteten. Dette kan sikres gjennom atskilte regnskaper og fordelingsn\u00f8kler for fordeling av indirekte kostnader mellom aktivitetene. Det vises blant annet til E\u00d8S-avtalens artikkel 61 (lovdata.no) og konkurranselovens \u00a7 11 c. Rapportering Tilskuddsmottakeren er forpliktet til \u00e5 rapportere om bruken av midlene til Helsedirektoratet, herunder om bruken er i henhold til kravene i tilskuddsbrevet. Videre skal tilskuddsmottakeren rapportere om m\u00e5loppn\u00e5else og \u00f8konomi/regnskap p\u00e5 en m\u00e5te som gj\u00f8r at Helsedirektoratet kan kontrollere at pengene er brukt til form\u00e5let, slik det er beskrevet i tilskuddsregelverket, tilskuddss\u00f8knaden og tilskuddsbrevet. Tilskuddet fra Helsedirektoratet skal brukes til \u00e5 dekke det reelle finansieringsbehovet for \u00e5 gjennomf\u00f8re aktiviteten. Regnskapet skal inkludere alle inntekter som er relatert til den aktiviteten som er finansiert av tilskuddet. Inntekter kan v\u00e6re sykel\u00f8nnsrefusjoner, deltakeravgifter, kiosksalg, sponsormidler med mer. Det forutsettes at eventuelle priser p\u00e5 varer og tjenester begrenses til et niv\u00e5 som gj\u00f8r at tilleggsinntektene ikke blir \u00e5 anse som \u00f8konomisk aktivitet, jf. statsst\u00f8ttereglene. Transaksjoner mellom n\u00e6rst\u00e5ende parter skal gj\u00f8res spesielt rede for. Momskompensasjon til frivillige organisasjoner Eventuelle tilskudd fra momskompensasjonsordningen for frivillige organisasjoner skal holdes utenom regnskapet som innrapporteres for aktiviteten. Alternativt skal momskompensasjonen merkes tydelig, slik at et eventuelt overskudd som skyldes momskompensasjon ikke trekkes fra fremtidige tilskudd eller kreves tilbakebetalt. Ubrukt tilskudd 1. Overf\u00f8ring av tilskuddsmidler til neste \u00e5r Hvis det p\u00e5 slutten av \u00e5ret gjenst\u00e5r ubrukte tilskuddsmidler og aktiviteten ikke er fullf\u00f8rt, kan tilskuddsmottakeren s\u00f8ke om \u00e5 f\u00e5 overf\u00f8rt tilskuddet videre til neste \u00e5r. Dette er kun mulig ett \u00e5r. Dersom mottakeren kun skal s\u00f8ke om overf\u00f8ring av de ubrukte midlene kreves en kortfattet s\u00f8knad per e-post. Dersom tilskuddsmottakeren i tillegg til \u00e5 s\u00f8ke om overf\u00f8ring av de ubrukte midlene, \u00f8nsker \u00e5 s\u00f8ke om ytterligere midler det p\u00e5f\u00f8lgende \u00e5ret, skal de ubrukte midlene tas med i den nye 8 s\u00f8knaden som sendes inn. S\u00f8knaden m\u00e5 inneholde informasjon om b\u00e5de ubrukt tilskudd og nytt tilskudd. 2. Tilbakebetaling Tilskuddsmidler som ikke er benyttet skal oppgis i tilskuddsmottakerens rapportering. Ubrukte tilskuddsmidler som ikke s\u00f8kes overf\u00f8rt til neste \u00e5r, m\u00e5 tilbakebetales til Helsedirektoratet. Har mottakeren f\u00e5tt tilskudd fra flere enn Helsedirektoratet til samme aktivitet, vil andelen av de ubrukte midlene som tilsvarer Helsedirektoratets andel av det samlede tilskuddet, bli krevd tilbake. Helsedirektoratet vil utstede en faktura p\u00e5 bel\u00f8pet som skal tilbakebetales etter at rapporteringen er behandlet. Dokumentinnsyn Tilskuddsmottakeren har rett til innsyn i sakens dokumenter, jf. forvaltningsloven \u00a7\u00a7 18 og 19 (lovdata.no). Tilsyn eller kontroller Tilskuddsmottakeren skal fortl\u00f8pende sende rapporter eller resultater fra relevante offentlige tilsyn eller kontroller til Helsedirektoratet. Kontroll av tilskuddsmottakere Helsedirektoratet kan f\u00f8re kontroll med at tilskuddet brukes etter forutsetningene i regelverket og tilskuddsbrevet. Opplysninger som legges til grunn for innvilgelsen og den etterf\u00f8lgende rapporteringen skal v\u00e6re riktige. Det vises til bevilgningsreglementet \u00a7 10, 2. ledd (lovdata.no). Helsedirektoratet kan iverksette n\u00f8dvendige og hensiktsmessige kontroller. Direktoratet kan ogs\u00e5 gi myndighet til en annen virksomhet for \u00e5 f\u00f8re denne kontrollen. Videre har Riksrevisjonen adgang til \u00e5 kontrollere om tilskudd brukes etter forutsetningene, jf. lov om Riksrevisjonen \u00a7 12 (lovdata.no). Tilskuddsmottakere skal legge frem opplysninger ved foresp\u00f8rsel og bidra p\u00e5 andre m\u00e5ter til \u00e5 muliggj\u00f8re og lette kontrollarbeidet. 9 Oppbevaring av dokumentasjon Helsedirektoratet krever at regnskapsdata og dokumentasjon av opplysninger som ligger til grunn for s\u00f8knaden eller rapporteringen, skal oppbevares for kontroll i minimum 10 \u00e5r etter at tilskuddet ble mottatt. Det vises her til lov om nasjonale saksbehandlingsregler i saker om offentlig st\u00f8tte (st\u00f8tteprosessloven) \u00a7 8 (lovdata.no). Gi beskjed om endringer Tilskuddsmottakeren m\u00e5 varsle Helsedirektoratet dersom adresse, bankkontonummer, organisasjonsnummer eller tilsvarende er endret. 10 "
}