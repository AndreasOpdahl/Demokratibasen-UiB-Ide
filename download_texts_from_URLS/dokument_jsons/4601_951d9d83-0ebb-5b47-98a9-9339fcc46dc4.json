{
  "dokument_id": "951d9d83-0ebb-5b47-98a9-9339fcc46dc4",
  "doc_type": "case_attachment",
  "kommune": 4601,
  "tittel": "Reguleringsbestemmelser, datert 06.06.2024",
  "url": "https://bergen.kommune.no/politikere-utvalg/api/fil/bk360/11390368/Reguleringsbestemmelser-datert-06-06-2024",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 Fana, gnr. 13 bnr. 366 mfl. Paradis S2 og S3 Nasjonal arealplan-ID 4601_70400000 Saksnummer 2020/11896 og PLAN-2022/20633 Vedtatt av bystyret Siste revisjonsdato bestemmelser 06.06.2024 (vedtatt av bystyret) Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) 1. Planens hensikt Hensikten med planen er \u00e5 legge til rette for ny bolig- og sentrumsbebyggelse med utgangspunkt i vedtatt omr\u00e5deplan for Paradis sentrum. Sentrum av Paradis med det offentlige torget skal utvikles med sentrumsrettet n\u00e6ringsvirksomhet og boliger. Innenfor omr\u00e5de KBA1-KBA3 legges det til rette for boliger i leiligheter i kombinasjon med kontor, forretning og tjenesteyting, med publikumsrettede funksjoner i f\u00f8rste etasje p\u00e5 bygg som vender ut mot torg og fortau. Innenfor omr\u00e5de BK1-BK3 legges det til rette for boliger i konsentrert sm\u00e5husbebyggelse. Det legges til rette for varierte uteoppholdsarealer og fellesl\u00f8sninger i planen. Planen omfatter regulering av offentlig torg, offentlig milj\u00f8gate i del av Paradisleitet, offentlig turveg mellom Paradisleitet og Storetveitvegen, og del av fv. 582 Storetveitvegen/Nesttunvegen og fv. 585 Sandbrekkevegen med fortau. Utfyllende beskrivelse er gitt i planbeskrivelsen. 2. Fellesbestemmelser for hele planomr\u00e5det Funksjons- og kvalitetskrav (\u00a7 12-7 nr. 4) 2.1. Universell utforming 2.1.1. Prinsippene for universell utforming skal legges til grunn for utforming av bebyggelse og uteareal. Arealene skal utformes slik at de kan brukes p\u00e5 like vilk\u00e5r av en s\u00e5 stor del av Side 1 av 13 Reguleringsbestemmelser Arealplan-ID 4601_70400000 befolkningen som mulig, og det skal tilrettelegges for en oversiktlig, trafikksikker og lett orienterbar framkommelighet for g\u00e5ende. 2.1.2. Alle boliger i BK1-BK3 og KBA1-KBA3 skal ha universell tilkomst til minst ett omr\u00e5de for felles uteopphold og lek. Dette kan l\u00f8ses innenfor b\u00e5de byggeform\u00e5l og felles uteoppholdsareal. 2.2. Estetisk utforming 2.2.1. Formingsveileder datert 06.06.2024 og formingsveileder for samferdselsanlegg i Paradis sentrum datert 11.10.2016, skal legges til grunn for utforming innenfor planomr\u00e5det. 2.2.2. Illustrasjonsplan datert 22.03.2024 er retningsgivende for disponering innen planomr\u00e5det. 2.2.3. Alle bygg, byrom, samferdselsanlegg og \u00f8vrige utomhusanlegg skal ha h\u00f8y kvalitet i formgivning og materialbruk. Elementer fra str\u00f8ket skal brukes for \u00e5 gi historisk forankring og samtidig skal det v\u00e6re et urbant formspr\u00e5k. Tradisjonelle bygningsmaterialer som mur og tre skal benyttes i st\u00f8rst mulig grad. Farger p\u00e5 bygg skal v\u00e6re harmoniske og i tr\u00e5d med omkringliggende omgivelser. Det skal ikke benyttes reflekterende materialer p\u00e5 fasader eller tak. Det vises til prinsipp for utforming fastsatt i formingsveiledere. 2.2.4. Ved innglassing av private uteoppholdsarealer skal glasset plasseres inntrukket i fasadeliv og integreres s\u00f8ml\u00f8st i fasaden jf. formingsveileder datert 06.06.2024. 2.3. Terrengbehandling og vegetasjon 2.3.1. Alle terrenginngrep skal skje mest mulig sk\u00e5nsomt. Un\u00f8dvendig utsprenging eller oppfylling skal unng\u00e5s. 2.3.2. Murer skal gis en tiltalende utforming. Murer skal i hovedsak utf\u00f8res i naturstein, eller ved gjenbruk av materialer fra planomr\u00e5det, etter prinsipp i formingsveileder datert 06.06.2024. Dersom det er n\u00f8dvendig med murer h\u00f8yere enn 1,5 meter skal disse terrasseres. Eventuelt, som kompenserende tiltak, kan mur beplantes med klatreplanter, eller \u00f8verste del av mur skr\u00e5s slik at den fremst\u00e5r lavere. For eksisterende murer som skal reetableres og tilpasses prosjektet, og som er h\u00f8yere enn 1,5 meter, er det tillatt at disse ikke terrasseres, men murene skal videref\u00f8res p\u00e5 samme m\u00e5te som dagens situasjon og tilpasses prosjektet. 2.3.3. Mindre justeringer p\u00e5 inntil 0,5 m i plasseringen av st\u00f8ttemurer som er vist i plankartet kan tillates i byggesak eller byggeplan for veg. 2.3.4. Ved opparbeiding av uteomr\u00e5der tillates ikke bruk av fremmede arter med spredningsrisiko. 2.3.5. All beplantning skal s\u00e5 langt som mulig skje ved bruk av stedegne planter, og inkludere bruk av pollinatorvennlige planter. 2.3.6. Ved plantevalg for tr\u00e6r og busker i planomr\u00e5det skal det tilstrebes \u00e5rstidsvariasjon. 2.3.7. Til sammen i felt KBA1-KBA3 skal det etableres minimum 570 m2 gr\u00f8nne tak. Gr\u00f8nne tak skal beplantes med stedegne arter (eks. blomstereng av NIBIOs Regionale fr\u00f8blanding for Vestlandet). 2.3.8. Store tr\u00e6r i felt BK1-BK4 skal s\u00e5 langt som mulig bevares. Dersom det ikke er mulig \u00e5 bevare de to kartlagte, st\u00f8rre almetr\u00e6rne innenfor felt BK1-BK4, kan disse tas ned. Da skal hoveddelen av stammene bevares p\u00e5 bakken som del av naturmangfoldet i utomhusanlegget. I tillegg skal minimum to av de kartlagte, mindre almetr\u00e6rne som ikke kan bevares p\u00e5 sitt n\u00e5v\u00e6rende voksested, flyttes til egnet sted i utomhusanlegget. Der skal det settes av tilstrekkelig areal til at de kan utvikle seg til st\u00f8rre tr\u00e6r. Jf. RIM-NOT-001, datert 01.10.2021. 2.3.9. Eksisterende mur p\u00e5 eiendom gnr. 13 bnr. 19 skal s\u00f8kes bevart s\u00e5 langt som mulig. Om deler av muren m\u00e5 fjernes midlertidig, skal den reetableres som t\u00f8rrmur ved ferdigstilling av omr\u00e5det. Side 2 av 13 Reguleringsbestemmelser Arealplan-ID 4601_70400000 2.4. VA-rammeplan og overvannsh\u00e5ndtering 2.4.1. VA-rammeplan for omr\u00e5det, datert 19.10.2022, skal legges til grunn for videre detaljprosjektering og byggesaksbehandling innenfor planomr\u00e5det. 2.4.2. Omr\u00e5der som skal bebygges, skal detaljplanlegges med tiltak for overvann og fordr\u00f8yning. 2.5. Milj\u00f8kvalitet (\u00a7 12-7 nr. 3) 2.5.1. St\u00f8y 2.5.1.a. St\u00f8ytiltak skal gjennomf\u00f8res i tr\u00e5d med st\u00f8yrapport datert 04.07.2023, eller ev. oppdatert rapport. 2.5.1.b. Alle boenheter skal ha minst \u00e9n fasade som vender mot stille side der st\u00f8yniv\u00e5et ikke overstiger nedre grenseverdi for gul sone. Minimum halvparten av oppholdsrom og minst 1 soverom skal ha minst 1 vindu som kan \u00e5pnes mot stille side. 2.5.1.c. For felt KBA1-KBA3 er grenseverdi for st\u00f8yutsatt side Lden = 70 db. Det tillates unntak fra dette kravet for felt KBA2, der st\u00f8yniv\u00e5 p\u00e5 \u00e9n fasade kan v\u00e6re opptil Lden = 73 dB. Der st\u00f8ybelastningen er st\u00f8rre enn Lden = 70 db er det f\u00f8lgende krav til boenheten: \u2022 Innend\u00f8rs lydniv\u00e5 fra utend\u00f8rs st\u00f8ykilde skal tilfredsstille lydklasse B i NS8175:2012. \u2022 Det skal v\u00e6re balansert ventilasjon med mulighet for kj\u00f8ling. \u2022 Utvendig solskjerming skal vurderes. 2.5.1.d. For felt BK1-BK4 er grenseverdi for st\u00f8yutsatt side Lden = 65 db. 2.5.1.e. Uteoppholdsareal: St\u00f8yniv\u00e5et for uteoppholdsareal jf. 3.1.1.n skal ikke overstige nedre grenseverdi for gul sone. Det tillates innglassing av private uteoppholdsareal mot veg for \u00e5 oppfylle kravet, med utforming jf. pkt. 2.2.4. 2.5.2. Grunnforurensning 2.5.2.a. Ved s\u00f8knad om tiltak etter pbl. \u00a7 20-1 felt KBA1-KBA3 skal det gj\u00f8res n\u00f8dvendige unders\u00f8kelser for \u00e5 f\u00e5 kartlagt omfanget av forurenset grunn. Dersom det p\u00e5vises forurensning, m\u00e5 det ogs\u00e5 utarbeides en tiltaksplan for forurenset grunn som m\u00e5 godkjennes av Bergen kommune f\u00f8r eventuelle grunnarbeider kan starte. 2.6. Samfunnssikkerhet (\u00a7 12-7 nr. 12) 2.6.1. Geologisk vurdering 2.6.1.a. Oppdatert geologisk vurdering av byggetomt skal f\u00f8lge s\u00f8knad om igangsettingstillatelse. Dersom det skal sprenges ut skj\u00e6ringer skal skj\u00e6ringene vurderes med tanke p\u00e5 behov for stabilitetssikring. Ettersyn av eksisterende skj\u00e6ringer og eventuelle behov for stabilitetssikring av disse skal ogs\u00e5 inng\u00e5 i den geologiske vurderingen. Vurderingen skal gj\u00f8res av foretak med geologisk kompetanse. Eventuelle krav til sikring skal gjennomf\u00f8res. 2.6.2. Sikringsplan 2.6.2.a. Sammen med s\u00f8knad om rammetillatelse skal det foreligge en plan for sikring av omr\u00e5det i bygge- og anleggsperioden. Planen skal redegj\u00f8re for: - Sikring av bygge- og anleggsomr\u00e5det. - Gjennomf\u00f8ring av st\u00f8ykartlegging og st\u00f8ym\u00e5linger samt implementering av st\u00f8ytiltak og bruk av metoder og maskinerier som st\u00f8yer minst mulig. - Implementering av st\u00f8vforebyggende tiltak, jf. RILU-RAP-001, datert 01.10.2021. - Tiltak for \u00e5 ivareta myke trafikanters sikkerhet. Side 3 av 13 Reguleringsbestemmelser Arealplan-ID 4601_70400000 - Ivaretakelse av trafikksikkerheten i forbindelse med bruk av og ferdsel med anleggsmaskiner og tunge kj\u00f8ret\u00f8y. - Varsling og informasjon til naboer i god tid om spesielt st\u00f8yende og/eller risikofylte aktiviteter. - Midlertidig omlegging av VA-anlegg. 2.6.3. Masseh\u00e5ndtering 2.6.3.a. Det skal foreligge en plan for masseh\u00e5ndtering og deponering av masser f\u00f8r anleggsarbeid igangsettes. 2.6.3.b. Avfall og overskuddsmasser som kan gjenbrukes, skal prim\u00e6rt gjenbrukes innenfor planomr\u00e5det eller i n\u00e6romr\u00e5det. Hvis gjenbruk ikke er mulig, skal det transporteres til n\u00e6rmeste godkjente deponi for \u00e5 begrense transportavstandene. 2.6.3.c. Jord fra omr\u00e5det skal h\u00e5ndteres i tr\u00e5d med plan for h\u00e5ndtering av fremmede arter. Jf. RIM- NOT-001, datert 01.10.2021. 2.7. Energibruk (\u00a7 12-7 nr. 4) 2.7.1. Bebyggelsen ligger innenfor konsesjonsomr\u00e5de for fjernvarme. Innenfor konsesjonsomr\u00e5det er det tilknytningsplikt for nybygg, hovedombygging og feltutbygging med samlet areal p\u00e5 500 m2 BRA, dersom det er lagt fram ledningsnett til feltet. Det kan gis unntak fra tilknytningsplikten dersom utbygger kan dokumentere at byggverket har energil\u00f8sninger som er bedre ut fra et milj\u00f8messig, energimessig og samfunns\u00f8konomisk synspunkt. Det skal i hver sak tas stilling til om tappevann likevel skal oppvarmes med fjernvarme. 2.7.2. Ved s\u00f8knad om tillatelse til tiltak skal det redegj\u00f8res for tiltakets energibruk. Lavenergi- og passivhusl\u00f8sninger skal vurderes for alle typer bebyggelse. 2.8. Krav om unders\u00f8kelser f\u00f8r/ved gjennomf\u00f8ring av planen (\u00a7 12-7 nr. 12) 2.8.1. Ved bygges\u00f8knad skal barnehage- og skoledekning i bydelen dokumenteres. 2.8.2. F\u00f8r graving i veggrunn skal det foretas kabelp\u00e5visning med varsel til BKK. 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr. 1) 3.1.1. Fellesbestemmelser for bebyggelse og anlegg (felt BK1-BK4, BB, SF, RA1-RA2, UTE, AUT, KBA1- KBA3, BAA1-BAA2) (\u00a7 12-5 nr. 1) Byggegrenser 3.1.1.a. Bebyggelse skal oppf\u00f8res innenfor byggegrensen som er vist p\u00e5 plankartet. Der byggegrensen ikke er synlig p\u00e5 plankartet ligger den digitalt i form\u00e5lsgrensen. 3.1.1.b. Innenfor bebyggelse- og anleggsform\u00e5lene tillates byggegrensen justert med inntil 0,5 m i byggesak. Justeringen skal behandles gjennom s\u00f8knad om tillatelse til tiltak og kan bare tillates dersom hovedtrekkene i planen ikke endres, og endringene ikke har nevneverdig betydning for andre parter eller interesser. 3.1.1.c. Det \u00e5pnes for at bygningskonstruksjoner under bakkeplan kan plasseres utenfor byggegrensen i bestemmelsesomr\u00e5de #1 og #2, jf. pkt. 5.1 og 5.2. 3.1.1.d. Privat uteoppholdsareal med balkonger, terrasser o.l. tillates etablert utenfor byggegrensene i felt BK1-BK3. Ved utkraging over felles uteoppholdsareal i felt BK1-BK3 skal det v\u00e6re fri h\u00f8yde p\u00e5 minimum 3 meter over bakken. 3.1.1.e. Trapper, ramper mellom ulike niv\u00e5er p\u00e5 uteoppholdsarealer, murer, terrengbehandling, sykkelramper til parkeringskjeller kan tillates plassert utenfor byggegrensene. Disse Side 4 av 13 Reguleringsbestemmelser Arealplan-ID 4601_70400000 elementene skal gis en god arkitektonisk utforming og ikke v\u00e6re til hinder for fremkommelighet eller frisikt. 3.1.1.f. M\u00f8blering, belysning og lette takoverbygg i form av pergola eller lignende kan tillates oppf\u00f8rt innenfor f_AUT og f_UTE og uteareal/takterrasse i KBA1-KBA3. 3.1.1.g. Det tillates at ny garasje og oppstillingsplass p\u00e5 gnr/bnr 13/456, som skal erstatte garasje som rives ved etablering av o_KV3 og f_KV4, kan plasseres utenfor regulert byggegrense i felt BK4. 3.1.1.h. Det tillates at ny garasje p\u00e5 gnr/bnr 13/122, som skal erstatte garasje som rives ved etablering av f_KV5 og f_FO8, kan plasseres utenfor regulert byggegrense i felt BB. Byggeh\u00f8yder (gesims- og m\u00f8neh\u00f8yder) 3.1.1.i. Maksimale byggeh\u00f8yder (gesims- og m\u00f8neh\u00f8yder) er p\u00e5f\u00f8rt plankartet som koteh\u00f8yde (k+) for felt BK1-BK3 og KBA1-KBA3 og meter over gjennomsnittlig planert terreng for felt BK4. Tekniske installasjoner skal integreres i bygningskroppen. Det er ikke tillatt med takoppbygg over maksimal byggeh\u00f8yde. Det gis unntak fra maksimal byggeh\u00f8yde i plankartet for: - St\u00f8yskjerm i KBA2. St\u00f8yskjermen kan ikke overstige maksh\u00f8yde p\u00e5 kote +43,5, og skal tilfredsstille krav gitt i pkt. 3.1.5.h. - Piper og ventilasjonshetter kan etableres p\u00e5 opptil 1,5 m over maksimal byggeh\u00f8yde. Installasjonene skal v\u00e6re minimum 1 meter tilbaketrukket fra gesims og utformes slik at de utgj\u00f8r en enhetlig del av bebyggelsen. - Rekkverk (p\u00e5 takterrasse og uteoppholdsareal p\u00e5 dekke) kan etableres p\u00e5 opptil 1,2 m over maksimal byggeh\u00f8yde. - Pergola, lekeinstallasjoner og m\u00f8blering (p\u00e5 takterrasse og uteoppholdsareal p\u00e5 dekke) kan etableres p\u00e5 opptil 3 m over maksimal byggeh\u00f8yde. Installasjonene skal v\u00e6re minimum 1 meter tilbaketrukket fra gesims. 3.1.1.j. Juridiske h\u00f8ydelinjer i plankartet har en fleksibilitet p\u00e5 inntil 2 meter horisontalt, under forutsetning at hovedtrekkene i planen ikke endres, og det ikke har nevneverdig betydning for andre parter eller interesser. Grad av utnytting 3.1.1.k. Planomr\u00e5det kan maksimalt tillates bebygd med den grad av utnytting (%-BRA) som er angitt p\u00e5 plankartet. Grad av utnytting skal regnes ut uten tillegg for tenkte plan. Uteoppholdsareal 3.1.1.l. I feltene KBA1-KBA3 skal det etableres minimum 7 m2 privat uteoppholdsareal og minimum 15m2 felles uteoppholdsareal pr. boenhet. Kravene til uteoppholdsareal g\u00e5r foran tillatt utnyttelsesgrad. 3.1.1.m. I feltene BK1-BK4 skal det etableres minimum 40 m2 uteoppholdsareal pr. boenhet. Maksimum 50 % p\u00e5 tak/altan. Minimum 50% av arealet skal v\u00e6re fellesareal. Minst 50 % av enhetene skal ha privat uteoppholdsareal. 3.1.1.n. Uteoppholdsarealer som inng\u00e5r i arealkravet skal ha f\u00f8lgende kvaliteter: \u00ad Slakere enn 1:3. \u00ad Skjermet mot st\u00f8y, forurensing og trafikkfare. \u00ad Skjermet mot vind, og minst halve arealet p\u00e5 bakkeplan skal ha sol gjennomsnittlig i 4 timer ved v\u00e5rjevnd\u00f8gn. \u00ad Uteoppholdsarealer med tilstrekkelig solforhold jf. kravet ovenfor skal ha beliggenhet p\u00e5 stille side, dvs. at st\u00f8yniv\u00e5et ikke skal overstige nedre grenseverdi for gul sone. \u00ad Hensiktsmessig utforming med vekt p\u00e5 \u00e5 skape et variert og bredt tilbud for alle aldersgrupper, barn, ungdom, voksne og eldre, og god og sikker tilgjengelighet fra bolig. \u00ad Opparbeides med god og varig kvalitet. 3.1.1.o. Uteoppholdsareal for felt KBA1-KBA3 og BK1-BK3 sees i sammenheng og l\u00f8ses i byggeomr\u00e5dene KBA1-KBA3, BK1-BK3 og i f_UTE og f_AUT. 3.1.1.p. Det tillates at privat uteoppholdsareal l\u00f8ses med innglassing dersom utformingskrav jf. pkt 2.2.4. er oppfylt. Side 5 av 13 Reguleringsbestemmelser Arealplan-ID 4601_70400000 3.1.1.q. Det tillates at felles uteoppholdsareal etableres p\u00e5 dekke der naturterreng ikke er mulig. Arealet skal da opparbeides med b\u00e6reevne og utforming slik at permanente vegetasjonssoner kan etableres med jorddybde p\u00e5 minimum 0,5-0,8 m, og det skal hensyntas god overgang til naturlig terreng. 3.1.1.r. Det skal etableres felles takterrasse i KBA3 p\u00e5 minst 50 m2 og maks 70 m2. Takterrassen skal v\u00e6re tilgjengelig for alle beboerne i BK1-BK3 og KBA1-KBA3 og ha f\u00f8lgende krav til kvalitet: \u00ad Utformes for bruk av ulike brukergrupper, m\u00f8bleres og gis en kvalitetsmessig utforming med innslag av vegetasjon i varierende h\u00f8yder. \u00ad Minst 20% av takterrassen skal ha plantekasser el.l. som har tilstrekkelig jorddybde for \u00e5 plante busker, klatreplanter, blomster eller annen vegetasjon (minst 40 cm). Parkering for bil og sykkel 3.1.1.s. Parkering skal opparbeides i henhold til krav i angitt tabellen nedenfor. Form\u00e5l Enhet Bil (minimum - Sykkel maksimumskrav) (minimumskrav) Per 100 m2 BRA 0,3-0,4 3 Bolig felt KBA1-KBA3 Per 100 m2 BRA 0,6-0,7 3 Bolig felt BK1-BK3 Per 100 m2 BRA 0,6-1,2 2,5 Bolig felt BK4 Bil Sykkel (maksimumskrav) (minimumskrav) Per 1000 m2 BRA 1 6 Restaurant/pub/kaf\u00e9 Per 1000 m2 BRA 4,5 12 Annen tjenesteyting (service) og forretning Per 1000 m2 BRA 3 12 Kontor 3.1.1.t. Alle bilparkeringsplasser skal l\u00f8ses innend\u00f8rs i fellesanlegg. Det gis unntak for inntil en parkeringsplass for bevegelseshemmede som tillates innenfor f_AUT. 3.1.1.u. Alle bilparkeringsplasser skal tilrettelegges for etablering av ladepunkt for el-bil. 3.1.1.v. Minimum 10 % av bilparkeringsplassene skal v\u00e6re utformet og reservert for bevegelseshemmede. Disse plassene skal ha kortest mulig gangavstand og gunstig tras\u00e9 til hovedatkomst. 3.1.1.w. Minimum 10% av bilparkeringsplassene for bolig skal avsettes til gjesteparkering. 3.1.1.x. Minimum 75% av sykkelparkeringsplassene skal l\u00f8ses innend\u00f8rs. 3.1.1.y. Eksisterende oppstillingsplass og garasje i felt BK4 som er vist med rivesymbol, tillates erstattet med ny oppstillingsplass og garasje av tilsvarende st\u00f8rrelse innenfor felt BK4. Etappevis utbygging 3.1.1.z. I ulike utbyggingsfaser tillates midlertidige l\u00f8sninger for uteoppholdsarealer, adkomst og parkering. Det m\u00e5 da dokumenteres l\u00f8sninger som opprettholder tilfredsstillende mengde, kvalitet og sikkerhet. I tillegg m\u00e5 det oppgis n\u00e5r permanente l\u00f8sninger skal etableres. L\u00f8sningene m\u00e5 godkjennes som en del av den aktuelle byggesaken. Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) 3.1.1.\u00e6. Til rammes\u00f8knad skal det leveres terrengsnitt med oppriss av eventuelle murer og utomhusplan som viser hvordan bestemmelsene er tenkt oppfylt. Planen skal v\u00e6re godkjent av kommunen f\u00f8r igangsettingstillatelse. M\u00e5lestokk skal v\u00e6re 1:200 for alle offentlige og Side 6 av 13 Reguleringsbestemmelser Arealplan-ID 4601_70400000 fellesareal. Dersom planomr\u00e5det utvikles i flere byggetrinn, skal planen vise b\u00e5de midlertidig og endelig opparbeidelse av utomhusarealene. Planen skal vise: - Omriss av alle planlagte bygg - H\u00f8yde p\u00e5 eksisterende og planlagt terreng - Materialbruk med utforming og opparbeiding av terreng, og hvordan h\u00f8ydeforskjeller tas ved terrengtilpasning - Universell utforming - Skj\u00e6ringer, fyllinger, murer, ramper og gjerder - Sti og trappeforbindelser - Tr\u00e6r og vegetasjon - Nettstasjon - Renovasjonsl\u00f8sning - Ev. ledelinjer - Belysning - Uteoppholdsarealer, inkl. takterrasser/takhager, med lekeapparater og sitteplasser - Inngangssoner og adkomst til boligene - St\u00f8yskjerming - Atkomst til bil- og sykkelparkering - Vise omr\u00e5der med tilstrekkelig vekstdekke - At planens solkrav oppfylles - Oppstillingsplasser for utrykningskj\u00f8ret\u00f8y Illustrasjonsplan datert 22.03.2024 er retningsgivende for utforming av utomhusplanen. 3.1.1.\u00f8. Ved s\u00f8knad om tiltak etter pbl. \u00a7 20-1 skal det gj\u00f8res rede for aktuelle forhold som viser hvordan reguleringsplanens intensjon, plankart og bestemmelser blir oppfylt. 3.1.1.\u00e5. Ved s\u00f8knad om tillatelse til tiltak etter pbl. \u00a7 20-1 skal det sendes inn en arkitektonisk redegj\u00f8relse som redegj\u00f8r for bygningers og utomhusanleggs plassering og utforming. 3.1.1.aa. Ved s\u00f8knad om tillatelse til tiltak for nye boenheter i felt BK4, BB og SF skal det v\u00e6re utarbeidet godkjent VA-rammeplan for feltet og foreligge en renovasjonsteknisk plan. Det m\u00e5 innhentes uttalelse fra BIR til den renovasjonstekniske planen, som skal vedlegges. 3.1.2. Boligbebyggelse \u2013 konsentrert sm\u00e5husbebyggelse BK1-BK4 3.1.2.a. Felt BK1-BK3 reguleres til boligbebyggelse for etablering av konsentrert sm\u00e5husbebyggelse. 3.1.2.b. Innenfor felt BK1-BK3 skal bebyggelsen best\u00e5 av oppdelte volumer der det skal benyttes trekledning med variert fargebruk. Det tillates innslag av andre materialer i varig kvalitet. \u00d8verste etasje av byggene skal varieres med forskjellige skr\u00e5taksetasjer med tydelige gesimser, etter prinsipp i formingsveileder datert 06.06.2024. F\u00f8ringer for materialbruk og formgivning fremg\u00e5r av formingsveilederen. 3.1.2.c. Felt BK4 reguleres til boligbebyggelse for etablering av konsentrert sm\u00e5husbebyggelse sammenbygd i kjeder eller rekker med opptil 3 etasjer. 3.1.3. Boligbebyggelse \u2013 blokkbebyggelse BB 3.1.3.a. Felt BB er regulert til blokkbebyggelse i samsvar med gjeldende tilgrensende omr\u00e5dereguleringsplan (planID 60760000, Paradis sentrum). 3.1.4. Sentrumsform\u00e5l SF 3.1.4.a. Felt SF er regulert til sentrumsform\u00e5l i samsvar med gjeldende tilgrensende omr\u00e5dereguleringsplan (planID 60760000, Paradis sentrum). 3.1.5. Kombinert bebyggelse- og anleggsform\u00e5l KBA1-KBA3 3.1.5.a. Felt KBA1-KBA3 er kombinert form\u00e5l for etablering av boliger (inkl. felleslokaler), forretning, kontor og tjenesteyting. Tjenesteyting defineres herunder som servering, kaf\u00e9, restaurant, fris\u00f8r, hudpleie o.l. Forretning defineres herunder som detaljhandel med for eksempel salg av Side 7 av 13 Reguleringsbestemmelser Arealplan-ID 4601_70400000 apotekvarer, bakevarer, blomster, interi\u00f8rvarer o.l. Det er ikke tillatt med etablering av plasskrevende handel, som for eksempel salg av biler og trelast. 3.1.5.b. I KBA1-KBA3 skal del av 1. etasje som vender ut mot offentlig torg o_TO1 og offentlig fortau o_FO2 og o_FO3 ha aktive fasader med inngangsparti og vinduer. Boligform\u00e5l og innadrettede kontorform\u00e5l tillates ikke p\u00e5 bakkeplan der det skal v\u00e6re aktive fasader. Her skal det etableres publikumsrettede funksjoner med fasader som viser aktiviteten innenfor, blant annet forretning, kontor med publikumsadgang, visningsrom, bevertning, undervisning og fellesareal for beboere og brukere. Det \u00e5pnes for inngangspartier til boliger. Vinduer skal ikke tildekkes, men det er tillatt med tilpasset logo/reklame. 3.1.5.c. For KBA1 og KBA3 er minimumsh\u00f8yde p\u00e5 1. etasje 4,5 meter bruttoh\u00f8yde. 3.1.5.d. For KBA2 er minimumsh\u00f8yde p\u00e5 1. etasje 4 meter bruttoh\u00f8yde. 3.1.5.e. For KBA1-KBA3 er minste tillatte m2 BRA bolig per boenhet 35 m2 eksklusiv bodareal. Minst 50% av boenhetene skal v\u00e6re over 80 m2 BRA eksklusiv bodareal. Maksimum 20% av boenhetene kan ha bruksareal under 50 m2. 3.1.5.f. I felt KBA2 skal det etableres felles uteoppholdsareal iht. kravene i pkt. 3.1.1.l-q. Som en del av uteoppholdsarealene skal det etableres differensiert lekeareal for alle aldersgrupper. Lekeareal skal inneholde beplantning og installasjoner som fremmer aktivitet for barn og v\u00e6re universelt utformet. 3.1.5.g. F\u00f8ringer for materialbruk og formgivning fremg\u00e5r av formingsveileder datert 06.06.2024. \u00d8verste etasje av byggene i KBA1-KBA3 skal utformes med en hovedandel skr\u00e5taksetasjer med tydelige gesimser og karnapper, i variasjonen med flate tak, etter prinsipp i formingsveilederen. Bebyggelsen skal ha fasader med ulike typer teglstein og trekledning. Det tillates innslag av andre materialer i god kvalitet. 3.1.5.h. Det er tillatt \u00e5 etablere st\u00f8yskjerm som en del av fasaden i KBA2 og KBA3. St\u00f8yskjermene skal ha h\u00f8y arkitektonisk kvalitet. St\u00f8yskjerm i KBA2 skal utf\u00f8res i transparent materiale. 3.1.6. Renovasjonsanlegg f_RA1-RA2 3.1.6.a. Innenfor felt f_RA1-RA2 skal det etableres renovasjonspunkt med nedkast til avfallsh\u00e5ndtering for KBA1-KBA3 og BK1-BK3, i henhold til renovasjonsteknisk plan datert 16.05.2024. 3.1.6.b. Det skal benyttes l\u00f8sning med nedgravde bunnt\u00f8mte containere. 3.1.6.c. Nedkast p\u00e5 bakken, dekke og m\u00f8blering skal passe inn i det \u00f8vrige uteanlegget og gis en tiltalende utforming. 3.1.6.d. I feltene skal det benyttes dekke som skiller seg fra tilgrensende fortau for \u00e5 tydeliggj\u00f8re hvor det er krysningspunkt for myke trafikanter. 3.1.6.e. Renovasjonspunktet skal v\u00e6re tilgjengelig med lastebil. 3.1.7. Uteoppholdsareal f_UTE 3.1.7.a. Felt f_UTE er felles uteoppholdsareal for boligene i BK1-BK3 og KBA1-KBA3. 3.1.7.b. Omr\u00e5det skal gis en gr\u00f8nn opparbeiding, der det skal etableres gangveger, sittegrupper, tr\u00e6r og annen beplantning, samt gj\u00f8res n\u00f8dvendige tiltak og terrengbehandling, slik at det blir et tiltalende oppholdssted. Det skal tilrettelegges for lek, blant annet med beplantning som fremmer lek (eksempelvis klatretr\u00e6r, pilhytte og b\u00e6rbusker). Illustrasjonsplan, datert 22.03.2024, er retningsgivende for utformingen. 3.1.7.c. Innenfor omr\u00e5det skal det etableres en gangforbindelse jf. pkt. 5.3. 3.1.7.d. I ytterkant av form\u00e5let mot veg, er det tillatt \u00e5 etablere st\u00f8yskjerm p\u00e5 inntil 1,5 m h\u00f8yde for skjerming av uteoppholdsarealene. St\u00f8yskjermen skal ha h\u00f8y arkitektonisk kvalitet og gis en materialbruk som henger sammen med resten av uterommet. 3.1.8. Annet uteoppholdsareal f_AUT 3.1.8.a. Felt f_AUT er annet uteoppholdsareal for boligene i BK1-BK3 og KBA1-KBA3. 3.1.8.b. Omr\u00e5det skal m\u00f8bleres og beplantes for gjennomgang og opphold, og skal gis en materialbruk med sammenheng til tilgrensende milj\u00f8gate o_SK1 og uteoppholdsareal f_UTE, slik at det framst\u00e5r som helhetlige byrom. Side 8 av 13 Reguleringsbestemmelser Arealplan-ID 4601_70400000 3.1.8.c. Gjennom omr\u00e5det tillates det etablert atkomstveg fra o_SK1 til parkeringskjeller i bestemmelsesomr\u00e5de #2. 3.1.8.d. Det tillates etablert transformatorstasjon og inntil 1 parkeringsplass for bevegelseshemmede innenfor feltet og utenfor siktlinjer fra veg. 3.1.9. Angitt bebyggelse og andre anleggsform\u00e5l med andre angitte hovedform\u00e5l BAA1-BAA3 3.1.9.a. Felt BAA1-BAA2 er kombinert form\u00e5l boliger, forretning, kontor og tjenesteyting kombinert med fortau, der det tillates at nytt bygg i KBA3 krager ut over fortau. Det stilles krav om minimum 3,5 meter fri h\u00f8yde under utkragningen. 3.1.10. Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) 3.1.10.a. F\u00f8lgende arealer skal v\u00e6re felles for angitte eiendommer: - f_UTE, f_AUT og f_RA1-2 er felles for felt BK1-BK3 og KBA1-KBA3. 3.2. Samferdselsanlegg og teknisk infrastruktur (\u00a7 12-5 nr. 2) 3.2.1. Fellesbestemmelser for samferdselsanlegg og teknisk infrastruktur (felt V, KV, FO, TO, GG, AVT, AVG, SK) Juridiske linjer 3.2.1.a. Veganlegg skal opparbeides i samsvar med bredde og kurvatur vist p\u00e5 plankartet. Det tillates mindre justeringer p\u00e5 inntil 0,5 m innbyrdes mellom de ulike samferdselsform\u00e5lene. Forutsetningen er at justeringene bygger p\u00e5 hovedl\u00f8sning for samferdselsanlegg i planen og at justeringene er godkjent av rette vegmyndighet. Dokumentasjonskrav (\u00a7 12-7 nr. 12) 3.2.1.b. F\u00f8r tiltak innenfor offentlige vegform\u00e5l kan igangsettes skal det foreligge teknisk plan for utforming av de offentlige vegarealene, godkjent av riktig vegmyndighet og vegeier. 3.2.1.c. Situasjonsplan for torget o_TO1 skal v\u00e6re godkjent av Bymilj\u00f8etaten f\u00f8r tiltak p\u00e5 torget kan igangsettes. 3.2.2. Kj\u00f8reveg o_KV1-KV3 og f_KV4-KV5 3.2.2.a. Felt o_KV1-KV3 og f_KV4-KV5 er utbedrede kj\u00f8reveger. 3.2.2.b. Det skal benyttes storgatestein eller tilsvarende kvalitetsdekke i o_KV1, der det er vist i o- tegning knyttet til byggeplan for Paradis sentrum, O202 datert 28.04.2017. 3.2.2.c. Atkomster for eksisterende bruk i felt BK4 og BB er vist som piler i plankartet. 3.2.3. Fortau o_FO1-FO3, o_FO5-FO6, f_FO7-FO8 og o_FO9-FO10 3.2.3.a. Felt o_FO1-FO3, o_FO5-FO6, f_FO7-FO8 og o_FO9-FO10 er nye fortau. 3.2.3.b. Det skal benyttes granittheller eller tilsvarende kvalitetsdekke i o_FO1-FO3 og o_FO9, der det er vist i o-tegning knyttet til byggeplan for Paradis sentrum, O202 datert 28.04.2017. Det \u00e5pnes for videref\u00f8ring av materialbruken i o_FO5 dersom det henger sammen med helheten i omr\u00e5det. 3.2.3.c. I o_FO5 og o_FO6 skal det benyttes nedsenket kantstein mot krysningspunkt over o_KV3 for \u00e5 tydeliggj\u00f8re krysningspunktet. 3.2.3.d. I o_FO5 skal det etableres tr\u00e6r jf. pkt. 5.4. 3.2.4. Torg o_TO1 og f_TO2 3.2.4.a. Felt o_TO1 er nytt offentlig torg. Torget skal utformes som en allment tilgjengelig m\u00f8teplass med i hovedsak fast dekke. Omr\u00e5det skal ha h\u00f8y kvalitet p\u00e5 materialer og skal utformes med et gjennomg\u00e5ende gr\u00f8nt preg med flere tr\u00e6r. Omr\u00e5det skal tilrettelegges for, og gis en m\u00f8blering for opphold, helhetlig belysning, beplantning og synlige vannelement, for eksempel \u00e5pen vannrenne eller regnbed som dekorativt og funksjonelt element for overvannsh\u00e5ndtering. Side 9 av 13 Reguleringsbestemmelser Arealplan-ID 4601_70400000 M\u00f8blering skal ikke hindre naturlige ganglinjer. Det \u00e5pnes for bruk av torget til utstilling, salg, servering o.l. fra de n\u00e6ringsdrivende i tilliggende butikker/lokaler, der Bergen kommune regulerer utleie og omfang. Situasjonsplan for torget skal utformes i samarbeid med Bergen kommune og skal godkjennes av kommunen f\u00f8r igangsetting. 3.2.4.b. Det er tillatt med kj\u00f8ring for utrykningskj\u00f8ret\u00f8y og varelevering til n\u00e6ringsvirksomhetene p\u00e5 torget o_TO1. 3.2.4.c. Felt f_TO2 er ny felles torg/m\u00f8teplass for BK1-BK3 og KBA1-KBA3. Omr\u00e5det skal ha h\u00f8y kvalitet p\u00e5 materialer og tilrettelegges med m\u00f8blering for opphold og beplantning. Det skal etableres minimum tre tr\u00e6r i feltet. 3.2.5. Gangareal o_GG 3.2.5.a. Felt o_GG er nytt gangareal. Feltet skal ha sammenhengende materialbruk som o_FO5. 3.2.5.b. I o_GG skal det etableres tr\u00e6r jf. pkt. 5.4. 3.2.6. Kombinert form\u00e5l \u2013 kj\u00f8reveg og gang- og sykkelveg o_SK1-SK3 3.2.6.a. Felt o_SK1 er ny offentlig milj\u00f8gate regulert som kombinert form\u00e5l kj\u00f8reveg og gang- og sykkelveg. Milj\u00f8gaten skal utformes med h\u00f8y romlig og estetisk kvalitet og gis en materialbruk som skiller seg fra tilgrensende kj\u00f8reveger med bruk av storgatestein eller lignende belegningsstein. Materialbruken skal passe sammen med det arkitektoniske uttrykket og formen til tilgrensende fortau o_FO5 og torg o_TO1, slik at det framst\u00e5r som helhetlige byrom. Gaten skal gis en opparbeiding som bidrar til lav kj\u00f8rehastighet. Kj\u00f8ring skal foreg\u00e5 p\u00e5 myke trafikanters premisser. N\u00f8dvendig bredde og man\u00f8vreringsareal til brannbil, bossbil, flyttebil, syketransport o.l. skal innpasses. 3.2.6.b. Felt o_SK2 er kombinert form\u00e5l for offentlig kj\u00f8reveg og fortau ved avkj\u00f8rsel o_KV2. Feltet skal utformes som gjennomg\u00e5ende fortau i opph\u00f8yd gangfelt. 3.2.6.c. Felt o_SK3 er kombinert form\u00e5l for offentlig kj\u00f8reveg og gang- og sykkelveg som kobler seg til turveg o_TV. 3.2.7. Annen veggrunn \u2013 tekniske anlegg o_AVT1-AVT3, f_AVT4-AVT7 og o_AVT8 3.2.7.a. Felt o_AVT1-AVT3, f_AVT4-AVT7 og o_AVT8 er n\u00f8dvendig sideareal til veg. 3.2.8. Annen veggrunn \u2013 gr\u00f8ntareal o_AVG1-AVG4 3.2.8.a. Felt o_AVG1-AVG4 er n\u00f8dvendig sideareal til veg. 3.2.8.b. Arealene skal gis en gr\u00f8nn og tiltalende utforming. 3.2.8.c. I o_AVG1-AVG4 langs begge sider av o_KV1 skal det plantes trerekker i samsvar med O-tegning til byggeplan for Paradis sentrum, O202 datert 28.04.2017. 3.2.9. Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) 3.2.9.a. Alle felt med merket med prefiks o_ er offentlige. 3.2.9.b. F\u00f8lgende arealer skal v\u00e6re felles for angitte eiendommer: - f_TO2 er felles for BK1-BK3 og KBA1-KBA3. - f_KV4, f_FO7 og f_ AVT4 er felles for KBA1-KBA3, BK1-BK4 og \u00f8vrige eiendommer som bruker eller har rettigheter til vegen: Gnr./bnr. 13/456, 13/282, 13/432, 13/527, 13/962, 13/1139, 13/594, 13/122 - f_KV5, f_FO8 og f_AVT5-AVT7 er felles for eiendommer som bruker eller har rettigheter til vegen: Gnr./bnr. 13/282, 13/432, 13/527, 13/962, 13/1139, 13/594, 13/122. Side 10 av 13 Reguleringsbestemmelser Arealplan-ID 4601_70400000 3.3. Gr\u00f8nnstruktur (\u00a7 12-5 nr. 3) 3.3.1. Turveg (felt o_TV) 3.3.1.a. Felt o_TV er offentlig turveg som skal v\u00e6re \u00e5pen for allmenn ferdsel. 4. Hensynssoner (\u00a7\u00a7 12-6, 12-7 og 11-8) 4.1. Sikringssone frisikt (sone H140) 4.1.1. Innenfor frisiktsonen skal det v\u00e6re fri sikt p\u00e5 0,5 meter over plan p\u00e5 tilgrensende veg. 5. Bestemmelsesomr\u00e5der 5.1. Bestemmelsesomr\u00e5de #1 5.1.1. Innenfor bestemmelsesomr\u00e5de #1 tillates bygningskonstruksjoner for etablering av parkeringsgarasje for bil, sykkelparkering, boder og n\u00e6ringslokale (forretning/kontor/ tjenesteyting) under bakken. 5.1.2. N\u00e6ringslokalet skal ha fasade med vindu og atkomst p\u00e5 bakkeplan mot offentlig fortau o_FO2 og o_FO3. 5.2. Bestemmelsesomr\u00e5de #2 5.2.1. Innenfor bestemmelsesomr\u00e5de #2 tillates bygningskonstruksjoner for etablering av parkeringsgarasje for bil, sykkelparkering, boder og felleslokale for boliger under bakken. 5.2.2. Felleslokalet skal ha fasade med vindu og atkomst p\u00e5 bakkeplan mot s\u00f8rvest. 5.3. Bestemmelsesomr\u00e5de #3 5.3.1. Innenfor bestemmelsesomr\u00e5de #3 skal det etableres gangforbindelse med trapp og trinnfri gangveg mellom o_SK1 og felles uterom p\u00e5 niv\u00e5 med inngangspartiene i BK1-BK3. 5.4. Bestemmelsesomr\u00e5de #4 5.4.1. Innenfor bestemmelsesomr\u00e5de #4 skal det etableres minimum tre tr\u00e6r. Minimum 2,5 m gangbredde skal sikres forbi tr\u00e6rne. 5.5. Bestemmelsesomr\u00e5de #5-8 (midlertidig bygge- og anleggsomr\u00e5de) 5.5.1. Bestemmelsesomr\u00e5de #5-8 kan benyttes som midlertidig bygge- og anleggsomr\u00e5de i byggeperioden for utbygging av offentlige og felles veganlegg. Det kan gjennomf\u00f8res n\u00f8dvendige inngrep og anleggsarbeid med dette form\u00e5l. Dette gjelder ogs\u00e5 lagring av masser, brakkerigg og lager. 5.5.2. Omr\u00e5dene skal snarest, og senest p\u00e5f\u00f8lgende vekstsesong etter ferdigstilling av veganlegget i st\u00f8rst mulig grad tilbakef\u00f8res til sitt opprinnelige arealform\u00e5l og i den stand det var i f\u00f8r inngrepet, eller i samsvar med avtale med grunneier. 5.5.3. Midlertidig bygge- og anleggsomr\u00e5de opph\u00f8rer ved ferdigstilling av veggrunn eller senest 10 \u00e5r fra planens ikrafttredelsestidspunkt. 5.6. Bestemmelsesomr\u00e5de #9-11 (midlertidig bygge- og anleggsomr\u00e5de) 5.6.1. Bestemmelsesomr\u00e5de #9-11 kan benyttes som bygge- og anleggsomr\u00e5de i byggeperioden for utbygging av offentlig turveg o_TV. Det kan gjennomf\u00f8res n\u00f8dvendige inngrep og anleggsarbeid med dette form\u00e5l. Dette gjelder ogs\u00e5 lagring av masser. 5.6.2. Etter at anlegget er avsluttet skal omr\u00e5det i st\u00f8rst mulig grad tilbakef\u00f8res til sitt opprinnelige arealform\u00e5l og i den stand det var i f\u00f8r inngrepet, eller i samsvar med avtale med grunneier. Side 11 av 13 Reguleringsbestemmelser Arealplan-ID 4601_70400000 5.6.3. Omr\u00e5det skal ferdigstilles p\u00e5f\u00f8lgende vekstsesong etter at turvegen er ferdigstilt. 5.6.4. Midlertidig bygge- og anleggsomr\u00e5de opph\u00f8rer ved ferdigstilling av turvegen eller senest 10 \u00e5r fra planens ikrafttredelsestidspunkt. 6. Rekkef\u00f8lgebestemmelser (\u00a7 12-7 nr. 10) 6.1. Utbyggingsavtale 6.1.1. Utbyggingsavtale kan benyttes for \u00e5 innfri rekkef\u00f8lgekrav om \u00e5 opparbeide eller sikre opparbeidelse av teknisk infrastruktur og offentlige byrom. 6.1.2. Rekkef\u00f8lgekrav knyttet til tiltak som alternativt kan v\u00e6re \"sikret opparbeidet\" anses oppfylt for angjeldende byggeomr\u00e5de dersom tiltakshaver/grunneier har inng\u00e5tt utbyggingsavtale med Bergen kommune og eventuelt andre offentlige instanser, og oppfylt sine forpliktelser til gjennomf\u00f8ringen av tiltak i henhold til avtalen. 6.2. F\u00f8r midlertidig brukstillatelse/ferdigattest (felt KBA1, KBA2, KBA3, BK1, BK2, BK3 og nye boenheter i felt BK4, BB og SF) 6.2.1. o_SK1-SK2, o_KV1-3, o_FO1-FO3, o_FO5-FO6, o_FO9-FO10, o_AVG1-AVG4, o_AVT1-AVT3 inklusiv tilh\u00f8rende gr\u00f8ntareal/trerekker og eventuelle vanntiltak skal v\u00e6re opparbeidet eller sikret opparbeidet. 6.2.2. Vann- og avl\u00f8psnett skal v\u00e6re i samsvar med godkjent rammeplan for VA. Det tillates trinnvis opparbeiding knyttet til byggetrinn. 6.2.3. Renovasjonsl\u00f8sning skal v\u00e6re etablert i tr\u00e5d med renovasjonsteknisk plan. 6.2.4. Uteoppholdsarealer skal v\u00e6re opparbeidet. Det tillates trinnvis opparbeiding knyttet til byggetrinn. 6.3. F\u00f8r midlertidig brukstillatelse/ferdigattest (felt KBA1, KBA2, KBA3, BK1, BK2, BK3) 6.3.1. Felt KBA1: o_GG og f_TO2 skal v\u00e6re opparbeidet. 6.3.2. Felt KBA3: Takterrasse i feltet, o_TO1, f_KV4, f_FO7 og f_AVT4 skal v\u00e6re opparbeidet. 6.3.3. Felt BK1, BK2 og BK3: f_UTE og f_AUT skal v\u00e6re opparbeidet. 6.4. F\u00f8r midlertidig brukstillatelse/ferdigattest (nye boenheter i felt BK4, BB og SF) 6.4.1. Felt BB p\u00e5 gnr/bnr 13/1139 og felt BK4: f_KV4-KV5, f_FO7-FO8 og f_AVT3-AVT4 skal v\u00e6re opparbeidet. 6.4.2. Felt BB p\u00e5 gnr/bnr 13/527: o_TV skal inng\u00e5 som en del av det offentlige gangvegnettet. 6.5. \u00d8vrige rekkef\u00f8lgekrav 6.5.1. Veger/avkj\u00f8rsler som skal stenges, kan ikke stenges f\u00f8r tilfredsstillende alternativ atkomst er etablert. 6.5.2. Rekkef\u00f8lgekrav som gitt i omr\u00e5dereguleringsplan (Plan-ID 60760000) og detaljreguleringsplan (Plan-ID 65020000) gjelder ogs\u00e5 for denne planen der det er aktuelt. Side 12 av 13 Reguleringsbestemmelser Arealplan-ID 4601_70400000 Dokumenter som gis juridisk virkning gjennom henvisning i bestemmelsene Illustrasjonsplan, datert 22.03.2024 VA-rammeplan, 10214216-RIVA-NOT-001, datert 19.10.2022 Renovasjonsteknisk plan, datert 16.05.2024 St\u00f8yrapport, 10214216-01-RIA-RAP-001, datert 04.07.2023 Lokal luftkvalitet, 10214216-01-RILU-RAP-001, datert 01.10.2021 Vurdering av naturmangfold, 10214216-01-RIM-NOT-001, datert 01.10.2021 Formingsveileder, Link arkitektur, datert 06.06.2024 Formingsveileder for Paradis, Multiconsult for Statens vegvesen, datert 11.10.2016 O202-tegning til byggeplan for Paradis sentrum, Statens vegvesen datert 28.04.2017 Side 13 av 13 Reguleringsbestemmelser Arealplan-ID 4601_70400000 "
}