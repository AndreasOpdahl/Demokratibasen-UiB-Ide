{
  "dokument_id": "0434c84f-ba77-577c-b54e-c2554a136553",
  "doc_type": "case_minutes",
  "kommune": 4601,
  "tittel": "Saksprotokoll UMBY, 16012025, Sak 8/25, Representantforslag fra Ann Jorun Hillers\u00f8y (INP), Didrik Lexau (INP), Elin Brandt \u00c5dlandsvik (INP) om utredning av mulighetene for pyrolyseanlegg i R\u00e5dalen",
  "url": "https://bergen.kommune.no/politikere-utvalg/api/fil/bk360/11898831/Innstilling-vedtak-Representantforslag-fra-Ann-Jorun-Hillersoy-INP-Didrik-Lexau-INP-Elin-Brandt-Adlandsvik-INP-om-utredning-av-mulighetene-for-pyrolyseanlegg-i-Radalen",
  "tekst": "Representantforslag fra Ann Jorun Hillers\u00f8y (INP), Didrik Lexau (INP), Elin Brandt \u00c5dlandsvik (INP) om utredning av mulighetene for pyrolyseanlegg i R\u00e5dalen Utvalg for milj\u00f8 og byutvikling behandlet saken i m\u00f8tet 16.01.2025 sak 8/25 og avga f\u00f8lgende innstilling: Bystyret ber byr\u00e5det f\u00f8lge utviklingen av pyrolyseteknologien, og mener at dette kan vurderes som en del av l\u00f8sningen for forbrenningsanlegget i R\u00e5dalen. Utvalg for milj\u00f8 og byutviklings behandling F\u00f8lgende representanter tok ordet: Didrik Lexau (INP), Lillian Blom (SV), Reidar Staalesen (A), Chris J\u00f8rgen Knudsen R\u00f8dland (H), Trond Tystad (BL), Grete Line Simonsen (V), Geir Steinar Dale (A). Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP og Sp f\u00f8lgende alternative forslag: Bystyret ber byr\u00e5det f\u00f8lge utviklingen av pyrolyseteknologien, og mener at dette kan vurderes som en del av l\u00f8sningen for forbrenningsanlegget i R\u00e5dalen. Reidar Staalesen (A) fremsatte p\u00e5 vegne av A f\u00f8lgende alternative forslag: Bystyret mener pyrolyse kan v\u00e6re et interessant bidrag for \u00e5 utnytte ressurser som ellers ville v\u00e6re avfall. Det er positivt at BIR f\u00f8lger utviklingen av pyrolyse-teknologien for aktuelle fraksjoner som organisk materiale og plast. Bystyret ser med stor interesse p\u00e5 utviklingen av teknologien. Didrik Lexau (INP) fremsatte p\u00e5 vegne av BL og INP f\u00f8lgende alternative forslag: Bystyret ber byr\u00e5det om \u00e5 f\u00f8lge utviklingen av pyrolyseteknologi og etablerte pyrolyseanlegg, med tanke p\u00e5 \u00e5 nytte denne teknologien. En ber om at dette blant annet vurderes i forhold til reduksjon av CO2 utslipp og i forhold til fjernvarmeanlegget. Grete Line Simonsen (V) fremsatte p\u00e5 vegne av SV og V f\u00f8lgende alternative forslag: Representantforslaget avvises. Votering: Alternativt forslag fra SV og V, fremsatt av Grete Line Simonsen (V), fikk 4 stemmer (SV, V, R). Alternativt forslag fra BL og INP, fremsatt av Didrik Lexau (INP), fikk 2 stemmer (BL, INP). Alternativt forslag fra A, fremsatt av Reidar Staalesen (A), fikk 6 stemmer (A, SV, MDG). Alternativt forslag fra H, FrP og Sp, fremsatt av Chris J\u00f8rgen Knudsen R\u00f8dland (H), ble tiltr\u00e5dt med 9 stemmer (H, FrP, BL, INP, Sp). Forslagsstillers forslag til vedtak: Bystyret ber byr\u00e5det om \u00e5 arbeide for at BIR utreder muligheten for iverksettelse av et forprosjekt for pyrolyseanlegg hos BIR, for \u00e5 avdekke om det er et alternativ til dagens forbrenningsanlegg. Forprosjektet skal beregne kostnadene b\u00e5de for investering og drift (CAPEX og OPEX). 2 "
}