{
  "dokument_id": "37ae8a37-cbf8-5be1-9af2-6021216c5fe5",
  "doc_type": "case_attachment",
  "kommune": 4601,
  "tittel": "Fagnotat datert 28.02.2025",
  "url": "https://bergen.kommune.no/politikere-utvalg/api/fil/bk360/12217224/Fagnotat-datert-28-02-2025",
  "tekst": " Plan- og bygningsetaten Til Fagnotat BBU - Seksjon forvaltning og mobilitet V\u00e5r referanse: KLAGE-2025/10128-13 (Arbeidssted) Saksbehandler: Herman Gr\u00f8m Dato: 28.02.2025 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 121/792/0/0 Nord\u00e5sneset 72. Klage p\u00e5 rammetillatelse. VA, pumpestasjon, tilkomstvei, murer, avkj\u00f8rsel Hvem klager? Det er mottatt 4 klager p\u00e5 vedtaket fra naboer datert 07.01.2025. Etablering av vann- og avl\u00f8psledninger med pumpestasjon, utbedring av tilkomstvei og murer, mur \u00f8st 26,4 m og mur vest 26,0 m, eksisterende Tiltaket terreng langs veien blir justert med en h\u00f8ydeforskjell p\u00e5 ca. 0,1-0,8 m, heving av terreng i eksisterende sti inntil ca. 0,9 m, utbedring av avkj\u00f8rsel. Rammetillatelse datert 18.12.2024. Det er innvilget dispensasjon fra KPA2018 \u00a7 3.1 om plankrav, regulert form\u00e5l gr\u00f8nnstruktur, og for Vedtaket plassering av murer og terrenginngrep inntil nabogrense mot gnr 121 bnr 543, 274, 331 og 537. Rammetillatelsen er gitt p\u00e5 vilk\u00e5r om at den private karakteren til tilkomsten til sti reduseres. Eiendommen omfattes av reguleringsplan 50900000 Ytrebygda, Gnr 121 bnr 53, Nord\u00e5s del vest 2 og er regulert til offentlig fortau/gangvei og Planstatus park/turvei. KPA2018 viser eiendommen delvis som \u00f8vrig byggesone, ytre fortettingssone og gr\u00f8nnstruktur. Klagene anf\u00f8rer blant annet naboulemper i form av heving av terrenget og murer, \u00f8kt innsyn, tilpasning til eksisterende private avkj\u00f8rsler og regulert Klagegrunner gangvei, overvannsh\u00e5ndtering, vedlikehold, omkringliggende vegetasjon, privatisering av omr\u00e5det og manglende tegningsgrunnlag. Behov for ytterligere saksbehandling ved Ingen ytterligere saksbehandling. eventuell omgj\u00f8ring Anbefalt vedtak Rammetillatelse datert 18.12.2024 opprettholdes, klagene f\u00f8rer ikke fram. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble mottatt 12.04.2024. Det ble s\u00f8kt om dispensasjon fra pbl. \u00a7 29-4 for plassering av tiltak inntil nabogrenser til flere n\u00e6rliggende eiendommer for \u00e5 gjennomf\u00f8re tiltaket. S\u00f8knaden ble senere supplert 09.08, 12.08, 04.09, 25.09, 01. og 02.10.2024, med blant annet ytterligere opplysninger, tegninger og dispensasjonss\u00f8knader. Tiltakshaver er Harmony Homes AS. Opprinnelig s\u00f8knad ble innsendt av I.S Arkitekter AS. Senere overtok Prop Tech AS som ansvarlig s\u00f8ker. Eier av eiendommen er Bergen kommune. Etat for bygg og eiendom har gitt rettigheter til tiltakshaver for vann- og avl\u00f8psledninger og utbedring av vei. I den opprinnelige s\u00f8knaden var turvei til friluftsomr\u00e5de oms\u00f8kt som sti med bratt helning. I august 2024 ble turveien endret til trapp med 25-30 trinn. Denne endringen ble nabovarslet p\u00e5 nytt. I september 2024 ble trapp for turvei tatt ut igjen, og erstattet med sti med mindre bratt helning enn i opprinnelig l\u00f8sning. Det ble vurdert at det ikke var behov for en ny nabovarsling av denne endringen, ettersom endringen var en nedjustering av tidligere nabovarslet l\u00f8sning. Opprinnelig var det ogs\u00e5 s\u00f8kt om dispensasjon fra byggegrense til kommunal vei Nord\u00e5sneset for utbedring av avkj\u00f8rselen, men det ble vurdert at denne var un\u00f8dvendig, underveis i s\u00f8knadsomgangen. I august 2024 overtok Prop Tech AS som ansvarlig s\u00f8ker, og det ble samtidig s\u00f8kt om dispensasjon fra plankravet i KPA2018 \u00a7 3 og arealform\u00e5let gr\u00f8nnstruktur i kommuneplanen. I september 2024 ble s\u00f8knaden supplert med s\u00f8knad om dispensasjon fra avstandsbestemmelsen i pbl. \u00a7 29-4 for plassering av den oppdaterte turstien, inkludert terrengheving, inntil nabogrense til bnr 543, og nabovarsling for denne. I oktober 2024 ble det redegjort ytterligere for faktiske forhold ved de oms\u00f8kte tiltakene, s\u00e6rlig med tanke p\u00e5 niv\u00e5forskjeller og h\u00f8yde p\u00e5 terrenghevingene og murer. Underveis i s\u00f8knadsomgangen ble det ogs\u00e5 innhentet ytterligere tegninger og situasjonsplaner over tiltakene, se s\u00e6rlig supplering i september, der det ble innsendt et illustrasjonshefte. Tiltakene som ble behandlet i vedtaket gjelder oppgradering av bilvei og avkj\u00f8rsel fra kommunal vei Nord\u00e5sneset som utgj\u00f8r tilkomstvei for bnr 73 og 249, betongmurer langs sidene i svelvik-ellipser, terrengheving av veiarealet inntil 0,1 til 0,8 m, vann- og avl\u00f8psledninger under veien for tilkobling for bnr 249 og pumpestasjon, og tursti fra bilveiens ende for tilkomst til friluftsomr\u00e5det Rotaskjenet, med terrengheving inntil 0,9 m. En av hensiktene bak s\u00f8knaden er \u00e5 tilrettelegge infrastruktur i form av adkomstvei og tilknytning til avl\u00f8psanlegg for boenheter p\u00e5 gnr 121 bnr 249, Nord\u00e5sneset 72, som ogs\u00e5 eies av tiltakshaver. I sak BYGG-2022/18115 ble det gitt rammetillatelse til oppdeling av dav\u00e6rende enebolig til bolig med totalt 3 boenheter, i tillegg til innvendige endringer i bygget. Rammetillatelsen ble gitt blant annet p\u00e5 vilk\u00e5r om utbedring av avkj\u00f8rselen. Vedtaket om oppdeling ble p\u00e5klaget av flere naboer i sak KLAGE-2022/25818, hvorav 3 av de samme naboene som klager i foreliggende sak. Klagenes anf\u00f8rsler var i stor grad av samme art som anf\u00f8rslene i foreliggende sak, knyttet til blant annet medvirkningsprosessen, avkj\u00f8rselen, avfallsh\u00e5ndtering og overvann. Statsforvalteren stadfestet kommunens tillatelse til oppdeling Saksnummer KLAGE-2025/10128 Side 2 av 11 den 14.09.2023. Det er som f\u00f8lge av foreliggende sak fremdeles ikke s\u00f8kt om igangsettingstillatelse for tiltak i rammetillatelse datert 21.07.2022. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsen i plan- og bygningsloven \u00a7 21-3. Deler av s\u00f8knaden har blitt nabovarslet i 3 omganger. Det er til sammen kommet inn merknader fra 6 ulike naboer. I tillegg til de som har klaget p\u00e5 vedtaket, kom det opprinnelig ogs\u00e5 merknader fra 2 \u00f8vrige naboer. Merknadene oppsummeres oversiktsvis i det f\u00f8lgende: 121/544 Nord\u00e5sneset 79 v/Gerd Helgesen (kort oppsummert): \u00d8nsker ikke hevning av veien, bekymret for at ny st\u00f8ttemur skal hindre naboeiendommens tilkomst til veien, bekymret for stigningsforhold i planlagt trapp som hevdes \u00e5 ikke v\u00e6re i henhold til TEK, som f\u00f8lge av dette bekymret for sikkerheten til barn som jevnlig ferdes i omr\u00e5det. P\u00e5peker at tiltakshaver over mange \u00e5r har vanskeliggjort tilgangen til turveien. Bekymret for utrasing av murer i tilknytning til sti, som hevdes \u00e5 v\u00e6re ustabile og d\u00e5rlig fundamentert. Mener at heving av veien ikke er forenlig med en naturlig og sikker videref\u00f8ring av turveien til Nord\u00e5svannet. 121/543 Nord\u00e5sneset 81 v/Kristin Hille (kort oppsummert): Mener at nyoppf\u00f8rt mur p\u00e5 hennes eiendom burde vises i tegningsgrunnlaget, da den grenser tett opp mot tiltaket. Mener at tegningsgrunnlaget ikke er tilstrekkelig. Hevder at muren er dimensjoner for \u00e5 gjenopprette eksisterende terrengprofil, og ikke er dimensjonert for oppfylling utover eksisterende terrengniv\u00e5. Dette er ogs\u00e5 bekreftet av prosjekterende for forst\u00f8tningsmuren. Ifb. med oppf\u00f8ring av muren ble det registrert delvist por\u00f8st og r\u00e5ttent fjell. Bekymret for innsyn i private utearealer som f\u00f8lge av tiltaket med \u00f8kning av h\u00f8yde p\u00e5 90 cm i sti. Bekymret for ytterligere tap av lys, sol og lange kasteskygger. \u00d8nsker svar p\u00e5 sp\u00f8rsm\u00e5l om det er behov for rekkverk p\u00e5 topp i tillegg. Stien brukes av allmennheten hele \u00e5ret, og konsekvensene tiltaket har for naboeiendommen synes ikke \u00e5 v\u00e6re tilstrekkelig belyst. Protesterer p\u00e5 det sterkeste at stien heves og legges n\u00e6rmere deres mur, og at det gis dispensasjon for dette. Nevner spesielt at det har v\u00e6rt problemer med overvann p\u00e5 Nord\u00e5sneset, og er bekymret for at dette ikke blir h\u00e5ndtert. Bekymret for stabilitet for originale murer p\u00e5 NN72 sin eiendom, som hevdes \u00e5 i lang tid ha hatt steinsprang ned p\u00e5 kommunal sti og kan rase ut pga. d\u00e5rlig fundamentering. Mener at estetisk er tiltaket et voldsomt terrenginngrep, som ikke resonnerer med omgivelsene i et idyllisk gr\u00f8ntomr\u00e5de n\u00e6r sj\u00f8. Bekymret for \u00f8kt privatisering av kommunal vei og sti som skal v\u00e6re tilgjengelig for allmennheten. Reagerer sterkt p\u00e5 at innregulert gangvei ved 121/331 opp mot kommunal veg, blir sperret av tiltaket med sin hevede veih\u00f8yde og kantmuren langs veien for all fremtid. Hevder at passasje brukes av mange barn og unge. 121/274 og 73 Nord\u00e5sneset 68 v/Bj\u00f8rn Furnes Fjellby (kort oppsummert): Mener tegningsgrunnlag og illustrasjoner ikke er tilstrekkelig. Endring fremst\u00e5r dom privatiserende og ekskluderende ift. bruk av eksisterende sti fra NN 68/70 til NN76, Nord\u00e5svannet, Rotaskj\u00e6ret mm. Mener endringen er massiv og dominerende ift. dagens situasjon og vil utelukkende favorisere NN72. Stiller sp\u00f8rsm\u00e5l ved sikkerheten til barn, eldre eller personer med bevegelses-utfordringer ved ferdsel langs sti og veg. Bekymret for konsekvenser for tilkomst til parkering/garasje p\u00e5 egen eiendom som f\u00f8lge av hevet veg, og er redd de blir p\u00e5tvunget \u00e5 heve egen vei p\u00e5 tilsvarende m\u00e5te. Dette er ikke \u00f8nskelig da det vil f\u00e5 store konsekvenser for eiendommen, og det oppleves som inngripende. Tiltaket virker Saksnummer KLAGE-2025/10128 Side 3 av 11 uhensiktsmessig, da veg fungerer slik den er i dag. P\u00e5peker at eksisterende avkj\u00f8rsel til NN72 overskrider deres tomtegrense og p\u00e5peker at endringer m\u00e5 rette opp i denne overtredelsen. P\u00e5peker at NN72 har en lang historikk med overtredelser. 121/790 Nord\u00e5sneset 71 v/Marie Berge Holmen (kort oppsummert): P\u00e5peker at kommunal vei Nord\u00e5sneset er skolevei for mange barn i gaten, og \u00f8nsker ikke \u00f8kt trafikk. Veien er smal uten fortau og det er s\u00e5 vidt plass til \u00e5 passere to biler. Det er en skarp og uoversiktlig sving like f\u00f8r den private vegen. Bekymret for at \u00f8kt trafikk kan skape flere farlige situasjoner for barna. 121/216 og 121/364 Nord\u00e5sneset 51 v/Thorbj\u00f8rn Johnsen (kort oppsummert): Mener det ikke kommer klart frem av s\u00f8knaden hva inngrepene vil medf\u00f8re for sti ned til Nord\u00e5svannet. Siden dette er eneste tilkomst til Nord\u00e5svannet, \u00f8nskes det at avkj\u00f8rsel og tiltaket utformes slik at det er mulighet for \u00e5 transportere vannsportutstyr som kajakk, SUP brett osv. ned til sj\u00f8en. \u00d8nsker mer informasjon om utforming av trapp. P\u00e5peker at forh\u00f8yning mot 121/792 som er bygget opp med naturstein og m\u00f8rtel er i d\u00e5rlig stand, denne b\u00f8r utbedres da det er fare for at naturstein kan falle ned p\u00e5 brukere av stien. 121/537 Nord\u00e5sneset 76 v/Kjetil Leonard L\u00f8w\u00f8 (kort oppsummert): Tiltaket, hvor veibane heves h\u00f8yt over omkringliggende terreng og i tillegg f\u00e5r meterh\u00f8ye betongmurer, vil fysisk og visuelt endre eksisterende vei, stier og tilkomst til og fra omkringliggende eiendommer, friomr\u00e5de og brukere. Mener tiltaket er stort og dominerende og ikke faller naturlig inn i omr\u00e5det. Tiltaket oppleves som privatiserende. Mener at tiltaket vil hindre dagens bruk, med b\u00e6ring av kajakk og SUP til sj\u00f8en, stier og snarveier til lekeplasser, friomr\u00e5de og stier til bruk ved hagearbeid. Bekymret for overvannsh\u00e5ndtering ved tiltaket og hevder st\u00f8rre vannmengder ledes inn p\u00e5 deres eiendom. Bekymret for mulighet for vedlikehold av gjerde, da ny mur plasseres tett mot eksisterende gjerde. Bekymret for at tiltaket skal blokkere tilkomst til lekeplass. Mener at trapp vil utgj\u00f8re en flaskehals for transport av lengre utstyr til sj\u00f8en. Stiller sp\u00f8rsm\u00e5lstegn ved sikkerheten for barn og bevegelseshemmede, som f\u00f8lge av h\u00f8y mur p\u00e5 begge sider av vei. Hevder fallh\u00f8yde utenfor veibanen stedvis vil v\u00e6re 3 meter. P\u00e5peker at nabolaget rundt NN72 har felles pumpekum for avl\u00f8p og mener det enkleste vil v\u00e6re \u00e5 koble seg til denne uten negative inngrep. Mener tiltaket er privatiserende og kun til fordel for s\u00f8ker, p\u00e5 bekostning av naboeiendommer og allmennheten. S\u00f8ker har kommentert at tiltaket er justert etter merknader fra naboer, plassering av sti er justert slik at den ligger p\u00e5 kommunal grunn og ikke p\u00e5 tiltakshavers eiendom, og startpunkt p\u00e5 mur er endret slik at nabos tilkomst ikke hindres. Tiltaket oms\u00f8kes for \u00e5 oppfylle vilk\u00e5r i rammetillatelse i byggesak BYGG-2022/18115, der det er gitt tillatelse til oppdeling av eksisterende enebolig p\u00e5 eiendommen 121/249 til tre boenheter. Mener den \u00f8kte trafikken som f\u00f8lger av oppdelingen allerede er vurdert av kommunen. Kan ikke se at det vil v\u00e6re vanskelig \u00e5 forflytte seg ut av vegbanen n\u00e5r g\u00e5ende m\u00f8ter trafikk, da det er nok bredde til at kj\u00f8ret\u00f8y kan passere g\u00e5ende. F\u00f8rst oms\u00f8kte trapp er utg\u00e5tt og erstattet av hevet terreng i eksisterende sti til friluftsomr\u00e5de for trinnfri atkomst. Dette ble endret som f\u00f8lge av nabomerknader om b\u00e6ring av sportsutstyr og oppgradert gangsti vurderes \u00e5 v\u00e6re bedre egnet og mest forsvarlig for publikum, personer med funksjonsnedsettelser mv. Gangsti vil utf\u00f8res i tr\u00e5d med TEK kap. 8. S\u00f8ker mener at tiltaket ikke f\u00f8rer til \u00f8kt privatisering og heller ikke at tilkomsten forverres. Tvert imot vil friomr\u00e5det tilgjengeliggj\u00f8res i st\u00f8rre grad. P\u00e5peker at det er snakk om opprusting av eksisterende veg og ikke inngripende tiltak i gr\u00f8nnstruktur. Saksnummer KLAGE-2025/10128 Side 4 av 11 S\u00f8ker hevder at tiltaket tilpasser seg avkj\u00f8rsel til 121/73 og 274, og er ikke enig i at det vil v\u00e6re n\u00f8dvendig \u00e5 gj\u00f8re tiltak p\u00e5 naboeiendom som f\u00f8lge av tiltaket. S\u00f8ker viser til at den regulerte passasjen mellom 121/331 og 121/792 ikke er gjennomf\u00f8rt i tr\u00e5d med plan, og at h\u00f8yde p\u00e5 mur er for \u00e5 tilfredsstille tekniske krav til sikring av veg. Den eksisterende h\u00f8ydeforskjellen mellom veg p\u00e5 121/792 og 121/331 er ca. 5 m. S\u00f8ker hevder at tiltaket ikke vil forhindre at en fremtidig sti kan anlegges. Tiltaket vil oppsummert ikke forverre terrengforskjellene eller forhindre sti/tilkomst mellom 121/331 og 121/792. S\u00f8ker angir at hevet sti vil ligge lavere i terrenget enn den eksisterende muren mot nabo p\u00e5 121/543, tiltaket vil derfor ikke medf\u00f8re terrengforskjeller p\u00e5 opptil 3 meter slik merknadshaver hevder eller skjerme for sol p\u00e5 naboeiendommen. Det vurderes ikke \u00e5 v\u00e6re behov for rekkverk langs hevet sti. S\u00f8ker mener at \u00f8kt innsyn til 121/543 er en beskjeden ulempe sett opp mot fordelen med tiltaket med teknisk oppgradering av vann, avl\u00f8p og vei i omr\u00e5det, samt at turstien ned til Rotaskjenet utbedres fra dagens situasjon. Bymilj\u00f8etaten har gitt uttale datert 07.11.2024 til interesser knyttet til natur, biologisk mangfold, landskap og friluftsliv. Bymilj\u00f8etaten vil ikke frar\u00e5de dispensasjon for tiltaket, forutsatt at stiens bredde og tydelighet ikke innskrenkes. Det p\u00e5pekes at omr\u00e5det gjelder tilkomstvei for friluftsomr\u00e5det Rotaskjenet, som er del av statlig sikret friluftsomr\u00e5de. Etter det bymilj\u00f8etaten kjenner til er tilkomstveien den eneste for offentlig tilkomst til friluftsomr\u00e5det, og vektlegger viktigheten av at det etableres trinnfri tilkomst med utbedrede kvaliteter som bidrar til \u00e5 redusere den private karakteren. Bymilj\u00f8etaten oppfatter at tiltaket vil gj\u00f8re stien noe bredere enn dagens situasjon. Det bes i tillegg om at utformingen sikrer god lesbarhet og tilgjengelighet. S\u00f8knaden er ogs\u00e5 sendt p\u00e5 h\u00f8ring til Statsforvalteren i Vestland, Vestland fylkeskommune og Statens Vegvesen, men det er ikke mottatt noen tilbakemeldinger. 2. Om klagene og tilsvaret Det er mottatt 4 klager p\u00e5 vedtaket, alle mottatt og datert 07.01.2025. Klage fra Kjetil L\u00f8w\u00f8, eier av gnr 121 bnr 357, Nord\u00e5sneset 76, gjelder mur inntil klager og tiltakets p\u00e5virkning p\u00e5 eiendommen i form av utseende og innsyn. Klagen anf\u00f8rer at tiltaket blokkerer atkomst til klagers eiendom, at tiltaket privatiserer et st\u00f8rre offentlig omr\u00e5de, begrenser tilkomst til friomr\u00e5det, st\u00f8rrelse og visuelle kvaliteter p\u00e5 muren, og skaper utfordringer med overvannsh\u00e5ndtering. Det foresl\u00e5s endringer for \u00e5 bedre tilrettelegging, utforming og overvannsh\u00e5ndtering. Det menes videre at det ikke er framlagt tegninger eller skisser som viser tiltakets p\u00e5virkning p\u00e5 omgivelsene. Klage fra Roald Soltveit, p\u00e5 vegne av Gerd Helgesen, eier av gnr 121 bnr 544, Nord\u00e5sneset 79, nevner at de ikke har funnet dokumenter eller tegninger som angir detaljer for veikonstruksjonen eller plassering i terrenget. Dette er av betydning for sikkerheten knyttet til ferdsel p\u00e5 stien og stigningsgrad. Det oppfordres til \u00e5 vurdere \u00e5 sette krav til rekkverk. Videre vil en heving av stien gi \u00f8kt innsyn for klagers eiendom. Klager er ellers positiv til oppgradering av murene som har en bekymringsverdig tilstand. Det reises ogs\u00e5 bekymringer for vedlikehold av vegetasjon rundt stien. Det anmodes om at omr\u00e5det befares for \u00e5 belyse situasjonen. Saksnummer KLAGE-2025/10128 Side 5 av 11 Klage fra Bj\u00f8rn Fjellby, eier av gnr 121 bnr 274 og 73, Nord\u00e5sneset 68 og 70, p\u00e5peker at det mangler tegninger som viser p\u00e5virkning p\u00e5 klagers eiendom, at det ikke er behov for mur mot eiendommen utover for privatisering, og terrengtilpasninger mot det hevede terrenget og forhold til tilgrensende eiendommer. Det menes at passasje til vei p\u00e5 bnr 331 vil umuliggj\u00f8res som f\u00f8lge av heving av terrenget. Det menes at tiltakshaver vanskelig kan ha veirett. Vedlagt klagen ligger flere bilder og kart, og kopi av m\u00e5lerapport fra oppm\u00e5ling av klagers eiendom og grenselinjer til tiltakseiendommen fra 2021. Klage fra Kristin Hille, eier av gnr 121 bnr 543, Nord\u00e5sneset 81, gjelder tiltakets p\u00e5virkning for omgivelsene og estetiske kvaliteter. Tiltaket oppleves inngripende og som et voldsomt terrenginngrep som hindrer gangvei til sj\u00f8. Det klages p\u00e5 at mur ikke er tegnet inn p\u00e5 kart, slik at naboer ikke kan vurdere konsekvensene av tiltaket. Klager er positiv til at det er ilagt uavhengig kontroll, men parten er likevel bekymret for sikring som f\u00f8lge av forhistorie med tiltakshaver. Tiltaket er ikke begrenset, og det vises til store terrenghevinger og elipsemur. Det er mottatt tilsvar til klagene fra Advokatfirmaet Landsvik & Larsen AS, p\u00e5 vegne av tiltakshaver Harmony Homes AS, i brev mottatt 09.02.2025. S\u00f8kersiden mener at tiltaket er nabovarslet riktig og med tilstrekkelig tegningsgrunnlag. Det ble ogs\u00e5 gjennomf\u00f8rt en begrenset nabovarsling av justeringene h\u00f8sten 2024. Knyttet til overvann vises til at tiltaket er prosjektert av ansvarlig foretak, og kommunen har ilagt uavhengig kontroll. Om privat dreneringsledning til bnr 537 er parten ikke kjent med noen slik ledning, og det er ikke tegnet inn i bergenskart. Om forhold ved tilpasning til eksisterende avkj\u00f8rsler sies at veien kun heves marginalt ved innkj\u00f8rsel til bnr 274 og 73, slik at det ikke er n\u00f8dvendig med tiltak inne p\u00e5 eiendommene. Parten er videre ikke enig i at tiltaket vil privatisere omr\u00e5det eller vanskeliggj\u00f8re tilkomst via eksisterende gangvei, og det vises til at gangveien ikke er etablert. Det vises til klagene og tilsvaret i sin helhet. Flere av klagene viser ogs\u00e5 til sine merknader til nabovarselet. 3. Vurdering av klagen Plankrav Etter KPA2018 \u00a7 3.1 skal tiltak inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Gangsti p\u00e5 eiendommen fra Nord\u00e5sneset (vei) til friluftsomr\u00e5de er regulert i plan 5090000 Ytrebygda. Gnr 121 bnr 53, Nord\u00e5s del Vest 2 fra 1981. Det er s\u00f8kt om dispensasjon fra plankravet i supplert s\u00f8knad av 09.08.2024. Til bestemmelsen om plankravet i KPA2018 \u00a7 3 er det gitt unntaksregler i \u00a7 3.3. Foreliggende sak kan ikke unntas fra plankravet, ettersom deler av tiltaket ligger p\u00e5 areal avsatt til gr\u00f8nnstruktur, samt at eiendommen er over 1500 m2. Etter pbl. \u00a7 19-2 kan kommunen gi dispensasjon fra bestemmelser fastsatt i eller i medhold av loven. Dispensasjon kan ikke gis dersom hensynene bak bestemmelsen det dispenseres Saksnummer KLAGE-2025/10128 Side 6 av 11 fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re st\u00f8rre enn ulempene. Plankravet skal sikre bred, helhetlig og grundig vurdering av arealbruken i et omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer. Dispensasjon fra plankravet vil f\u00f8rst og fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Fagetaten viser til at tiltaket gjelder infrastrukturtiltak, inkludert oppgradering av gangvei og turvei til Rotaskjenet, som er i tr\u00e5d med regulering i reguleringsplan fra 1981. Tiltaket sikrer tilkomst til friluftsomr\u00e5det i tr\u00e5d med hensikten i reguleringsplanen, og med en bedre og mer moderne standard. Gangvei og turvei oppgraderes og eksisterende avkj\u00f8rsel utbedres. S\u00f8ker har videre opplyst om at tiltaket ikke vanskeliggj\u00f8r tilkomst til eksisterende boliger eller vanskeliggj\u00f8r realisering av andre deler av planene. S\u00f8knaden er ogs\u00e5 begrunnet med at tiltaket ikke vil ha vesentlige negative konsekvenser for trafikk, st\u00f8y, kulturminner, avrenningslinjer, flomveier eller bl\u00e5gr\u00f8nne verdier. Vi st\u00f8tter oss videre p\u00e5 bymilj\u00f8etaten som ikke har frar\u00e5dd at det gis dispensasjon p\u00e5 enkelte vilk\u00e5r. Vi kan heller ikke se at naboenes kommentarer er av betydning for vurderingen av dispensasjon fra plankravet. Vi viser videre til at omr\u00e5det i stor grad er ferdig utbygd, og arealene p\u00e5 Rotaskjenet som turveien f\u00f8rer til er avsatt til gr\u00f8nnstruktur i kommuneplanen. S\u00f8knaden gjelder tiltak som i seg selv ikke i s\u00e6rlig grad utl\u00f8ser behovet for en overordnet vurdering av arealbruken som plankravet legger opp til. Videre har prosessen i s\u00f8knadsomgangen lagt opp til at naboer f\u00e5r fremmet sine synspunkter i stor grad, samt at s\u00f8knaden har endret seg i l\u00f8pet av s\u00f8knadsomgangen. Det er ikke fremmet krav om regulering fra offentlige myndigheter. Fagetaten vurderer derfor at tiltaket ikke vesentlig tilsidesetter hensynene bak bestemmelsen, eller de andre vilk\u00e5rene i vesentlighetsvilk\u00e5ret. Som fordeler med tiltaket har s\u00f8ker pekt p\u00e5 den eksisterende tekniske infrastrukturen i omr\u00e5det oppgraderes, og forbedringen av gangatkomsten til Roaskjenet friluftsomr\u00e5de. Det vises ogs\u00e5 til at trafikksikkerheten for g\u00e5ende og kj\u00f8rende i omr\u00e5det forbedres som f\u00f8lge av utbedring av avkj\u00f8rselen. I tillegg bidrar tiltaket til \u00e5 muliggj\u00f8re realiseringen av \u00f8kt antall boenheter p\u00e5 Nord\u00e5sneset 72, gjennom vilk\u00e5ret om oppgradering av infrastrukturen i den rammetillatelsen. Naboer har i merknader til nabovarsel, klager og andre merknader pekt p\u00e5 naboulemper av tiltaket, s\u00e6rlig i form av \u00f8kt innsyn som f\u00f8lge av heving av terrenget der turveien ligger. Naboene er ogs\u00e5 bekymret for at tiltaket vil forverre trafikksikkerheten, samt for andre infrastrukturforhold som areal til avfall og overvannsh\u00e5ndtering. I tillegg er det fremmet bekymring for stabilitet og fare for utrasing av murer. Fagetaten vurderer at fordelene ved \u00e5 gi dispensasjon er klart st\u00f8rre enn ulempene, og viser til at det er \u00f8nskelig med en oppgradering av turveien i standard og lesbarhet i terrenget, s\u00e6rlig for tilkomst til friluftsomr\u00e5det. Selv om tiltaket kan ha noen ulemper for omgivelsene som ligger tett p\u00e5 veien, vurderer vi dette som en ikke betydelig ulempe. Turveien er i tr\u00e5d med den eldre reguleringsplanen, og s\u00f8knaden medf\u00f8rer ikke en endret bruk av arealene enn det som allerede foreligger. Fordelene med oppgradering av infrastrukturen vurderes som en vektig fordel. Saksnummer KLAGE-2025/10128 Side 7 av 11 Gr\u00f8nnstruktur Deler av tiltaket er oms\u00f8kt plassert p\u00e5 areal avsatt til gr\u00f8nnstruktur i kommuneplanen. Omr\u00e5det i kommuneplanen viser areal som omtrentlig utgj\u00f8r sti/turvei i tillegg til innkj\u00f8rsel til Nord\u00e5sneset 72 i dag, og som f\u00f8rer til den sammenhengende gr\u00f8ntstrukturen p\u00e5 Rotaskjenet. Fagetaten har vurdert at asfaltering til bruk som bilvei lengst s\u00f8r i form\u00e5lsgrensen er i strid med form\u00e5let. KPA2018 \u00a7 29.1 sier at nye tiltak som ikke fremmer naturmangfold eller allmenn bruk ikke er tillat. \u00a7 29.2 sier at skj\u00f8tsel og enkel, naturvennlig tilrettelegging for opplevelse, lek, fysisk aktivitet og rekreasjon er tillatt. Det er s\u00f8kt dispensasjon fra reguleringen. Hovedhensynene bak arealform\u00e5let gr\u00f8nnstruktur er \u00e5 ivareta omr\u00e5der som er viktige for naturmangfold, landskap eller som har en viktig funksjon for rekreasjon og friluftsliv. For denne delen av form\u00e5let, den utskutte delen av gr\u00f8nnstrukturen, vurderes hensynene i hovedsak \u00e5 v\u00e6re \u00e5 ivareta tilkomst til friomr\u00e5det for \u00f8vrig. Bildetekst: Utklipp fra s\u00f8knad, til venstre: ortofoto, til h\u00f8yre: plankart KPA2018. S\u00f8ker har i utgangspunktet ment at tiltaket er i samsvar med form\u00e5let. Det er i s\u00f8knaden vist til at atkomstvei til boligen p\u00e5 godkjent p\u00e5 1960-tallet, men at omr\u00e5det i ettertid har blitt avsatt til gr\u00f8nnstruktur i kommuneplanen, uten at atkomsten er opph\u00f8rt. Det vurderes at fordelene med tiltaket, inkludert atkomst til gr\u00f8ntomr\u00e5det taler med tyngde for at tiltaket ikke vesentlig vil tilsidesette hensynene bak bestemmelsen. Tiltaket medf\u00f8rer heller ingen endringer av bruken. Fagetaten viser til at tiltaket omfatter utvidet bruk av tilkomst til bnr 249 som f\u00f8lge av \u00f8kt antall boenheter. Fagetaten vurderer at form\u00e5lsgrensen til gr\u00f8nnstrukturen antakelig er satt omtrentlig ut fra eksisterende gr\u00f8nnstruktur og turveiens plassering, og at det ikke var en hensikt \u00e5 frata Nord\u00e5sneset 72 tilkomstvei med bil. Nabolaget rundt for \u00f8vrig er vist som \u00f8vrig byggesone i kommuneplanen. I rammetillatelse datert 21.07.2022 ble det innvilget Saksnummer KLAGE-2025/10128 Side 8 av 11 dispensasjoner fra blant annet plankrav og byggegrense til sj\u00f8, men utvidelsen av antall boenheter var for \u00f8vrig i samsvar med reguleringen i kommuneplanen. Det vises videre til at bymilj\u00f8etaten som forvalter av friluftsinteressene ikke har frar\u00e5det at det gis dispensasjon, samt at etat for bygg og eiendom har inng\u00e5tt avtale med tiltakshaver om rett til \u00e5 opparbeide veien. Vi vektlegger videre at oppgradering av turveien inng\u00e5r som del av s\u00f8knaden, og at turveiens funksjon kan opprettholdes med tiltaket. Rammetillatelsen til for\u00f8kning av antall boenheter i Nord\u00e5sneset 72 legger opp til en \u00f8kt bruk av bilveien, men det er fremdeles kun denne eiendommen som har tilkomst fra dette stykket av bilveien. Fagetaten har videre stilt vilk\u00e5r til tillatelsen at stien bidrar til \u00e5 redusere den private karakteren av tilkomsten til friomr\u00e5det, ved at tilkomsten er trinnfri, bredden opprettholdes og utformingen gj\u00f8res mer lesbar og tydelig i terrenget. Fagetaten vurderer derfor at hensynene bak bestemmelsen ikke blir vesentlig tilsidesatt, samt at fordelene ved \u00e5 oppgradere turvei og infrastruktur, samt at stiens funksjon opprettholdes og forbedres, som klart st\u00f8rre enn ulempene. Avstander \u2013 plassering inntil nabogrenser S\u00f8knaden omfatter plassering av terrenginngrep og murer inntil 0 meter fra nabogrense til bruksnumrene 544, 543, 274, 73 og 537. I tillegg gjelder det samme for bnr 331 og 249, som begge eies av tiltakshaver. Alle deler av tiltaket kommer n\u00e6rmere nabogrense enn 4 meter p\u00e5 de fleste plasseringer. Det er sendt inn egne tegninger som viser plassering og h\u00f8ydeplassering av murer og terrenghevinger. Terrenget heves for \u00e5 gj\u00f8re plass til ny vei og ny tursti. For vei er det opplyst en heving p\u00e5 0,1 til 0,8 meter, for tursti inntil 0,9 m. Etter pbl. \u00a7 29-4 skal byggverks plassering, herunder h\u00f8ydeplassering, godkjennes av kommunen. Byggverk skal ha en avstand fra nabogrense ikke under 4 meter, hvis ikke annet er bestemt i plan. Hovedhensynene bak avstandsbestemmelsen er \u00e5 hindre brannspredning til andre byggverk, samt ivareta behovet for luft, lys, utsikt samt hindre innsyn. S\u00f8ker argumenterer med at tiltaket ikke medf\u00f8rer en utvidelse av veiens areal eller volum i vesentlig grad, slik at opplevelsen av luft, lys og utsyn eller hensynet til brannsikkerhet ikke blir endret. Det vektlegges ogs\u00e5 at tiltaket forbedrer trafikksikkerheten betraktelig. Tiltaket tilsidesetter derfor ikke hensynene bak avstandsbestemmelsen. Det er i s\u00f8knaden ogs\u00e5 vist til at tidligere veitrase l\u00e5 over et mindre omr\u00e5de p\u00e5 bnr 274 og bnr 73, som begge eies av en av klagerne i saken. Oms\u00f8kt plassering trekker veien bort fra disse eiendommene, slik at veien plasseres i helhet p\u00e5 bnr 792. Murens plassering langs disse eiendommene f\u00f8lger eiendomsgrensen. Fagetaten vurderer at tiltaket gjelder infrastrukturforhold, som ikke ligger i kjernen av hva hensynene bak avstandsbestemmelsen i \u00a7 29-4 skal ivareta. For vei og murer langs vei kommer ny plassering ikke n\u00e6rmere nabogrense enn hva eksisterende situasjon best\u00e5r i. Terrenget heves likevel, med variasjoner opptil 0,8 m langs strekningen. Forholdene endres ogs\u00e5 i form av oppf\u00f8ring av betongmurer. Vi kan ikke se at tiltakene vil gi s\u00e6rlige store eller vesentlige endringer for luft, lys eller utsikt med tanke p\u00e5 naboeiendommene. Det er s\u00e6rlig terrenghevingen for tursti ved bnr 543 der hensynene gj\u00f8r seg gjeldende i form av noe \u00f8kt innsyn. Fagetaten viser til at den delen som utl\u00f8ser krav om dispensasjon, turstien fra p\u00e5kobling til veien og som gir tilkomst til friomr\u00e5det, gjelder oppgradering av en tursti med lav tilgjengelighet og standard. Terrenghevingen begrenser seg likevel til 0,9 m p\u00e5 det h\u00f8yeste ved p\u00e5kobling mellom sti og vei. Det vises samtidig til at nabo p\u00e5 bnr 543 i 2023 fikk tillatelse Saksnummer KLAGE-2025/10128 Side 9 av 11 til etablering i nabogrensen, som p\u00e5 alle punkter ligger h\u00f8yere enn terrenghevingen. Form\u00e5lene ved tiltakene som s\u00f8knaden omfatter er i hovedsak i tr\u00e5d med reguleringsplanen fra 1981 for \u00e5 sikre allmenn tilkomst til friluftsomr\u00e5det. Fordelene ved oppgradering av tiltaksomr\u00e5det er store. Ulempen i form av noe \u00f8kt innsyn for bnr 543 tillegges noen vekt, selv om tiltaket ikke medf\u00f8rer annen bruk enn den eksisterende. Det kan likevel antas at bruken vil for\u00f8kes noe. Fagetaten vurderer derfor at hensynene bak bestemmelsen ikke blir vesentlig tilsidesatt, samt at fordelene er klart st\u00f8rre enn ulempene. \u00d8vrige klageanf\u00f8rsler Visuelle kvaliteter. Ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering, etter pbl. \u00a7 29-2. Tiltaket omfatter utbedring av tilkomstvei med tilh\u00f8rende st\u00f8ttemurer i betong p\u00e5 hver side av veien, med rekkverk i form av svelvik-ellipser, og terrengheving og utforming av tursti til friluftsomr\u00e5det. Eksisterende terreng langs veien heves med en h\u00f8ydeforskjell p\u00e5 ca. 0,1 til 0,8 meter og inntil ca. 0,9 meter for stien. Fagetaten vurderer at prosjekteringen tilstrekkelig ivaretar kravet til visuelle kvaliteter, og viser til at tiltaket gjelder infrastrukturtiltak som i all hovedsak ikke endrer etablert og godkjent bruk. Vedlagt s\u00f8knaden er illustrasjonshefte som illustrerer tiltak i forhold til omgivelsene. Det p\u00e5pekes at illustrasjonshefte ikke viser nyoppf\u00f8rt forst\u00f8tningsmur i betong p\u00e5 bnr 453, Nord\u00e5sneset 81, som omfattet av rammetillatelse datert 23.11.2023 i sak BYGG- 2023/14828. Det ble gitt igangsettingstillatelse til denne 29.01.2024, men det er per tid ikke s\u00f8kt om ferdigattest. Regulert gangsti. Flere av naboene anf\u00f8rer at tiltaket vil vanskeliggj\u00f8re tilkomst til turveien fra regulert gangsti p\u00e5 gnr 121 bnr 331. I plan 5090000 er det regulert et lite fortau mellom felles kj\u00f8revei p\u00e5 bnr 331 og gangvei som knytter seg til den aktuelle turveien i saken. Av det fagetaten er kjent med er ikke stien opparbeidet. H\u00f8ydeforskjeller mellom den felles kj\u00f8reveien og turveien er heller ikke hensyntatt i planen. Det er likevel ikke s\u00f8kt om tiltak som kommer i strid med reguleringen. Regulert fortau er regulert tiln\u00e6rmet p\u00e5 eiendommen bnr 331 som eies av tiltakshaver i foreliggende sak, og eier st\u00e5r fritt til \u00e5 s\u00f8ke om realisering av planen i etterf\u00f8lgende s\u00f8knad. Stabilitet i murer og terreng, rasfare og overvannsh\u00e5ndtering. I flere av klagene er det knyttet bekymringer til stabiliteten til overliggende forst\u00f8tningsmur og mulighet for utrasing ned p\u00e5 sti, samt at det er knyttet usikkerhet til om nyoppf\u00f8rt betongmur i underkant av hevet sti er tilstrekkelig dimensjonert til \u00e5 h\u00e5ndtere heving av terreng. Det er videre knyttet bekymring til overvannsh\u00e5ndtering i forbindelse med tiltaket. Fagetaten har ilagt krav om uavhengig kontroll etter pbl. \u00a7 24-1 og SAK10 \u00a7 14-3, for prosjektering og utf\u00f8relse av stabilitet for eksisterende forst\u00f8tningsmurer over, under og langs sti. I tillegg er det ilagt krav om uavhengig kontroll av prosjektering og utf\u00f8relse av fagomr\u00e5det overvannsh\u00e5ndtering. Uavhengig kontroll skal skje f\u00f8r relevante byggearbeider starter, og det m\u00e5 bekreftes at kontrollerkl\u00e6ring er innhentet i gjennomf\u00f8ringsplanen ved s\u00f8knad om ferdigattest eller midlertidig brukstillatelse. I tillegg m\u00e5 det erkl\u00e6res ansvar for funksjonen uavhengig kontrollerende for alle funksjoner ved s\u00f8knad om igangsettingstillatelse. Saksnummer KLAGE-2025/10128 Side 10 av 11 Dispensasjon fra avstandskrav til vei. Det ble opprinnelig i s\u00f8knaden ogs\u00e5 s\u00f8kt om dispensasjon fra avstandskrav til vei, som f\u00f8lge av utbedring av avkj\u00f8rsel til kommunal vei Nord\u00e5sneset. Denne s\u00f8knaden ble ogs\u00e5 nabovarslet. S\u00f8knaden ble senere frafalt siden den ble vurdert som un\u00f8dvendig. S\u00f8ker har videre opplyst om at utbedringen av avkj\u00f8rsel f\u00f8rer denne i tr\u00e5d med gjeldende krav, og vil forbedre trafikksikkerheten ved inn- og utkj\u00f8ring. Bymilj\u00f8etaten har gitt tillatelse til utvidet bruk og endret utforming av avkj\u00f8rsel til kommunal vei i vedtak 18.04.2023. Privatrettslige rettigheter. Flere av klagene anf\u00f8rer forhold ved tiltakshavers rettigheter til \u00e5 utf\u00f8re oms\u00f8kte tiltak. Plan- og bygningsetaten viser til at bygningsmyndigheten ikke skal ta stilling til privatrettslige forhold ved behandling av s\u00f8knad om tillatelse, se pbl. \u00a7 21-6. Det kun dersom det framst\u00e5r som \u00e5penbart at slike rettigheter ikke foreligger, at bygningsmyndigheten skal avvise s\u00f8knaden. Oms\u00f8kte tiltak er i helhet oms\u00f8kt plassert p\u00e5 kommunal grunn p\u00e5 bnr 792. Veilegeme som utgj\u00f8r tilkomst til boliger p\u00e5 bnr 73 og 249 er privat, plassert p\u00e5 kommunal grunn. Etat for bygg og eiendom har i to avtaler med tiltakshaver avgitt disposisjonsrettigheter til henholdsvis \u00e5 legge ut vann- og avl\u00f8psanlegg og til oppgradering av veilegeme, avkj\u00f8rsel og tursti. Fagetaten har derfor vurdert at s\u00f8knaden kan tas til behandling. Det er ikke klagerett p\u00e5 bygningsmyndighetens avgj\u00f8relse om ikke \u00e5 ta stilling til privatrettslige forhold, se pbl. \u00a7 21-6 andre ledd. Flere av klagene anf\u00f8rer at det mangler tegninger for \u00e5 kunne vurdere tiltakets konsekvenser. Fagetaten var enig med klagerne om at det ikke forel\u00e5 tilstrekkelig tegningsgrunnlag til opprinnelig s\u00f8knad. Fagetaten etterspurte tegninger i flere omganger. I august kom det inn blant annet nye tegninger om utbedring av avkj\u00f8rsel og murer langs vei med tverrprofiler og h\u00f8ydeprofil. Vi ser at alle disse tegningene ikke var inkludert i nabovarsel i juli 2024. I september kom det inn tegningshefte over hele tiltaket i forhold til omgivelsene, som inkluderte den siste l\u00f8sningen for tursti til friluftsomr\u00e5det. Denne endringen ble kun nabovarslet til nabo p\u00e5 bnr 543. Der ser for oss ut som at denne varslingen inkluderte de fleste oppdaterte tegningene, med unntak av illustrasjonshefte. Fagetaten er videre enig i at det samlede tegningsgrunnlaget er noe lite tilgjengelig og vanskelig \u00e5 lese i forhold til omgivelsene, men har vurdert s\u00f8knaden som tilstrekkelig opplyst til at vi kunne fatte vedtak i saken. Vi viser ellers til at mange naboer har f\u00e5tt anledning til \u00e5 uttale seg om sine interesser i flere omganger. 4. Konklusjon Rammetillatelse datert 18.12.2024 opprettholdes. Klagene f\u00f8rer ikke fram. Vedlegg: 1. Oversiktskart 2. Oversiktsfoto 3. Situasjonsplan 4. Klager datert 07.01.2025 5. Rammetillatelse datert 18.12.2024 6. Uttale bymilj\u00f8etaten datert 07.11.2024 7. Nabomerknader 8. S\u00f8knad 9. Tegninger Saksnummer KLAGE-2025/10128 Side 11 av 11 "
}