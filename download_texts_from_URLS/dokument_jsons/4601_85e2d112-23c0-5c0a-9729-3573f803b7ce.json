{
  "dokument_id": "85e2d112-23c0-5c0a-9729-3573f803b7ce",
  "doc_type": "case_presentation",
  "kommune": 4601,
  "tittel": "Svar p\u00e5 representantforslag fra Eline Haakestad (MDG) og Katrine N\u00f8dtvedt (MDG) om tilgjengelig parkering",
  "url": "https://bergen.kommune.no/politikere-utvalg/api/fil/bk360/10896171/Framstilling-Svar-pa-representantforslag-fra-Eline-Haakestad-MDG-og-Katrine-Nodtvedt-MDG-om-tilgjengelig-parkering",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2023/283884-129 Saksbehandler: Ragnhild Hvoslef Kr\u00fcger Svar p\u00e5 representantforslag fra Eline Haakestad (MDG) og Katrine N\u00f8dtvedt (MDG) om tilgjengelig parkering Hva saken gjelder: Representantforslag om tilgjengelig parkering ble levert p\u00e5 bystyrem\u00f8te 6. mars 2024 med f\u00f8lgende forslag til vedtak. \u2022 Bystyret ber byr\u00e5det jobbe opp mot nasjonale myndigheter for at flere kan f\u00e5 parkeringstillatelse for forflytningshemmede enn i dag. \u2022 Bystyret ber byr\u00e5det endre praksis slik at man i st\u00f8rst mulig grad unng\u00e5r \u00e5 kreve informasjon om sensitive personlige forhold i forbindelse med s\u00f8knad om parkeringstillatelse for forflytningshemmede. \u2022 Bystyret ber byr\u00e5det s\u00f8rge for flere og tilstrekkelig store parkeringsplasser som er skiltet for forflytningshemmede. \u2022 Bystyret ber byr\u00e5det sikre at universelt tilgjengelige tur- og friluftsomr\u00e5der har tilstrekkelig og store nok parkeringsplasser som er skiltet for forflytningshemmede. \u2022 Bystyret ber byr\u00e5det jobbe for en digital l\u00f8sning slik at parkeringstillatelsene til parkeringsplasser skiltet for forflytningshemmede ikke kan stjeles, men likevel brukes uavhengig av bilen man reiser med. \u2022 Bystyret ber byr\u00e5det g\u00e5 i dialog med Statens Vegvesen om l\u00f8sninger for \u00e5 tillate innkj\u00f8ring for forflytningshemmede der det kun er tilgang for varelevering i dag. Byr\u00e5det har vurdert representantforslaget og vedlagt svar er datert 18. juni 2024. Saken skal videre til politisk behandling og r\u00e5dene kan velge \u00e5 komme med forslag til vedtak og/eller merknader f\u00f8r saken g\u00e5r til behandling i utvalg og bystyre. Forslag til vedtak: Svar p\u00e5 representantforslag om tilgjengelig parkering tas til orientering. Dato: 7. august 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Svar p\u00e5 representantforslag 1 "
}