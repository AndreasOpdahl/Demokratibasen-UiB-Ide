{
  "dokument_id": "9e57321c-b9e5-5932-989b-8e17b098f462",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten datert 07.10.2024",
  "url": "https://bergen.kommune.no/politikere-utvalg/api/fil/bk360/11785358/Uttalelse-fra-Bymiljoetaten-datert-07-10-2024",
  "tekst": " Bymilj\u00f8etaten Til Intern korrespondanse PBE Kart og oppm\u00e5ling Deling og seksjonering V\u00e5r referanse: 2024/113463-13 (Arbeidssted) v/Hege Fj\u00e6restad Bauge Saksbehandler: Tone Bj\u00f8r\u00f8 Dato: 7. oktober 2024 Fra Bymilj\u00f8etaten Svar fra Bymilj\u00f8etaten gnr. 208 bnr. 4, Rollandsvegen 6, s\u00f8knad om fradeling og endring av eiendom. Saken gjelder Bymilj\u00f8etaten viser til oversendelse fra Plan- og bygningsetaten 13.09.2024 (DELE-2024/15015-10) som gjelder s\u00f8knad om tillatelse til fradeling av fire parseller fra gnr. 208 bnr. 4 til boligform\u00e5l, jf. vedlagte kopi. Eiendommen gnr. 208 bnr. 4 ligger langs Rollandsveien som omfattes av hensynssone kulturmilj\u00f8 - H570_4, Historisk veifar. Grunnlag Eiendommen omfattes av reguleringsplan nummer 4560000, \u00c5sane gnr. 208 del av bnr. 1, 4 mfl., Rolland s\u00f8r, vedtatt 07.11.1977 og er regulert til Boliger, frittliggende sm\u00e5hus. Kommuneplanens arealdel viser eiendommen som Bebyggelse og anlegg - Sone 3 - Ytre fortettingssone - Y og den ber\u00f8res av hensynssone H570_4 Historiske veifar. Andre overordnete registreringer: Tomten vises i arealressurskartet (AR5) som overflatedyrket mark. Tomten grenser til sv\u00e6rt viktig friluftsomr\u00e5de, med et nettverk av stier og friluftsomr\u00e5der knyttet til sentrale byfjell. Det er ikke gjort registreringer av arter eller naturtyper i Naturbase eller Artskart innenfor det aktuelle tiltaksomr\u00e5det. Vurderinger Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Tiltaket gjelder i f\u00f8rste omgang s\u00f8knad om tillatelse til fradeling av tomteareal med begrunnelse om at fradelt tomt \u00f8nskes videreutviklet og oms\u00f8kt til boligform\u00e5l. Tomtens beskaffenhet er overflatedyrket mark (AR5, NIBIO). N\u00e6rliggende h\u00f8ydedrag, Kols\u00e5sen mot Rollandsst\u00f8len, er registrert som lauvskog med sv\u00e6rt h\u00f8y bonitet og sv\u00e6rt viktig friluftsomr\u00e5de. Trondhjemske postvei, som g\u00e5r langs tomtens vestside, er en kommunal vei som ogs\u00e5 er del av nettverk av brukte turveier og turstier i omr\u00e5det som er en kobling til friluftsomr\u00e5der i sentrale byfjell. Det er sv\u00e6rt viktig \u00e5 hensynta veien og dens karakter med tanke p\u00e5 ferdsel til omkringliggende friluftsomr\u00e5der. Mer kj\u00f8ring p\u00e5 veien vil v\u00e6re uheldig for friluftsbrukerne. N\u00e5r det gjelder landskap, grenser eiendommen mot vegetasjonsbeltet langs h\u00f8yden ved Kols\u00e5sen, mot Rollandsst\u00f8len. Utsnitt situasjonsplan tv. utsnitt markslagskart (AR5) th. Hvor gr\u00f8nt viser lauvskog og skarp gul overflatedyrka mark. If\u00f8lge s\u00f8knaden planlegges bygging av fire boliger p\u00e5 tomten, og disse planlegges tett opp mot Kols\u00e5sen (m\u00f8rkegr\u00f8nn farge i markslagskart). Vi ser s\u00e6rlig at tomtearealet for tomt 3 og 4 (lengst s\u00f8r) er begrenset. Dette reiser sp\u00f8rsm\u00e5l om det m\u00e5 utf\u00f8res eventuelle inngrep i fjellskrenten mot Kols\u00e5sen for \u00e5 kunne realisere utbyggingen. Dette kan ogs\u00e5 v\u00e6re tilfelle for de to andre boligtomtene lengst nord. Slik vi vurderer det vil tiltak trolig medf\u00f8re terrenginngrep i fjellskrenten og sekund\u00e6rt mulige rassikringstiltak. V\u00e5r erfaring fra tidligere saker, er at det har oppst\u00e5tt utilsiktede og store negative konsekvenser for terrenget knyttet til behovet for rassikring. Dette har s\u00e6rlig v\u00e6rt tilfelle n\u00e5r sm\u00e5 tomter er utviklet med bebyggelse tett p\u00e5 terrenget, slik det er foresl\u00e5tt her. Krav til rassikring i en bratt fjellskrent vil normalt inneb\u00e6re at store omr\u00e5der langs skrenten m\u00e5 ryddes for tr\u00e6r og vegetasjon, f\u00f8r det kan sikres og forankres for \u00e5 hindre ras. Vi bemerker at sp\u00f8rsm\u00e5let om arealbruk av hensyn til tomtens befatning som overflatedyrket mark m\u00e5 vurderes s\u00e6rskilt av landbruksmyndighetene. Bymilj\u00f8etatens anbefaling Bymilj\u00f8etaten vil etter en samlet vurdering frar\u00e5 fradeling av eiendom til boligbygging, dette mtp. at konsekvenser av forslag til utbygging med stor sannsynlighet vil medf\u00f8re betydelige, negative landskapsinngrep som vil v\u00e6re uheldig b\u00e5de for friluftsbruken og av hensyn til vegetasjon/natur langs nevnte Kols\u00e5sen. Med hilsen Bymilj\u00f8etaten Kristin Madsen Klokkeide - seksjonsleder Tone Bj\u00f8r\u00f8 - saksbehandler Dokumentet er godkjent elektronisk. "
}