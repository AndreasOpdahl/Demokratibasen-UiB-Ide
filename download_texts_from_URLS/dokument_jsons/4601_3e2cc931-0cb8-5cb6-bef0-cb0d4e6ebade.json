{
  "dokument_id": "3e2cc931-0cb8-5cb6-bef0-cb0d4e6ebade",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 389/24, \u00c5rstad, Gnr. 159, Bnr. 943 m.fl., Mindemyren Nord (arealplan-ID 70520000) - Sluttbehandling av reguleringsplan",
  "url": "https://bergen.kommune.no/politikere-utvalg/api/fil/bk360/11423073/Innstilling-vedtak-Arstad-Gnr-159-Bnr-943-m-fl-Mindemyren-Nord-arealplan-ID-70520000-Sluttbehandling-av-reguleringsplan",
  "tekst": "\u00c5rstad, Gnr. 159, Bnr. 943 m.fl., Mindemyren Nord (arealplan-ID 70520000) - Sluttbehandling av reguleringsplan Bergen bystyre behandlet saken i m\u00f8tet 30.10.2024 sak 389/24 og fattet f\u00f8lgende vedtak: 1. Med heimel i plan- og bygningslova \u00a7\u00a7 12-12, jf. 12-11, blir f\u00f8lgjande forslag til detaljregulering vedtatt: a) \u00c5rstad, Gnr. 159, Bnr. 943 m.fl., Mindemyren Nord, arealplan-ID 70520000 vist p\u00e5 plankart, sist datert 26.06.2023. b) Tilh\u00f8yrande reguleringsf\u00f8resegner, sist datert 26.06.2023, med f\u00f8lgjande endringar: i. Dei siste to setningane i f\u00f8resegn \u00a7 9.2.3 blir fjerna: I p\u00e5vente av et felles bossnett m\u00e5 alternativt midlertidig renovasjonsl\u00f8sning v\u00e6re godkjent og satt i drift. Midlertidig l\u00f8sning tillates ikke p\u00e5 offentlige arealer. ii. Ny f\u00f8resegn \u00a7 9.2.7.9: F\u00f8r skolen kan tas i bruk skal nytt/nye overgangfelt i Kanalveien v\u00e6re etablert. 2. Reguleringsf\u00f8resegnene blir oppdatert f\u00f8r vedtak. Merknad 1 Bystyret stiller seg kritisk til b\u00e5de antall p-plasser og plasseringen av p-plasser p\u00e5 Mindemyren, og ber byr\u00e5det i st\u00f8rre grad maksimere handlingsrommet innenfor KPA og Omr\u00e5deplan ved resterende reguleringsbestemmelser for omr\u00e5det Mindemyren. Merknad 2 Bystyret er positive til at n\u00e6ringslivet etablerer midlertidig ombrukssentral p\u00e5 egnet lokasjon i forbindelse med transformasjon av Mindemyren. Bergen bystyres behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Reidar Staalesen (A), Per Harald Storli (FrP), Lillian Blom (SV), Katrine Berg N\u00f8dtvedt (MDG), Trond Tystad (BL), Ingrid Nergaard Fjeldstad (V), Didrik Lexau (INP), Mailiss Solheim-\u00c5kerblom (R), Thor Haakon Bakke (MDG). Forslag fremsatt i bystyret: Lillian Blom (SV) fremsatte p\u00e5 vegne av SV f\u00f8lgende tilleggsforslag til punkt 1b: iii \u00a7 9.1.1 Areal regulert til f\u00f8lgende form\u00e5l i omr\u00e5deplanen for Mindemyren, arealplan-ID 61140000, inng\u00e5r i felles infrastruktur og m\u00e5 v\u00e6re sikret opparbeidet, eller opparbeidet f\u00f8r det kan gis igangsettingstillatelse for tiltak etter plan- og bygningslovens \u00a7 20-1, 1. ledd, a, b, d og j: - Det etableres to nye overgangsfelt i omr\u00e5det mellom S16 og delfelt S14. - Det etableres kryssingspunkt for sykkel fra hovedsykkelvei i omr\u00e5det mellom S16 og delfelt S14. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag i 6 punkt: 1. Endre 3 punkt i \u00a7 3.2.1 til: - Nye boenheter skal ikke v\u00e6re mindre enn 45 m2. 2. Nytt kulepunkt i \u00a7 3.7.4: Det skal legges til rette for felleshager med gode jord- og solforhold. 3. Minst 15% av boligene skal etableres som kommunale boliger som Bergen kommune selv bygger, eier og drifter. 4. Det settes krav til at 20 % av \u00f8vrige boliger skal selges til selvkostpris som lavprisboliger med restriksjoner knyttet til videresalg. 5. Det forutsettes at naturmangfoldet bevares rundt Solheimsvannet generelt, og at det sikres at hekkemulighetene for fugl ivaretas spesielt. 6. Det forutsettes at barnehagen skal v\u00e6re en kommunal barnehage. Merknader fremsatt i bystyret: Per Harald Storli (FrP) fremsatte p\u00e5 vegne av H, FrP, BL, INP, Sp, PP f\u00f8lgende merknad: Bystyret er positive til at n\u00e6ringslivet etablerer midlertidig ombrukssentral p\u00e5 egnet lokasjon i forbindelse med transformasjon av Mindemyren. Ingrid Nergaard Fjeldstad (V) fremsatte p\u00e5 vegne av V f\u00f8lgende merknader: Merknad 1 Merknad om offentlig arealer og torg UMBY legger til grunn at offentlig areal som har krav til ferdigstilling f\u00f8r bebyggelse tas i bruk kan gjennomf\u00f8res som realytelse som del av utbyggingsavtalen. Offentlige torg skal utformes slik at de har ulike soner, og utformes slik at de blir inkluderende, aktivitetsskapende, inviterer til sosial aktivitet og har gr\u00f8nne kvaliteter. Begrunnelse: Det er viktig at det offentlige torgene og arealene er klar til innflytting og har h\u00f8y kvalitet. Derfor \u00e5pnes det for at utbygger kan gjennomf\u00f8re disse som en realytelse som del av utbygningsavtalen. Merknad 2 Merknad om barnehagen Det er \u00f8nskelig at barnefamilier flytter inn i omr\u00e5det som n\u00e5 reguleres, og derfor er det viktig at barnehagen er klar til barna flytter inn. Bystyret ber derfor byr\u00e5det jobber for at den regulerte barnehagen f\u00e5r finansiering til \u00e5 v\u00e6re klar til innflyttingen skjer. Merknad 3 Merknad om parkeringshuset p\u00e5 s14 Parkering er tenkt l\u00f8st utenfor planomr\u00e5det i et parkeringsanlegg i delfelt s14. Det er en fordel om dette parkeringsanlegget er klar samtidig som omr\u00e5det skal tas i bruk, og bystyret ber derfor byr\u00e5det prioritere fremdrift av reguleringsplanen for s14. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Det skal etableres mange nye boliger i planomr\u00e5det. Det Bergen trenger er boliger folk flest har r\u00e5d til \u00e5 bo i, ikke spekulasjonsobjekter eller luksusboliger. En markedsstyrt boligsektor 2 vil alltid jakte mest mulig profitt. Derfor trengs det politisk vilje til \u00e5 ta tilbake kontrollen over en boligsektor som har l\u00f8pt l\u00f8psk. For \u00e5 f\u00e5 dette til trenger Bergen en langsiktig plan for en reell, sosial boligpolitikk som setter innbyggerne og ikke utbyggerne i sentrum. Frem til dette er p\u00e5 plass, m\u00e5 det politiske vedtak til i de enkelte reguleringsplanene. Et minimum for \u00e5 f\u00e5 dette til, er \u00e5 legge til rette for kommunale boliger i nye reguleringsplaner. Votering: Innstillingens punkt 1a, 1bi og 2 ble vedtatt enstemmig. Innstillingens punkt 1bii ble vedtatt med 63 stemmer (H, A, FrP, SV, BL, V, INP, R, KrF, Sp, PP). Tilleggsforslag til punkt 1b fra SV fremsatt av Lillian Blom (SV), fikk 17 stemmer (SV, MDG, V, R), og var dermed falt. Tilleggsforslag punkt 1 fra R, fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Tilleggsforslag punkt 2 fra R, fremsatt av Mailiss Solheim-\u00c5kerblom (R), fikk 17 stemmer (SV, MDG, V, R), og var dermed falt. Tilleggsforslag punkt 3 fra R, fremsatt av Mailiss Solheim-\u00c5kerblom (R), fikk 10 stemmer (SV, R), og var dermed falt. Tilleggsforslag punkt 4-6 fra R, fremsatt av Mailiss Solheim-\u00c5kerblom (R), fikk 14 stemmer (SV, MDG, R), og var dermed falt. Merknad fra innstillingen ble vedtatt med 35 stemmer (H, FrP, BL, INP, Sp, PP). Merknad fra H, FrP, BL, INP, Sp, PP fremsatt av Per Harald Storli (FrP), ble vedtatt med 37 stemmer (H, FrP, BL, INP, KrF, Sp, PP). Merknad 1 og 2 fra V, fremsatt av Ingrid Nergaard Fjeldstad (V) fikk 32 stemmer (A, SV, MDG, V, R, KrF), og var dermed falt Merknad 3 fra V, fremsatt av Ingrid Nergaard Fjeldstad (V) fikk 22 stemmer (A, MDG, V, KrF), og var dermed falt. Merknad fra R fremsatt av Mailiss Solheim-\u00c5kerblom (R) fikk 14 stemmer (SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 23.10.2024 sak 375/24 og avga f\u00f8lgende innstilling: 1. Med heimel i plan- og bygningslova \u00a7\u00a7 12-12, jf. 12-11, blir f\u00f8lgjande forslag til detaljregulering vedtatt: a) \u00c5rstad, Gnr. 159, Bnr. 943 m.fl., Mindemyren Nord, arealplan-ID 70520000 vist p\u00e5 plankart, sist datert 26.06.2023. b) Tilh\u00f8yrande reguleringsf\u00f8resegner, sist datert 26.06.2023, med f\u00f8lgjande endringar: i. Dei siste to setningane i f\u00f8resegn \u00a7 9.2.3 blir fjerna: I p\u00e5vente av et felles bossnett m\u00e5 alternativt midlertidig renovasjonsl\u00f8sning v\u00e6re godkjent og satt i 3 drift. Midlertidig l\u00f8sning tillates ikke p\u00e5 offentlige arealer. ii. Ny f\u00f8resegn \u00a7 9.2.7.9: F\u00f8r skolen kan tas i bruk skal nytt/nye overgangfelt i Kanalveien v\u00e6re etablert. 2. Reguleringsf\u00f8resegnene blir oppdatert f\u00f8r vedtak. Merknad Bystyret stiller seg kritisk til b\u00e5de antall p-plasser og plasseringen av p-plasser p\u00e5 Mindemyren, og ber byr\u00e5det i st\u00f8rre grad maksimere handlingsrommet innenfor KPA og Omr\u00e5deplan ved resterende reguleringsbestemmelser for omr\u00e5det Mindemyren. Byr\u00e5det behandlet saken i m\u00f8tet 17.10.2024 sak 301/24: Byr\u00e5det innstiller til bystyret \u00e5 fatte f\u00f8lgende vedtak: Med unntak av merknad er byr\u00e5dets og utvalgets innstilling likelydende. 4 "
}