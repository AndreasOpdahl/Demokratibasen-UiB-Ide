{
  "dokument_id": "d644abc1-cfc6-5aea-9251-39f7870d22d0",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak Lagunen - Skjoldskiftet VA-anlegg",
  "url": "https://bergen.kommune.no/politikere-utvalg/api/fil/bk360/9998988/Framstilling-Gjennomforingsvedtak-Lagunen-Skjoldskiftet-VA-anlegg",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2020/54381-13 Gjennomf\u00f8ringsvedtak Lagunen - Skjoldskiftet VA-anlegg Hva saken gjelder: Statens Vegvesen (SVV) har planlagt \u00e5 bygge 2,3 km sykkelvei med fortau p\u00e5 strekningen fra Lagunen til Skjoldskiftet. Traseen f\u00f8lger gamle Osbanetraseen mellom Skjoldskiftet og Fana blikk/Skjold g\u00e5rd, derfra p\u00e5 bro over Fanavegen og videre p\u00e5 \u00f8stsiden av veien langs bybanen til Lagunen. Strekningen inng\u00e5r i ferdig regulert sykkelstamvei. Med hjemmel i vegloven \u00a7 32 har Bergen kommune v/Bergen Vann mottatt p\u00e5legg fra SSV om at VA-anlegg som ligger i veien m\u00e5 flyttes p\u00e5 eiers bekostning. Dette gjelder b\u00e5de kommunalt og tilh\u00f8rende privat ledningsanlegg. Mye av eksisterende ledningsanlegg er plassert i vei og kommer i konflikt med tiltaket. For Bergen Vann vil prosjektet omfatte \u00e5: \u2022 Fornye/legge om: o Private vann- og avl\u00f8psledninger \u2013 1500 m o Offentlige vannledninger \u2013 518 m o Spillvannsledning/avl\u00f8p fellesledning \u2013 693 m o Overvannsledning \u2013 18 m \u2022 Etablere: o Vannledning \u2013 250 m o Avl\u00f8psledning \u2013 150 m \u2022 Separere eksisterende avl\u00f8p-fellesr\u00f8r (AF) \u2013 107 m \u2022 Legge til rette for \u00e5 koble 3 eiendommer ved Apeltunvannet til kommunalt ledningsnett Fagetatens vurdering og anbefaling: Prosjektet gjennomf\u00f8res som et samarbeidsprosjekt mellom SVV, BKK og Vestland fylkeskommune. SVV er byggherre for prosjektet. Det er utarbeidet en VA-rammeplan i forbindelse med reguleringsplanen. Bergen Vann vil i prosjektet bl.a. f\u00e5 skiftet ut vannledning fra 1955 i Tors veg. Ogs\u00e5 i Nesttunbrekka skiftes vannledning fra 1955 ut i tillegg til at avl\u00f8pfellesledning (kloakk og overvann) separeres. SVV har ansvaret for flomveier og Bergen Vann vil bist\u00e5 i arbeidet slik at fordr\u00f8yningsmagasin og overvannsledninger blir riktig dimensjonert. Usikkerhet i prosjektet Det er gjennomf\u00f8rt en intern usikkerhetsanalyse i prosjektet og ikke ekstern som vanligvis er foretrukket for et prosjekt med tilsvarende omfang. Dette er en tidsmessig konsekvens som f\u00f8lge av fremdriftsplanen til SSV. Eksterne analyser er ofte foretrukket p\u00e5 grunn av at 1 tredjeparter i flere tilfeller kan se ting med mer objektive \u00f8yne. Den interne analysen er gjennomf\u00f8rt som en sannsynlighetsberegning ved Monte Carlo simulering som er det samme som eksterne analyser legger til grunn. Beregnet P50 for prosjektet er 121,5 mill. og P85 er 151,5 mill. Beregningene forutsetter at overvannsanlegget g\u00e5r inn i SVV sitt anslag, og er dermed ikke tatt med i vurdering av P50 og P85. De st\u00f8rste usikkerhetene er identifisert som: \u2022 Markedsusikkerhet der interesse og antall akt\u00f8rer er avgj\u00f8rende for god konkurranse ifm. utlysningen av prosjektet til SVV. \u2022 Grunnforhold og usikkerhet rundt dette langs traseen er forhold som byggherren i all hovedsak b\u00e6rer risiko for. \u2022 Prosjektledelse/prosjektorganisasjon er en avgj\u00f8rende suksessfaktor i et relativt komplekst samarbeidsprosjekt med mange grensesnitt. \u2022 Prosjekteringsunderlag og modenhet/riktighet av dette er av betydning for god prosjektgjennomf\u00f8ring. Fremdrift SVV har utlyst konkurransen i markedet. Oppstart av prosjekt er forventet august 2024 og ferdigstillelse i februar 2026. Bergen Vann anbefaler at prosjektet gjennomf\u00f8res. \u00d8konomiske konsekvenser: Investeringsprosjektet er innarbeidet i vedtatt Handlings- og \u00f8konomiplan (H\u00d8P) 24-27 med totalt 12,77 mill. p\u00e5 budsjettpost \u00abLagunen-Skjoldskiftet (Milj\u00f8l\u00f8ftet) separer overvann\u00bb, p\u00e5 prosjekt 918025 med samme navn som budsjettposten. P\u00e5 budsjettposten er det bare satt av prosjekteringsmidler fordi de totale prosjektkostnadene ikke ble ferdig estimert f\u00f8r etter H\u00d8P 24-27 ble vedtatt av bystyret i sak 52/23. For \u00e5 dekke en totalramme p\u00e5 151,5 mill., s\u00e5 brukes det 138,73 mill. fra sentrale budsjettposter for vann og avl\u00f8p henholdsvis budsjettpost Distribusjon av vann og budsjettpost Avl\u00f8psnett/innsamling av avl\u00f8psvann. Alle budsjettmidlene vil etter vedtak bli overf\u00f8rt og samlet p\u00e5 budsjettpost 918025 \u00abLagunen- Skjoldskiftet (Milj\u00f8l\u00f8ftet) separer overvann\u00bb. Prosjektet er periodisert slik i H\u00d8P 24-27: Prosjekt Tidligere 2024 2025 2026 2027 Sum bevilget 918025 Lagunen-Skjoldsskiftet 0,09 2,13 2,34 2,33 5,88 12,77 800400 Distribusjon av vann - - - 75,75 - 75,75 900400 Avl\u00f8psnett/innsamling av - - - 62,98 - 62,98 avl\u00f8psvann Totalt 0,09 2,13 2,34 141,06 5,88 151,5 Tall i mill. Periodiseringen vil bli endret i revidert budsjett 2024 og ved neste rullering av H\u00d8P da det meste av midler ligger i \u00e5r 2026 og 2027, og prosjektet er planlagt \u00e5 starte opp i \u00e5r. For budsjettpost \u00abLagunen-Skjoldskiftet (Milj\u00f8l\u00f8ftet) separer overvann\u00bb er store deler av budsjettet lagt i \u00e5r 2027 fordi det lenge var usikkert n\u00e5r midlene skulle brukes i prosjektet. For de sentrale budsjettpostene \u00abDistribusjon av vann\u00bb og \u00abAvl\u00f8psnett / innsamling av 2 avl\u00f8psvann\u00bb er mesteparten lagt i \u00e5r 2026. Midlene disponeres etter behov n\u00e5r konkrete prosjekt blir klare for gjennomf\u00f8ring. Renter og avdrag av investeringen f\u00f8lger avskrivningstiden p\u00e5 40 \u00e5r og belastes abonnentene over fremtidige va-gebyr. I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5- \u00e5rig swaprente pluss et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2024-2027 2028 -> Sum Renter 2,8 66,2 68,9 Avdrag 0,3 151,2 151,5 Sum renter og avdrag 3,1 217,4 220,4 Bel\u00f8pene i tabellen er basert p\u00e5 de rentesatsene som ligger til grunn i H\u00d8P 24-27 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: Prosjektet er forankret i hovedplan for vannforsyning og avl\u00f8p 2019-2028 og hovedplan for avl\u00f8p og vannmilj\u00f8 2019-2028, begge vedtatt av bystyret i sak 205/19. Det er et m\u00e5l i hovedplanene at ledningsfornyelsen skal v\u00e6re p\u00e5 et niv\u00e5 som holder tritt med forfallet og sikrer at tilfredsstillende funksjon opprettholdes samt at overvannstilf\u00f8rsel til spillvannsf\u00f8rende avl\u00f8psledninger skal reduseres. Separering av overvann fra spillvann reduserer mengden avl\u00f8p som f\u00f8res til rensing i renseanleggene. Dette bidrar igjen til mer effekt drift av renseanleggene. Fornyingsbehovet er stort og det kreves i dag betydelig innsats for \u00e5 holde tritt med forfallet. Fornyelsesplanlegging forutsetter forst\u00e5else av b\u00e5de n\u00e5v\u00e6rende tilstand og forventet fremtidig utvikling. Med hjemmel i vegloven \u00a7 32 er Bergen kommune p\u00e5lagt \u00e5 flytte va-ledninger som ligger i vei og kommer i konflikt med arbeidet som utf\u00f8res av Statens Vegvesen p\u00e5 strekningen. Byr\u00e5det anbefaler at prosjektet gjennomf\u00f8res. Begrunnelse for framleggelse til bystyret: I henhold til Bergen kommunes \u00f8konomireglement og budsjettfullmakter punkt 2.3.g fatter bystyret selv gjennomf\u00f8ringsvedtak for investeringsprosjekt med en kostnadsramme over 50 mill. Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet for Lagunen \u2013 Skjoldskiftet VA-anlegg gjennomf\u00f8res med en kostnadsramme p\u00e5 151,5 mill. 2. Prosjektkostnaden dekkes over investeringsbudsjettet p\u00e5 f\u00f8lgende budsjettposter og tjenester: Tjeneste 34510 Distribusjon av vann: \u2022 Budsjettpost 800400 Distribusjon av vann med 75,75 mill. Tjeneste 35310 Avl\u00f8psnett / innsamling av avl\u00f8psvann: \u2022 Budsjettpost 918025 Lagunen-Skjoldskiftet (Milj\u00f8l\u00f8ftet) separer overvann med 12,77 mill. \u2022 Budsjettpost 900400 Avl\u00f8psnett / innsamling av avl\u00f8psvann med 62,98 mill. 3 3. Periodiseringen av budsjettet oppdateres, og ny fordeling av budsjettmidlene mellom \u00e5r vil bli innarbeidet i revidert budsjett og ved rullering av handlings- og \u00f8konomiplan. Dato: 2. april 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: \u2022 Fagnotat \u2013 Gjennomf\u00f8ringsvedtak Lagunen \u2013 Skjoldskiftet (Milj\u00f8l\u00f8ftet) VA-anlegg \u2022 Vedtak om flytting av ledninger for E39 sykkelstamveg delstrekning 2 Lagunen- Skjoldskiftet 4 "
}