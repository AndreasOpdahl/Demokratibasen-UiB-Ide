{
  "dokument_id": "93bba818-0b22-5dea-b84b-d41f935b71a4",
  "doc_type": "case_attachment",
  "kommune": 4601,
  "tittel": "H\u00f8ringsuttalelse - H\u00f8ring av s\u00f8knad fra BIR Bedrift AS om endring i l\u00f8yve til virksomhet etter forurensningsloven",
  "url": "https://bergen.kommune.no/politikere-utvalg/api/fil/bk360/9477292/Horingsuttalelse-Horing-av-soknad-fra-BIR-Bedrift-AS-om-endring-i-loyve-til-virksomhet-etter-forurensningsloven",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/267194-5 H\u00f8ringsuttalelse - H\u00f8ring av s\u00f8knad fra BIR Bedrift AS om endring i l\u00f8yve til virksomhet etter forurensningsloven Hva saken gjelder: Bergen kommune mottok den 13.11.2023 h\u00f8ringsbrev fra Statsforvalteren i Vestland vedr\u00f8rende h\u00f8ring av s\u00f8knad fra BIR Bedrift AS om endring i tillatelse til virksomhet etter forurensningsloven. H\u00f8ringsfrist: H\u00f8ringsfrist er 11.12.2023, Bergen kommune er innvilget utsatt frist til 22.12.2023. Bakgrunn: BIR Bedrift AS p\u00e5 L\u00f8nningshaugen har tillatelse til mottak av 3000 tonn matavfall per \u00e5r. BIR Bedrift AS s\u00f8ker n\u00e5 om \u00e5 utvide mengden matavfall de mottar fra stor- og sm\u00e5husholdninger til 8000 tonn per \u00e5r. Av h\u00f8ringsbrev fra Statsforvalteren fremg\u00e5r det at kommunen bes uttale seg s\u00e6rlig om f\u00f8lgende: - Om tiltaket det er s\u00f8kt om er i samsvar med gjeldende plan- og reguleringsvedtak for omr\u00e5det. Statsforvalter \u00f8nsker ogs\u00e5 informasjon om hvilke bruks- og byggetillatelser som er gitt i det aktuelle omr\u00e5det. - Andre planlagte aktiviteter som kan p\u00e5virke \u00f8kosystemet i omr\u00e5det, jf. naturmangfoldloven \u00a7 10. - Andre lokale forhold som Statsforvalter b\u00f8r ta hensyn til n\u00e5r s\u00f8knaden skal avgj\u00f8res, for eksempel helse og milj\u00f8, reguleringsplaner, interesser i omr\u00e5det, naboer eller annet som ikke er tilstrekkelig utgreid i s\u00f8knaden. Innspill fra fagetat (-er): H\u00f8ringssaken er forelagt Plan- og bygningsetaten og Byr\u00e5dsavdeling for eldre, helse og omsorg ved Helsevernenheten for faglige innspill. Under f\u00f8lger en oppsummering av innspillene. Innspillene er vedlagt i sin helhet. Plan- og bygningsetaten: Plan- og bygningsetaten har utarbeidet en oversikt over byggesaker knyttet til omr\u00e5det. Oversikten er vedlagt. Det opplyses om at eiendommen er regulert til industri gjennom to ulike reguleringsplaner. Reguleringsplan ID 4601_7450000, YTREBYGDA. GNR 107, 110, 111 og 112, L\u00d8NNINGEN \u2013 INDUSTRIOMR\u00c5DE, ikrafttredelsesdato 13.03.1989. 1 Eiendommen ligger innenfor r\u00f8d st\u00f8ysone i KPA 2018. Den ligger ogs\u00e5 innenfor aktsomhetsniv\u00e5 1, h\u00f8y sannsynlighet for forurensning. BIR Bedrift AS b\u00f8r ogs\u00e5 har gode rutiner for \u00e5 varsle naboer ved lukthendelser. Helsevernenheten: Helsevernenheten mener at BIR Bedrift AS b\u00f8r har prosedyrer for tiltak ved avvikshendelse som kan gi forh\u00f8yet luktrisiko, for eksempel: - Svikt i ventilasjon - Port st\u00e5r \u00e5pen over lengre tid - Avfall med betydelig h\u00f8yere luktpotensial (for eksempel fiskeslo) - Varmeperioder - Sommervikarer (tilstrekkelig oppl\u00e6ring i rutiner) Byr\u00e5dens vurdering og forslag til h\u00f8ringsuttalelse: Byr\u00e5den anbefaler at Bergen kommune avgir h\u00f8ringsuttalelse slik det fremkommer under: \u00abDet vises til h\u00f8ringsbrev datert 09.11.2023, sendt til Bergen kommune fra Statsforvalteren i Vestland, vedr\u00f8rende h\u00f8ring av s\u00f8knad fra BIR Bedrift AS om endring i tillatelse til virksomhet etter forurensningsloven for L\u00f8nningshaugen 6. Omr\u00e5det er i kommunedelplan Ytrebygda, Gnr. 107, Kommunedelplan Birkeland, Liland, \u00c5dland og Espeland (KDP BL\u00c5E) avsatt til n\u00e6ringsvirksomhet. Eiendommen ligger innenfor r\u00f8d st\u00f8ysone. Den ligger ogs\u00e5 innenfor blant annet aktsomhetsniv\u00e5 1 (h\u00f8y sannsynlighet for forurensning), infrastruktursone H410 og bestemmelsesomr\u00e5de #1 \u2013 meldepliktsone Avinor, med s\u00e6rskilte krav. Omr\u00e5det er regulert til industri gjennom Ytrebygda. Gnr. 107, 110, 111 og 112, L\u00f8nningen \u2013 industriomr\u00e5de (1989), arealplan-ID 7450000. Deler av eiendommen ligger ogs\u00e5 innenfor reguleringsplan Ytrebygda. Gnr. 110, L\u00f8nningen II \u2013 Industriomr\u00e5de (2001), arealplan-ID 15150001, med arealform\u00e5l industri. Tiltaket anses \u00e5 v\u00e6re i samsvar med reguleringsform\u00e5l industri. Ut over dette lar det seg ikke gj\u00f8re \u00e5 vurdere om tiltaket er i tr\u00e5d med reguleringsplanen, da det mangler opplysninger som ville fremkommet av en byggesak. Oversiktskart over byggesaker i omr\u00e5det L\u00f8nningshaugen legges ved h\u00f8ringsuttalelsen. I s\u00f8knaden til BIR Bedrift AS er det opplyst at lukt er eneste milj\u00f8p\u00e5virkning som er ansett som relevant ved \u00f8kt mengde omlastning av matavfall. Omlastehallen er i avstand 80-225 m fra parkeringsplass (n\u00e6ring) og 540 m fra boligbebyggelse. Det er beregnet en influenssone p\u00e5 120 m for n\u00e6ring 190 m for bolig. Luktrisikovurdering utf\u00f8rt av Nemko Norlab konkluderer med at naboer ikke p\u00e5virkes av aktiviteten under normal drift, men at det er noe sannsynlig med kortvarig lukt p\u00e5 deler av nabovirksomhetens parkeringsplass ved hendelser med en viss varighet. Risikoen for lukt ved boliger er liten. Ettersom omlastehallen er lukket, er det hovedsakelig ved \u00e5pning av port at det vil v\u00e6re mulige lukthendelser av kort varighet. Bergen kommune mener at BIR Bedrift AS b\u00f8r ha prosedyrer for tiltak ved avvikshendelser som kan gi forh\u00f8yet luktrisiko, for eksempel: - svikt i ventilasjon - port st\u00e5r \u00e5pen over lengre tid - avfall med betydelig h\u00f8yere luktpotensial (for eksempel fiskeslo) 2 - varmeperioder - sommervikarer (tilstrekkelig oppl\u00e6ring i rutiner) BIR Bedrift AS b\u00f8r ogs\u00e5 ha gode rutiner for \u00e5 varsle naboer ved lukthendelser.\u00bb Oversiktskart over byggesaker i omr\u00e5det legges ved. Vedtakskompetanse: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: Byr\u00e5det avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Forretningsutvalget kan p\u00e5 vegne av bystyret avgj\u00f8re hvorvidt en h\u00f8ringsuttalelse inneholder prinsipielle avveininger og m\u00e5 fremsendes til behandling i bystyret. Forretningsutvalget har i m\u00f8te 21.11.2023 i sak 26/23 fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abH\u00f8ring \u2013 s\u00f8knad fra BIR Bedrift AS om endring i l\u00f8yve til virksomhet etter forurensningsloven\u00bb p\u00e5 vegne av Bergen kommune. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til H\u00f8ring av s\u00f8knad fra BIR Bedrift AS om endring i l\u00f8yve til virksomhet etter forurensningsloven slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 12. desember 2023 Christine Kahrs Byr\u00e5d for byutvikling Dokumentet er godkjent elektronisk. Vedlegg: H\u00f8ringsbrev \u2013 H\u00f8ring av s\u00f8knad fra BIR Bedrift AS BIR Bedrift AS, s\u00f8knad om endring av l\u00f8yve til avfallsanlegget p\u00e5 L\u00f8nningshaugen Ang\u00e5ende Bestilling av notat i forbindelse med H\u00f8ring av s\u00f8knad fra BIR... Oversikt byggesaker i omr\u00e5det L\u00f8nningshaugen 6 DigitalBefaring_110_55 Notat i forbindelse med h\u00f8ring av s\u00f8knad fra BIR Bedrift AS 3 "
}