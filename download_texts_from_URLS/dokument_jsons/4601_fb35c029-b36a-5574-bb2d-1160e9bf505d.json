{
  "dokument_id": "fb35c029-b36a-5574-bb2d-1160e9bf505d",
  "doc_type": "case_attachment",
  "kommune": 4601,
  "tittel": "Rammetillatelse",
  "url": "https://bergen.kommune.no/politikere-utvalg/api/fil/bk360/10456649/Rammetillatelse",
  "tekst": " Plan- og bygningsetaten ARTEC AS V\u00e5r referanse: BYGG-2023/16441-20 Damsg\u00e5rdsveien 135 Saksbehandler: Tale Kun Ingvaldsen Dato: 21.12.2023 5160 LAKSEV\u00c5G RAMMETILLATELSE Eiendom : Gnr 159 Bnr 53 Adresse : Minde All\u00e9 Tiltakshaver : FRYDENB\u00d8 EIENDOM AS Tiltaket : Bruksendring Vi viser til s\u00f8knad mottatt 09.10.2023 og revisjon mottatt 17.10.2023, 08.11.2023 og 17.12.2023. 1. S\u00f8knaden gjelder \u2022 Bruksendring av plan 3, fra bilverksted og bilforretning til tjenesteyting i form av lokaler for vernet bedrift, Signo Dokken: o 300 m2 for kontorarbeidsplasser med tilh\u00f8rende fasiliteter o 700 m2 for verksted og produksjon \u2022 Etablering av 1 stk. HC-parkering og 1 stk. firmabil, internt i bygget. \u2022 All vareutlevering h\u00e5ndteres gjennom etablert varemottak p\u00e5 plan 1, ref. BYGG- 2023/10185. \u2022 Totalt bruksendret areal: 1135 m2. Tiltaket er avhengig av dispensasjon fra reguleringsplan 61140000, \u00c5RSTAD. DEL AV GNR 159, 15 OG 17 MFL., MINDEMYREN, \u00a7 2.1 Plankrav, med hensyn til at det stilles krav om vedtatt detaljreguleringplan for delomr\u00e5det, S14. Det er s\u00f8kt om en slik dispensasjon. Det er s\u00f8kt om dispensasjon fra reguleringsplan 61140000, \u00c5RSTAD. DEL AV GNR 159, 15 OG 17 MFL., MINDEMYREN, \u00a7 3.1 Rekkef\u00f8lgekrav, med hensyn til at det s\u00f8kes om tiltak etter pbl. \u00a7 20-1 bokstav d: bruksendring. Det er s\u00f8kt om dispensasjon fra plan- og bygningsloven \u00a7 29-4 og fra Veglova \u00a7 29, jf. \u00a7 30 med hensyn til avstand mot offentlig vei gnr. 159 bnr. 28. Tiltaket ikke avhengig av slike dispensasjoner. Dispensasjonss\u00f8knadene er f\u00f8lgelig ikke behandlet. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2. VEDTAK Det gis rammetillatelse til: \u2022 Bruksendring av plan 3, fra bilverksted og bilforretning til tjenesteyting i form av lokaler for vernet bedrift, Signo Dokken: o 300 m2 for kontorarbeidsplasser med tilh\u00f8rende fasiliteter o 700 m2 for verksted og produksjon \u2022 Etablering av 1 stk. HC-parkering og 1 stk. firmabil, internt i bygget. \u2022 All vareutlevering h\u00e5ndteres gjennom etablert varemottak p\u00e5 plan 1, ref. BYGG- 2023/10185. \u2022 Totalt bruksendret areal: 1135 m2. Er tiltaket ikke satt i gang senest innen 3 \u00e5r etter at tillatelse er gitt, faller tillatelsen bort. Det m\u00e5 s\u00f8kes om igangsettingstillatelse i god tid slik at tiltaket kan v\u00e6re vesentlig igangsatt innen fristen p\u00e5 3 \u00e5r. 2.1 Dispensasjoner Det gis dispensasjon p\u00e5 vilk\u00e5r fra reguleringsplan nummer 61140000 \u00a7 2.1, om plankrav ved endring av eksisterende bygningsmasse, jf. plan- og bygningsloven \u00a7 19-2. Det gis midlertidig dispensasjon fra reguleringsplan nummer 61140000 \u00a7 3.1, om rekkef\u00f8lgekrav ved bruksendring, med varighet til 15. mars 2024, jf. plan- og bygningsloven \u00a7 19-3. 2.2 Unntak fra byggteknisk forskrift Det gis tillatelse til \u00e5 fravike byggteknisk forskrift \u00a7 14-2 og \u00a7 14-3 vedr\u00f8rende energikrav, jf. plan- og bygningsloven \u00a7 31-4. 2.3 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: \u2022 Sluttrapport for faktisk disponering av avfall, jf. byggteknisk forskrift \u00a7 9-9. 2.4 Plassering p\u00e5 eiendommen Plasseringen godkjennes som oms\u00f8kt 9,5 meter til nabogrense, jf. gjeldende reguleringsplan. 2.5 Uttalelser og vedtak fra andre myndigheter Vilk\u00e5r og krav stilt i vedtak datert 11.09.2023 fra Arbeidstilsynet skal etterkommes, jf. plan- og bygningsloven \u00a7 21-5. Saksnummer til Arbeidstilsynet: 2023/49783. 2.6 Vannforsyning og avl\u00f8p Bergen Vann har gitt uttalelse datert 03.10.23 med saksnummer 2023/234229. Vilk\u00e5r og krav stilt i forh\u00e5ndsuttalelse skal etterkommes, jf. plan- og bygningsloven \u00a7\u00a7 27-1 og 27-2. Saksnummer BYGG-2023/16441 Side 2 av 15 3. BEGRUNNELSE FOR VEDTAKET 3.1 Planstatus Eiendommen omfattes av reguleringsplan ID 61140000, \u00c5RSTAD. DEL AV GNR 159, 15 OG 17 MFL., MINDEMYREN, ikrafttredelsesdato 27.04.2015 og er regulert til Sentrumsform\u00e5l. Eiendommen omfattes av reguleringsplan ID 64860000, \u00c5RSTAD. BYBANEN BERGEN SENTRUM - FYLLINGSDALEN, DELSTREKNING 2 - MINDEMYREN, ikrafttredelsesdato 21.06.2017 og er regulert til Bebyggelse og anlegg. Eiendommen omfattes av reguleringsplan ID 66070000, \u00c5RSTAD. FV 254 MINDE ALL\u00c9 - FABRIKKGATEN (EG 39), UTVIDELSE AV SYKKELVEG MED FORTAU ikrafttredelsesdato 22.04.2020 og er regulert til Torg. Kommuneplanens arealdel (KPA2018), vedtatt i Bystyret 19.06.2019, viser eiendommen som BY2 og den ligger innenfor hensynssonene H570_4 Historiske jernbanetras\u00e9er: 3,8 %, H390_2 Luftkvalitet \u2013 gul. Eiendommen er ber\u00f8rt av Eviny Termo AS sitt konsesjonsomr\u00e5de for fjernvarmeanlegg. 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3 Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 ARTEC AS 841756142 Ansvarlig s\u00f8ker Tiltaksklasse 1 Arkitektur: Ansvarlig Bruksendring fra ARTEC AS 841756142 prosjekterende \u2013 verksted til kontor og Tiltaksklasse 1 tjenesteyting Obligatorisk kontroll skal gjennomf\u00f8res i henhold til byggesaksforskriften \u00a7 14-2. 3.4 Visuelle kvaliteter Ethvert tiltak etter kapittel 20 i plan- og bygningsloven, skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier jf. \u00a7 29-2.Visuelle kvaliteter. Etter v\u00e5r vurdering er bestemmelsen tilstrekkelig ivaretatt for oms\u00f8kte tiltak. Saksnummer BYGG-2023/16441 Side 3 av 15 3.5 Andre uttalelser eller vedtak S\u00f8knaden er sendt Statsforvalteren og Fylkeskommunen for uttalelse, og det er ikke mottatt noen tilbakemelding. Plan- og bygningsetatens byplanavdeling har gitt uttalelse datert 14.12.2023: \u00abDet er i byggesaken s\u00f8kt om dispensasjon fra plankravet for bruksendring av eksisterende bebyggelse p\u00e5 gnr. 159 bnr. 53. Den aktuelle eiendommen er en del av p\u00e5g\u00e5ende detaljregulering av delfelt S14 Mindemyren (plansak PLAN-2022/20545). Det er i utgangspunktet uheldig \u00e5 gi dispensasjon fra plankravet n\u00e5r det p\u00e5g\u00e5r en reguleringsplanprosess for eiendommen. Byplan \u00f8nsker imidlertid at det s\u00e5 langt som mulig skal v\u00e6re aktivitet i eksisterende bebyggelse p\u00e5 Mindemyren frem til omr\u00e5det er fullt transformert. Skal dispensasjon fra plankravet gis er det v\u00e5r vurdering at byggesak m\u00e5 sikre at en godkjent dispensasjon og bruksendring ikke er til hinder for transformering av Mindemyren i tr\u00e5d med p\u00e5g\u00e5ende planprosess, eller legger f\u00f8ringer for denne prosessen. Byplan vurderer at oms\u00f8kte tiltak p\u00e5 enkelte punkter kommer i konflikt med p\u00e5g\u00e5ende reguleringsplanprosess. Vi vurderer at det er n\u00f8dvendig \u00e5 finne tilfredsstillende l\u00f8sninger p\u00e5 disse problematiske punktene dersom tiltaket ikke skal kunne anses \u00e5 hindre langsiktige l\u00f8sninger, til det beste for den enkelte, samfunnet og fremtidige generasjoner. F\u00f8lgende punkt vurderer vi at det m\u00e5 bli funnet tilfredsstillende l\u00f8sninger p\u00e5, for at dispensasjonen ikke skal tilsidesette plankravet og p\u00e5g\u00e5ende reguleringsprosess: \u2022 Kj\u00f8ring og varelevering Tiltaket krever kj\u00f8ring over takniv\u00e5et i 3.etasje, og opp p\u00e5 parkeringsdekket over fremtidig gatel\u00f8p. V\u00e5r vurdering er at ny bruk av parkeringsdekket og kj\u00f8reramper opp hit vil hindre rask riving av dekket, og transformering av eiendommen. Dersom inn- og utkj\u00f8ring av varer kan skje fra gateniv\u00e5 i 1.etasje, p\u00e5 samme sted som varemottaket, vil saken stille seg annerledes. Vi viser til at planforslaget har lagt opp til samme l\u00f8sning for varelevering. Vi anbefaler at dere finner en l\u00f8sning der utkj\u00f8ring skjer fra 1.etasje. Dette b\u00f8r v\u00e6re en forutsetning for at s\u00f8knaden innvilges. \u2022 Parkering En parkeringsdekning p\u00e5 to parkeringsplasser for tiltaket fordelt p\u00e5 1 HC-parkering og 1 firmabil anser vi som i tr\u00e5d med fagetatens anbefaling til parkeringsdekning i fagnotatet til offentlig ettersyn av p\u00e5g\u00e5ende detaljregulering. Lokaliseringen av disse parkeringsplassene m\u00e5 imidlertid ikke v\u00e6re til hinder for transformasjonen. Byplan vurderer derfor at parkeringsplassene til oms\u00f8kte tiltak ikke kan plasseres p\u00e5 takniv\u00e5et i s\u00f8ndre halvdel av bygget eller p\u00e5 parkeringsdekket. De kan heller ikke plasseres p\u00e5 mesaninniv\u00e5et med utkj\u00f8rsel ut p\u00e5 torgarealet o_TO2 i detaljplanen. Dette vil hindre utbygging av torgarealet og etablering av en universelt utformet gangforbindelse fra Fj\u00f8sangerveien ned mot bybanestoppet \u00abMindemyren\u00bb. Saksnummer BYGG-2023/16441 Side 4 av 15 Vi anbefaler at de to parkeringsplassene etableres internt i bygget enten (1) i nordre ende av bygget med utkj\u00f8rsel via den nordre kj\u00f8rerampen i midlertidig fase f\u00f8r transformasjon av bygget, eller (2) internt i sokkeletasjen. Fremtidig permanent avkj\u00f8rsel fra bygget er enn\u00e5 ikke fastsatt i plansaken, men b\u00f8r skje direkte ut i kj\u00f8revegen o_KV8, ikke via torg eller gatetun. Det er kommet innsigelse fra Statens vegvesen til detaljplanen bl.a. knyttet til temaet parkering. Dette forsterker ytterligere viktigheten av at byggesaken sikrer en lokalisering av parkeringsplassene i tr\u00e5d med fagetatens anbefaling. \u2022 Kj\u00f8rerampe Opparbeiding av torg o_TO2 er av h\u00f8yeste viktighet for Byplan. Dette krever b\u00e5de riving av eksisterende kj\u00f8rerampe fra o_T02 opp til parkeringen p\u00e5 taket, og stenging av adkomsten for kj\u00f8ret\u00f8y til mesaninetasjen. Dersom utkj\u00f8rsel fra mesaninniv\u00e5et ikke kan l\u00f8ses p\u00e5 annet vis enn via torgarealet, m\u00e5 disse parkeringsplassene stenges s\u00e5 fort som mulig. Mesaninniv\u00e5et kan derimot fungere bra som sykkelparkering for bygget. Fjerning av rampen vil bli et rekkef\u00f8lgekrav p\u00e5 tiltak i bygget i detaljplanen. For at planarbeidet ikke skal bli tilsidesatt i denne og eventuelle ytterligere byggesaker innen planvedtak, mener vi at rampen m\u00e5 sikres fjernet i byggesaken, dersom det skal innvilges dispensasjon fra plankravet. Eksistensen av rampen sannsynliggj\u00f8r at det fortsatt vil foreg\u00e5 kj\u00f8ring over torgflaten. Det samme m\u00e5 vurderes for utkj\u00f8rselen fra mesaninniv\u00e5et i videre planprosess og byggesaker. Vi anbefaler at kj\u00f8rerampen skal rives innen midlertidig brukstillatelse for ny virksomhet i s\u00f8renden av bygget. Dette kreves ikke til midlertidig brukstillatelse for Signo 1.januar 2024, men b\u00f8r skje s\u00e5 fort som mulig deretter. \u2022 Fasade S\u00f8knaden foresl\u00e5r en ny d\u00f8r p\u00e5 byggets \u00f8stfasade med tilkomst til parkeringsdekket over gatel\u00f8pet. Bruk av denne d\u00f8ren kan forsinke riving av dekket. Vi stiller oss derfor kritisk til ny utgang p\u00e5 denne fasaden da den er i strid med planlagt utbygging.\u00bb Bymilj\u00f8etaten har gitt uttalelse datert 12.12.2023: Bymilj\u00f8etaten viser til henvendelse datert 24.11.2023, vedr\u00f8rende s\u00f8knad om tillatelse til etablering av Signo Dokken. Bymilj\u00f8etaten presiserer at v\u00e5r uttale kun omhandler offentlig kommunal veg. Uttale Tiltaket vil generere h\u00f8yere trafikk enn det man \u00f8nsker i fremtiden og er i strid med dagens krav i KPA18 og ny regulering i Mindebyen. I ny reguleringsplan er det planlagt enveiskj\u00f8rt kommunal veg i s\u00f8rlig retning. I transformasjonsfasen mener vi det er uheldig \u00e5 legge opp til bruk som er h\u00f8yt i forhold til \u00f8nsket bruk. Vi ber om at det gj\u00f8res en vurdering i transformasjonsprosessen om omr\u00e5det og situasjonen rundt bygget egner seg for personer med nedsatt funksjonsevne. Ettersom det er mye varelevering og tungtrafikk i omr\u00e5de som har lite tilrettelagte trygge gangtilbud fra offentlig veg frem til eiendommen. Saksnummer BYGG-2023/16441 Side 5 av 15 Statens vegvesen har gitt uttale datert 29.11.2023: Viser til anmodning om uttalelse datert 02.11.2023 og tilleggsinformasjon datert 20.11.2023. Om saken Det s\u00f8kes om bruksendring for et n\u00e6ringsbygg p\u00e5 gnr. 159 bnr. 53. Tiltaket er avhengig av dispensasjon fra avstand til E39 Fj\u00f8sangerveien av dispensasjon fra reguleringsplan ID 61140000, \u00c5RSTAD. DEL AV GNR 159, 15 OG 17 MFL., MINDEMYREN med hensyn til plankrav. Eiendommen er under regulering, planforslag for \u00c5rstad, Gnr. 159, Bnr. 128 mfl., Delfelt S14 Mindemyren, Reguleringsplan arealplan-ID 66350000 er ute til offentlig ettersyn. Uttale Statens vegvesens ansvar i planarbeidet er f\u00f8rst og fremst knyttet til arealbruken langs riksveg. Vi har ogs\u00e5 ansvar for at f\u00f8ringer i Nasjonal transportplan (NTP), statlige planretningslinjer for samordnet bolig-, areal- og transportplanlegging, vegnormalene og andre nasjonale og regionale arealpolitiske f\u00f8ringer blir ivaretatt i planleggingen. Til denne dispensasjonen uttaler vi oss som forvalter av riksveg E39 og som sektormyndighet med ansvar for helhetlig bypolitikk. Bruksendringen er innvendig og vil ikke f\u00f8re til at tiltaket kommer n\u00e6rmere E39 Fj\u00f8sangerveien enn dagens bygg, vi har derfor ingen merknader til dispensasjon fra avstand til europaveg. N\u00e5r det gjelder plankravet finner Statens vegvesen det uheldig at det innvilges dispensasjon i en situasjon der omr\u00e5det er under detaljplanlegging. Vi har forst\u00e5else for at planprosesser kan ta lang tid og at dette kan forsinke en fornyelse av et omr\u00e5de som er under transformasjon. F\u00f8r det eventuelt gis dispensasjon fra plankrav i denne saken ber vi kommunen gj\u00f8re en vurdering av om tiltaket kan v\u00e6re til hinder for gjennomf\u00f8ring av plan som er under utarbeidelse. I denne saken er Statens vegvesen spesielt opptatt av parkering og hvordan tiltaket vil p\u00e5virke trafikkmengden. Mindemyren skal utvikles til et urbant omr\u00e5de med tett boligbebyggelse sammen med n\u00e6ring. Parkeringsdekningen i det oms\u00f8kte bygget er sv\u00e6rt h\u00f8yt i forhold til dagens krav i KPA2018 og \u00f8nsket utvikling p\u00e5 Mindemyren. Den h\u00f8ye parkeringsdekningen er ikke forenelig med viser I redegj\u00f8relse fra s\u00f8ker datert 08.11.2023 beskrives det at tiltaket vil redusere antallet parkeringsplasser med 13 og at de derved har redusert antallet parkeringsplasser for det oms\u00f8kte tiltaket til dagens krav. Det beskrives ogs\u00e5 at tiltaket har en lang lavere trafikkbelastning enn tidligere verksted. Konklusjon Statens vegvesen har ingen merknad til dispensasjon fra avstand til europaveg. N\u00e5r det gjelder dispensasjon fra plankrav vil vi be kommunen vurdere om tiltaket er til hinder for gjennomf\u00f8ring av planforslag for \u00c5rstad, Gnr. 159, Bnr. 128 mfl., Delfelt S14 Mindemyren, Reguleringsplan arealplan-ID 66350000 som er ute til offentlig ettersyn og om oms\u00f8kte parkeringsdekning er i tr\u00e5d med dagens krav. Videre saksbehandling. Vi ber om kopi av vedtak i saken. Saksnummer BYGG-2023/16441 Side 6 av 15 3.6 Andre forhold knyttet til byggteknisk forskrift Det er opplyst i s\u00f8knaden at kravene i kapittel 14, Energi, ikke kan forenes med bevaring av kulturminner og antikvariske verdier, men at de vil bli ivaretatt s\u00e5 langt de passer og innenfor hva som er tilr\u00e5delig med hensyn til \u00e5 beholde historiske kvaliteter, jf. byggteknisk forskrift \u00a7 14-1, 5. ledd. S\u00f8ker har redegjort for forholdet f\u00f8lgebrev datert 09.10.2023, utdrag: \u00abBygningen er fra 1951-57, med p\u00e5bygg og endringer i nyere tid, det skal i denne sammenhengen ikke gj\u00f8res endringer p\u00e5 fasade. Bruksendringen er i den delen av bygget som er eldst. Det bes derfor om tillatelse til fravik fra energikrav i TEK17 \u00a7 14-2 og 14-3, jf. pbl. \u00a7 31-4 f\u00f8rste ledd. (..) Vi vil i det f\u00f8lgende foreta en samlet vurdering av forholdene opp mot pbl. \u00a7 31-4 f\u00f8rste ledd om at unntak fra tekniske krav m\u00e5 \u00abvurderes som forsvarlig ut fra sikkerhet, helse og milj\u00f8\u00bb, hensett til momentene som fremg\u00e5r av bestemmelsens punkt a-c. Bygget er en del av transformasjonsomr\u00e5det for Mindemyren, det p\u00e5g\u00e5r en reguleringsprosess som inneb\u00e6rer en utvikling av bygningsmassen om relativt f\u00e5 \u00e5r. Arealene ligger midt i bygget, med fasade mot Fj\u00f8sangerveien og Kanalveien. I Kulturminne Grunnlaget for Mindemyren utarbeidet av byantikvaren I 2013 st\u00e5r det f\u00f8lgende om fasaden: \u00abMinde All\u00e9 35 ligger Frydenb\u00f8g\u00e5rden, som er oppf\u00f8rt som industri-/ transport- /n\u00e6ringsbygg i perioden1951-57. Bygningen ble oppf\u00f8rt i streng modernisme av arkitektene Danielsen og Urheim. I dag er den endel endret ved tilbygg b\u00e5de mot syd og nord, men er fremdeles i besittelse av arkitektonisk verdi. Den eldste delen av Frydenb\u00f8g\u00e5rden er fremdeles sv\u00e6rt godt lesbar, og har gode arkitektoniske kvaliteter.\u00bb Der er av hensyn til fasaden og fremtidige muligheter for restaurering og utvikling i tr\u00e5d med intensjon om \u00e5 bevare de gode arkitektoniske kvalitetene som er igjen ved bygget, at det bes om fravik fra energikrav i TEK \u00a7 14, for denne bruksendringen. Arealene blir ellers oppgradert i st\u00f8rst mulig grad slik at de tilfredsstiller krav i arbeidsmilj\u00f8loven og er egnet til oms\u00f8kt bruk. Bygningsmessige endringer og tekniske installasjoner har blitt s\u00f8kt i egen s\u00f8knad, sak 2023/10185. Vi mener etter dette at vi har dokumentert og redegjort for at lovens vilk\u00e5r om at det er forsvarlig \u00e5 gi unntak fra tekniske krav ut fra sikkerhet, helse og milj\u00f8, er oppfylt, jf. pbl. \u00a7 31- 4 f\u00f8rste ledd. Vi anmoder derfor kommunen om \u00e5 innvilge unntakene/fravikene som oms\u00f8kt, jf. pbl. \u00a7 31-4 f\u00f8rste ledd, jf. TEK \u00a7 14-2 f\u00f8rste ledd bokstav a) og TEK17 \u00a7 14-3 f\u00f8rste ledd bokstav a).\u00bb Bygningen er oppfyller kulturminnefaglige kriterier for regulering til bevaring eller oppf\u00f8ring i kommunal verneplan, og kan unntas kravene i TEK 17 kapittel 14, Energi. Saksnummer BYGG-2023/16441 Side 7 av 15 3.7 Dispensasjoner Dispensasjon fra plankrav Tiltaket kommer i strid med reguleringsplan 61140000, \u00c5RSTAD. DEL AV GNR 159, 15 OG 17 MFL., MINDEMYREN, \u00a7 2.1 Plankrav, med hensyn til pkt. 2.1.1: F\u00f8r rammes\u00f8knad kan behandles/ vedtas, stilles det krav om vedtatt detaljreguleringsplan for delomr\u00e5det tiltaket befinner seg i, med unntak av tiltak nevnt pkt. 2.1.2 og 2.1.3. o Det s\u00f8kes om bruksendring fra bilverksted til kontor og produksjonslokaler innenfor reguleringsplanens delfelt, S14. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon som f\u00f8lger: \u00abBruksendring er med p\u00e5 \u00e5 sikre bygget som et fungerende og attraktivt bygg for utleie i transformasjonsperioden. Dette er med p\u00e5 \u00e5 bevare og skape kortreiste arbeidsplasser i forbindelse med etablering av bybanens linje 2 og fremtidig utvikling av boliger p\u00e5 Mindemyren. Omr\u00e5det er tjent med at bygningsmassen er i bruk i transformasjonsperioden for hele omr\u00e5det. Leietaker vil h\u00f8yst sannsynlig v\u00e6re midlertidig, da bygningsmassen vil bli ytterligere endret ved godkjenning av ny detaljreguleringplan \u00c5rstad. Gnr. 159, bnr. 128 mfl., Delfelt S14 Mindemyren. Tiltaks- og hjemmelshaver Frydenb\u00f8 Minde er medvirkende i utarbeidelsen av detaljreguleringsplanen. I f\u00f8lge \u00a7 2.1.3 i reguleringsplaner m\u00e5 det dokumenteres at form\u00e5let har et tidsbegrenset perspektiv. Bruksendringen er i den delen av bygget som har historiske interesser, (Kulturminne Grunnlaget for Mindemyren) og etter planen skal bevares. Det er derfor ingen grunn til at endringen skal ha tidsbegrenset perspektiv i og med at det er i tr\u00e5d med bestemmelsen for Sentrumsform\u00e5l. Den nye bruken er i tr\u00e5d med fremtidig form\u00e5l, og det skal ikke gj\u00f8res vesentlige ikke reversible endringer p\u00e5 bygningsmassen. Form\u00e5let kan videref\u00f8res i delomr\u00e5det ved en eventuell omdisponering og ombygging av bygningsmassen i fremtiden, eller bli v\u00e6rende i de samme lokalene uten hinder for utvikling. Vi kan ikke se at det er ulemper ved \u00e5 gi dispensasjon, bruksendringen er ikke til hinder for gjennomf\u00f8ring av reguleringsplanen\u00bb Saksnummer BYGG-2023/16441 Side 8 av 15 I denne konkrete saken er det s\u00f8kt om tiltak i delomr\u00e5de S14, hvor der er en p\u00e5g\u00e5ende prosess med detaljreguleringplan. Statens vegvesen har uttalt seg i saken, og ber om at det gj\u00f8res en vurdering om tiltaket kan v\u00e6re til hinder for gjennomf\u00f8ring av planforslaget \u00c5rstad, Gnr. 159, Bnr. 128 mfl., Delfelt S14 Mindemyren ID 66350000. Planen er lagt ut til offentlig ettersyn. Vegvesenet legger vekt p\u00e5 forholdet til bilparkering og hvordan tiltaket vil p\u00e5virke trafikkmengden i et omr\u00e5de som skal utvikles til et urbant omr\u00e5de med tett boligbebyggelse sammen med n\u00e6ring. Det vises til at parkeringsdekningen i oms\u00f8kte bygg er sv\u00e6rt h\u00f8y i forhold til dagens krav i KPA 2018 og \u00f8nsket utvikling p\u00e5 Mindemyren. H\u00f8y parkeringsdekning er ikke forenelig med m\u00e5let om at all vekst i persontrafikken skal skje med gange, sykkel eller kollektiv eller m\u00e5let om trygge, gode boligomr\u00e5der. Plan- og bygningsetatens avdeling for byplanlegging viser i sin uttale til at en dispensasjon fra plankravet vil v\u00e6re uheldig dersom tiltaket er til hinder eller legger f\u00f8ringer for p\u00e5g\u00e5ende prosess med transformasjonen av Mindemyren. Tiltaket vurderes til \u00e5 v\u00e6re i konflikt med p\u00e5g\u00e5ende prosess p\u00e5 enkelte punkter. F\u00f8r dispensasjon fra plankravet kan innvilges m\u00e5 disse punktene v\u00e6re sikret l\u00f8st slik at bruksendringen ikke vil v\u00e6re til hinder for langsiktige l\u00f8sninger. For at dispensasjonen ikke skal tilsidesette plankravet og p\u00e5g\u00e5ende reguleringsprosess, m\u00e5 f\u00f8lgende forhold l\u00f8ses (se pkt. 3.5 for punktene i sin helhet med begrunnelse): kj\u00f8ring og varelevering b\u00f8r skje i form av at all utkj\u00f8ring av varer utf\u00f8res fra gateniv\u00e5, plan 1. Parkering for 1 HC-plass og 1 firmabil anbefales etablert internt i bygget, enten i nordre ende av bygget med utkj\u00f8rsel via nordre kj\u00f8rerampe eller internt i sokkeletasje. Eksisterende kj\u00f8rerampe over kommende torgareal o_T02, anbefales fjernet. Ny inngangsd\u00f8r p\u00e5 byggets \u00f8stfasade, plan 3, med tilkomst til parkeringsdekket, anbefales ogs\u00e5 fjernet. Ansvarlig s\u00f8ker har mottatt uttalelse fra planavdelingen datert 14.12.202. I revidert s\u00f8knad mottatt 17.12.2023 er tiltaket oms\u00f8kt med f\u00f8lgende endringer: \u2022 Parkeringsplasser for 1 stk. HC-parkering og 1 stk. firmabil, flyttes fra mesanindekket plan 3, - til internt i bygget, ref. dok. BYGG-2023/16441-18 E1 Plan 3. \u2022 Vareutlevering endres fra utkj\u00f8ring via plan 3, - til at all vareutlevering h\u00e5ndteres gjennom etablert varemottak p\u00e5 plan 1, gateniv\u00e5. Vedr\u00f8rende etablering av ny inngangsd\u00f8r for plan 3, s\u00e5 viser byggesaksavdelingen til at tillatelse til etablering av aktuelle d\u00f8r er gitt i tidligere byggesak BYGG-2023/10185. Statens vegvesen viser til at parkeringsdekningen i oms\u00f8kte bygg er sv\u00e6rt h\u00f8y i forhold til dagens krav i KPA 2018 og \u00f8nsket utvikling p\u00e5 Mindemyren. Byplanavdelingen har i sin uttale kommentert forholdet med at: En parkeringsdekning p\u00e5 to parkeringsplasser for tiltaket fordelt p\u00e5 1 HC-parkering og 1 firmabil anser vi som i tr\u00e5d med fagetatens anbefaling til parkeringsdekning i fagnotatet til offentlig ettersyn av p\u00e5g\u00e5ende detaljregulering. S\u00f8ker poengterer at antall parkeringsplasser totalt reduseres p\u00e5 grunnlag av at tidligere verksted og bilforretning er flyttet ut av bygget og har relokalisert seg p\u00e5 Kokstad. Kommunen presiserer at det for nye tiltak alltid legges til grunn ethvert gjeldende lovverk, og at fjerning av eksisterende parkeringsplasser ikke skaper grunnlag for presedens i fremtidige saker. Saksnummer BYGG-2023/16441 Side 9 av 15 Kommunen mener revidert s\u00f8knad im\u00f8tekommer innsigelsene til tiltaket i tilfredsstillende grad. Det legges stor vekt p\u00e5 at tiltaket slik det er justert, vurderes ikke \u00e5 v\u00e6re til hinder for den p\u00e5g\u00e5ende prosessen med transformasjon av Mindemyren. Med hensyn til langsiktige l\u00f8sninger for samfunnet, konkluderes det med at det er hensiktsmessig i denne konkrete saken, at lokalene benyttes til arbeidstrening for praktikanter hos Signo Dokken, fremfor \u00e5 st\u00e5 tomme. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra reguleringsplanen \u00a7 2.1.1 med hensyn til krav om detaljreguleringplan, vurderes av s\u00f8ker til at bygningsmassen kan benyttes i tr\u00e5d med tiltakshavers \u00f8nske under transformasjonsperioden. Videre argumenteres det med at bruksendringen vil skape kortreiste arbeidsplasser i lys av lokalenes n\u00e6rhet til Bybanen. Ny bruk bidrar ikke til st\u00f8rre inngrep eller endringer i bygningsmassen, og er enkelt reversible. Ulempene vil v\u00e6re at det etableres ny bruk med tilh\u00f8rende endringer innenfor delfelt S14 uten at det foreligger en vedtatt detaljregulering, og at bilparkeringsplasser og varetransport, tilkommer. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Saksnummer BYGG-2023/16441 Side 10 av 15 Dispensasjon fra rekkef\u00f8lgekrav Tiltaket kommer i strid med reguleringsplan 61140000, \u00a7 3.1 Infrastruktursom m\u00e5 v\u00e6re sikret opparbeidet f\u00f8r det kan gis igangsettingstillatelse for tiltak. Areal regulert til f\u00f8lgende form\u00e5l inng\u00e5r i felles infrastruktur og m\u00e5 v\u00e6re sikret opparbeidet f\u00f8r det kan gis igangsettingstillatelse for tiltak etter plan- og bygningslovens \u00a7 20 \u2013 1, 1.ledd, a, b, d og j: Veg (2010) Kj\u00f8reveg (2011) Fortau (2012) Torg (2013) Gatetun (2014) Gang -/ sykkelveg (2015) Gangveg/gangareal/g\u00e5gate (2016) Sykkelveg/-felt (2017) Annen veggrunn -tekniske anlegg (2018) Annen veggrunn -Gr\u00f8ntareal (2019) Holdeplass/Plattform (2025) Kollektivnett (2060) Kollektivholdeplass(2073) Friomr\u00e5de (3040) Park (3050) Naturomr\u00e5de i sj\u00f8 og vassdrag (6610) (NS2-NS13 kanal) Gangbro (bestemmelsesomr\u00e5de 8.2.5 og 8.2.8) Kombinerte form\u00e5l for samferdsel eller tekniske infrastrukturtras\u00e9er (2800) Reguleringsplanen 61140000, \u00a7 3.2: Rekkef\u00f8lgekrav der tiltaket alternativt skal v\u00e6re \"sikret opparbeidet\", anses oppfylt dersom tiltakshaver/grunneier har inng\u00e5tt utbyggingsavtale med Bergen kommune, jfr. plan- og bygningslovens kap. 17, og i tillegg har inng\u00e5tt forpliktende avtale med Statens vegvesen og/eller Hordaland fylkeskommune der slik avtale er aktuell. o Det s\u00f8kes om dispensasjon fra \u00e5 oppfylle kravet i rekkef\u00f8lgebestemmelsen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Hensynet bak form\u00e5let med rekkef\u00f8lgebestemmelser i reguleringsplanen er \u00e5 sikre at planen f\u00e5r de kvaliteter som er n\u00f8dvendig, for eksempel ved \u00e5 stille krav til at veier, gangveier, trygge fortau, friomr\u00e5der, lekeplasser mv. skal v\u00e6re opparbeidet f\u00f8r utbygging igangsettes eller bygninger tas i bruk. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Saksnummer BYGG-2023/16441 Side 11 av 15 S\u00f8ker begrunner s\u00f8knad om dispensasjon som f\u00f8lger: \u00abArealet som omfattes av den oms\u00f8kte bruksendringen utgj\u00f8r som nevnt kun ca. 5,5 % av bygningens totale areal. Selv om bruken av disse arealene endres fra verksted i tilknytning til bilbutikk til annen dels publikumsrettet virksomhet, er det tale om endring av bruken som ber\u00f8rer en sv\u00e6rt liten del av den totale bygningsmassen p\u00e5 eiendommen. De faktiske virkningene av bruksendringen i form av belastning p\u00e5 f.eks. veisystemet p\u00e5 Mindemyren, blir derfor minimale. Det er derimot mye som tilsier at bruksendringen heller vil f\u00f8re til en reduksjon av biltrafikken til og fra bygningen. Inntil juni 2023, var arealet som nevnt i bruk som bilverksted i tilknytning til bilforhandleren. Dette medf\u00f8rte betydelig biltrafikk i seg selv, ikke bare i form av inn- og utkj\u00f8ring av bilene p\u00e5 verksted og i butikken, men ogs\u00e5 gjennom personbiltransport av kunder og ansatte. I forbindelse med bruksendringen blir dagens parkeringsdekning p\u00e5 eiendommen redusert med 13 parkeringsplasser, og kun 2 parkeringsplasser blir forbeholdt Signo Dokken sin bruk av lokalene. Enkelte av parkeringsplassene fjernes for \u00e5 etablere trygge sykkelparkeringsplasser, nettopp for \u00e5 ivareta og bedre trafikksikkerheten i tilknytning til bruken av bygningen. Reduksjonen i parkeringsdekningen vil antakelig ogs\u00e5 kunne bidra til en reduksjon av biltrafikken til og fra bygningen ettersom brukergruppen av fysiske \u00e5rsaker ikke selv kan benytte bil. Den oms\u00f8kte bruksendringen m\u00e5 anses for \u00e5 ligge helt i ytterkanten av det som var form\u00e5let med det sv\u00e6rt omfattende rekkef\u00f8lgekravet i omr\u00e5dereguleringen \u00a7 3.1. At det er n\u00f8dvendig med en betydelig opparbeidelse av teknisk infrastruktur n\u00e5r det skjer en vesentlig og omfattende nybygging, ombygging eller bruksendring, som planen legger opp til, som vesentlig endrer karakteren og belastningen p\u00e5 infrastrukturen, er ikke tvilsomt. N\u00e5r det derimot gjelder en mindre bruksendring som reduserer belastningen p\u00e5 infrastrukturen, er behovet for en styrt utbyggingsrekkef\u00f8lge langt mindre fremtredende. Dette gjelder ogs\u00e5 hensynet til \u00e5 sikre muligheter for rekreasjon og friluft. Opparbeidelsen av frilufts- og rekreasjonsomr\u00e5der skal i all hovedsak skape gode bomilj\u00f8 p\u00e5 Mindemyren og er dermed en rekkef\u00f8lgebestemmelse som skal ivareta fremtidige beboere p\u00e5 Mindemyren. N\u00e5r bruksendringen utelukkende gjelder kontor- og n\u00e6ringsvirksomhet og tjenesteyting, blir behovet for \u00e5 sikre opparbeidelsen av slike arealer mindre fremtredende enn der bruksendringen er til boligform\u00e5l. Hensynene bak rekkef\u00f8lgebestemmelsene blir derfor ikke \u00abvesentlig tilsidesatt\u00bb, jf. pbl. \u00a7 19-2 andre ledd.\u00bb Saksnummer BYGG-2023/16441 Side 12 av 15 I denne konkrete saken er form\u00e5let med planen \u00e5 sikre felles infrastruktur med h\u00f8y kvalitet. Bruksendringen gir to nye parkeringsplasser og bidrar til \u00f8kt trafikk i form av varetransport til og fra varemottaket p\u00e5 gateplan. Det vises til at det i sak BYGG-2023/10185 ble stilt krav om dokumentasjon til s\u00f8knad om igangsettingstillatelse jf. reguleringsplanens \u00a7 3.1: innfrielse av rekkef\u00f8lgekrav skal avklares (med Bymilj\u00f8etaten). Bymilj\u00f8etatens innstilling i denne byggesaken, som omfattet mindre bygningsmessige endringer, var at tiltakene ikke ville utl\u00f8se rekkef\u00f8lgekravet, ref. dok. BYGG-2023/10185-40 Q1_Avklaring \u00a73-1 rekkef\u00f8lgekrav. Det ble p\u00e5 dette grunnlaget ogs\u00e5 gitt tillatelse til igangsetting. Bymilj\u00f8etaten var i sin f\u00f8rste avklaring tydelige p\u00e5 at bruksendring jf. pbl. \u00a7 20- 1 bokstav d, ville utl\u00f8se rekkef\u00f8lgekravet. Bymilj\u00f8etatens avdeling for transformasjon har ogs\u00e5 uttalt seg om oms\u00f8kt bruksendring i e- post datert 20.12.2023: Vi meiner at rekkef\u00f8lgekravet i \u00a7 3.1 i omr\u00e5dereguleringa for Mindemyren sl\u00e5r inn for s\u00f8knad om eit tiltak som dette. Rekkjef\u00f8lgjekravet kan bli innfridd gjennom utbyggingsavtale, jf. \u00a7 3.2 i planf\u00f8resegnene. Vi er opne for at tidspunktet for n\u00e5r rekkjef\u00f8lgjekravet i denne saka skal bli innfridd kan bli noko utsett i tid, s\u00e5 lenge PBE i sitt eventuelle l\u00f8yve set vilk\u00e5r som pliktar tiltakshavar og legg til rette for at kravet faktisk vert innfridd. Vareproduksjonen som f\u00f8lger av bruksendringen, vil i praksis bidra til \u00f8kt bruk og belastning av omr\u00e5dets veier og infrastruktur. En innvilgelse av dispensasjon fra rekkef\u00f8lgekravet vil derfor g\u00e5 p\u00e5 bekostning av hensynet bak bestemmelsen, i form av felles opparbeidelse for n\u00f8dvendige kvaliteter som veier, gangveier og trygge fortau. Dette er kvaliteter som ogs\u00e5 er av stor betydning for Signo Dokkens brukergruppe, - arbeidspraktikanter med nedsatt syn- og h\u00f8rsel. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra rekkef\u00f8lgekravet vurderes av s\u00f8ker til at bruksendringen utgj\u00f8r 5,5 % av bygningens totale areal, at de faktiske virkningene av bruksendringen i form av belastning p\u00e5 veisystemet blir minimale, og at ved en mindre bruksendring som reduserer belastningen p\u00e5 infrastrukturen, er behovet for en styrt utbyggingsrekkef\u00f8lge langt mindre fremtredende. I reguleringsplanens bestemmelse er det rekkef\u00f8lgekrav for tiltak etter pbl. \u00a7 20-1 1.ledd, bokstav a, b, d og j. S\u00f8ker viser til at endringen er minimal. Bestemmelsen sier ikke noe om omfang, og det legges til grunn at oms\u00f8kt tiltak etter bokstav d, bruksendring, utl\u00f8ser rekkef\u00f8lgekrav uavhengig av omfang. P\u00e5 grunnlag av v\u00e5r egen vurdering og uttalelser fra Bymilj\u00f8etaten, konkluderes det med at det ikke kan gis varig dispensasjon fra rekkef\u00f8lgekravet. Ulempene vil v\u00e6re at Bymilj\u00f8etaten ved avdeling for veiforvaltning og avdeling for transformasjon er negative til en slik dispensasjon. Veiforvaltningen stiller ogs\u00e5 sp\u00f8rsm\u00e5l ved om omr\u00e5det og situasjonen rundt bygget egner seg for personer med nedsatt funksjonsevne ettersom det er mye varelevering og tungtrafikk i omr\u00e5de som har lite tilrettelagte trygge gangtilbud fra offentlig veg frem til eiendommen. Tiltaket vil if\u00f8lge veiforvaltningen generere h\u00f8yere trafikk, og det er uheldig \u00e5 legge opp til bruk som er h\u00f8yt i forhold til \u00f8nsket bruk. P\u00e5 grunnlag av v\u00e5r egen vurdering og uttalelser fra Bymilj\u00f8etaten, konkluderes det med at det ikke kan gis varig dispensasjon fra rekkef\u00f8lgekravet. Etter en samlet vurdering vil ikke fordelene v\u00e6re klart st\u00f8rre enn ulempene for en varig dispensasjon. Saksnummer BYGG-2023/16441 Side 13 av 15 Det er i s\u00f8knaden oppgitt at Signo Dokken st\u00e5r uten lokaler fra 1. januar 2024, og det bes derav om at s\u00f8knaden prioriteres for \u00e5 im\u00f8tekomme behovet om en snarlig oppstart av praktikantenes arbeidstrening i nye lokaler. Bymilj\u00f8etetaten har p\u00e5 dette grunnlaget \u00e5pnet for at tidspunktet for rekkef\u00f8lgekravets innfrielse i denne saken, kan bli noe utsatt i tid. Bygningsmyndighetene har etter dialog med Bymilj\u00f8etaten konkludert med at det gis midlertidig dispensasjon fra rekkef\u00f8lgekravet til 15. mars 2024, jf. plan- og bygningsloven \u00a7 19-3. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Tale Kun Ingvaldsen Saksbehandler Andreas Tveit Konstituert seksjonsleder Dette dokumentet er godkjent elektronisk. Kopi til STATENS VEGVESEN Askedalen 4 6863 LEIKANGER LEIKANGER KONTORSTED FRYDENB\u00d8 EIENDOM Postboks 6164 5892 BERGEN AS Saksnummer BYGG-2023/16441 Side 14 av 15 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre tid (plan- og bygningsloven \u00a7 21-9) enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt innen (forvaltningslovens \u00a7\u00a7 29, 30 og fristens utl\u00f8p. Dersom klagen kommer inn etter fristens utl\u00f8p vil den bli 31) avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes frem (forvaltningslovens \u00a7\u00a7 24 og 25) krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring av imidlertid anmode om \u00e5 f\u00e5 utsatt iverksettingen av vedtaket, inntil vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage p\u00e5 Vilk\u00e5r for \u00e5 reise sak for vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/16441 Side 15 av 15 "
}