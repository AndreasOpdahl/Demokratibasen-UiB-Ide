{
  "dokument_id": "0316626b-eb0f-57bb-a56d-29a43d7d0ad2",
  "doc_type": "case_attachment",
  "kommune": 4601,
  "tittel": "Statsforvalteren stadfester - Kirkevegen 18",
  "url": "https://bergen.kommune.no/politikere-utvalg/api/fil/bk360/10928402/Statsforvalteren-stadfester-Kirkevegen-18",
  "tekst": " V\u00e5r dato: V\u00e5r ref: 04.07.2024 2024/5680 Deres dato: Deres ref: GRUNG ARKITEKTUR AS Saksbehandler, innvalgstelefon Skuteviksbodene 21 Silje S\u00e6vik B\u00f8e, 5557 2125 5035 BERGEN Bergen kommune, gbnr. 13/384, Kirkevegen 18, oppf\u00f8ring av to tomannsboliger Vi viser til oversending fra Bergen kommune den 08.04.2024. Klagen er framsatt innen fristen, og vilk\u00e5rene for \u00e5 behandle klagen er oppfylt. Vedtak Statsforvalteren i Vestland stadfester Bergen kommune v/ Utvalg for milj\u00f8 og byutvikling sitt vedtak av 05.10.2023, sak 341/23. Bakgrunn for saken Bergen kommune ga den 18.03.2022 avslag p\u00e5 s\u00f8knad om rivning av eksisterende bolig og oppf\u00f8ring av to tomannsboliger p\u00e5 gbnr. 13/384, som f\u00f8lge av manglende visuelle kvaliteter og at det ikke var s\u00f8kt om dispensasjon fra plankravet i kommuneplanens arealdel (KPA 2018) \u00a7 3.1. Vedtaket ble p\u00e5klaget av dere p\u00e5 vegne av tiltakshaver Maestro Media AS v/ Stian Andreassen. Etter at saken ble oversendt til Byr\u00e5dsavdelingen ved fagnotat av 13.06.2022, ble det sendt inn s\u00f8knad om dispensasjon fra plankravet i KPA 2018 den 05.09.2022. Fagetaten kom i tilleggsnotat av 26.09.2022 med en innstilling n\u00e5r det gjaldt s\u00f8knaden om dispensasjon, og var av den oppfatning at vilk\u00e5rene for \u00e5 gi dispensasjon ikke var oppfylt. Byr\u00e5den ga imidlertid i vedtak av 26.10.2022 dispensasjon fra plankravet og omgjorde vedtaket av 18.03.2022. Tillatelsen ble gitt p\u00e5 vilk\u00e5r om at tiltaket flyttes lenger vekk fra veien, slik at det er plass til \u00e5 etablere minimum to meter bredt fortau i fremtiden, og at oppdatert situasjonsplan skal vise at det er rom for et slikt fortau f\u00f8r det kan gis igangsettingstillatelse. Byr\u00e5dens vedtak av 26.10.2022 ble igjen p\u00e5klaget av naboer. Utvalg for milj\u00f8 og byutvikling (UMBY) opphevet i m\u00f8te den 05.10.2023, sak 341/23, Byr\u00e5den sitt vedtak av 26.10.2022, og opprettholdt avslaget fra fagetaten av 18.03.2022. Det ble vist til fagetatens begrunnelse og fagnotat av 13.06.2022. Dere p\u00e5klaget UMBY sitt vedtak av 05.10.2023 p\u00e5 vegne av tiltakshaver den 26.10.2023. I klagen anf\u00f8rer dere at forhold som gjelder vei og trafikksikkerhet er ivaretatt. Det opprinnelige avslaget av 18.03.2022 er basert p\u00e5 n\u00e5 utdaterte opplysninger som ikke omhandler dispensasjon fra plan, og det E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 foreligger dermed feil i saksbehandlingen. Dere redegj\u00f8r i klagen for nye momenter knyttet til vilk\u00e5ret om at det skal avsettes to meter langs grensen til Kirkeveien for et fremtidig fortau. Man kan som alternativ til \u00e5 legge til rette for et fremtidig fortau grave og gruse et felt i en bredde p\u00e5 2,5 meter langs hele tomtens grense mot Kirkevegen. Dette krever ikke ny saksbehandling, men en presisering som kan avklare forhold som kan ha eller har hatt betydning for vurdering av tiltaket. Dere viser videre til at byggenes st\u00f8rrelse er redusert i forbindelse med s\u00f8knad om dispensasjon, nettopp for \u00e5 gi bedre plass til fremtidig fortau og dermed bedre den trafikale situasjonen som var utslagsgivende for UMBY sitt vedtak. Dere kan ikke se at utbyggingen vanskeliggj\u00f8r gjennomf\u00f8ringen av en reguleringsplan. I tillegg til \u00e5 sikre areal til fortau kan arealet faktisk avsettes og tilrettelegges (for eksempel ved grusing) slik at det kan benyttes som et sideareal til vegen. Dette vil bedre den n\u00e5v\u00e6rende situasjonen fram til en eventuell plan er p\u00e5 plass. Bymilj\u00f8etaten som veimyndighet har gitt tillatelse n\u00e5r det gjelder utkj\u00f8rsel og vurdert sikkerheten, og det kan ogs\u00e5 stilles krav om at utkj\u00f8rsel kan benyttes som m\u00f8teplass for biltrafikk ved tinglyste klausuler. Saken omhandler ikke rivning av enebolig, men en tomannsbolig. Dere mener det er et kommunalt ansvar \u00e5 utarbeide en reguleringsplan for Kirkevegen. Dere stiller videre sp\u00f8rsm\u00e5l om det foreligger saksbehandlingsfeil ved fagetatens opprinnelige behandling av saken, siden det ikke var informert om at det manglet s\u00f8knad om dispensasjon, jf. fvl. \u00a7 17. Vedtaket fra UMBY er basert p\u00e5 fagetatens vedtak av 18.03.2022, som n\u00e5 m\u00e5 anses som utdatert ved at det ikke er basert p\u00e5 at det er s\u00f8kt om dispensasjon og plass avsatt til fremtidig fortau. Dere sp\u00f8r om dette utgj\u00f8r en saksbehandlingsfeil. Plan- og bygningsloven er en ja-lov, og gitt dispensasjon fra plankravet m\u00e5 vektlegges. Vi viser ellers til klagen i sin helhet. Det er kommet nabomerknader i saken, som omhandler trafikksikkerhet, innsyn, murer i konflikt med nabogrenser, utnyttelsesgrad, tilpasning til omgivelser og overvannsproblematikk. Bymilj\u00f8etaten har den 26.05.2021 gitt dispensasjon fra byggegrense mot kommunal veg p\u00e5 3,5 meter til vegkant. I uttalelse fra Byantikvaren av 16.03.2022 g\u00e5r det frem at Byantikvaren p\u00e5 det sterkeste vil motsette seg oms\u00f8kte tiltak, og at tiltaket kommer i strid med hensynssone bevaring kulturmilj\u00f8. Statens vegvesen har i uttalelser av 11.02.2022 og 22.06.2022 anbefalt at det stilles plankrav av hensyn til trafikksikkerheten for g\u00e5ende, ved at det sikres en helhetlig vurdering og det kan stilles rekkef\u00f8lgekrav som vil sikre trygg skolevei og tilbud til g\u00e5ende. Utvalg for milj\u00f8 og byutvikling behandlet saken i m\u00f8te den 21.03.2024, sak 98/24. Klagen ble ikke tatt til f\u00f8lge. Vedtaket var enstemmig. Det g\u00e5r frem av vedtaket av 21.03.2023 f\u00f8lgende: \u00ab1. Utvalg for milj\u00f8 og byutvikling sitt vedtak datert 05.10.2023 opprettholdes. 2. Utvalgets vedtak datert 05.10.2023 skal forst\u00e5s som at det er gitt avslag p\u00e5 s\u00f8knad om dispensasjon fra plankrav.\u00bb Saken er deretter oversendt til Statsforvalteren i Vestland for endelig avgj\u00f8relse. I etterkant av kommunens oversendelse av klagesaken kom tiltakshaver den 17.06.2024 med tilleggsmerknader i saken. Side: 3/7 N\u00e5r det gjelder bakgrunnen for saken ellers, viser vi til dokumentene i saken. Vi forutsetter at partene er kjent med disse. Statsforvalteren finner at saken er tilstrekkelig opplyst, jf. forvaltningsloven (fvl.) \u00a7 33 siste ledd. Regelverk og plangrunnlag Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, jf. plan- og bygningsloven (pbl.) \u00a7 1-9 femte ledd og rundskriv T-2/09 fra Kommunal- og distriktsdepartementet. Forvaltningsloven gjelder for Statsforvalterens behandling av saken, se pbl. \u00a7 1-9. Statsforvalteren kan pr\u00f8ve alle sider av vedtaket som er p\u00e5klaget, og ta hensyn til nye omstendigheter, jf. fvl. \u00a7 34. Statsforvalteren skal som klageinstans legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nn, jf. fvl. \u00a7 34 andre ledd. Etter fvl. \u00a7 34 kan klageinstansen selv treffe nytt vedtak i saken eller oppheve kommunens vedtak og sende saken tilbake for ny eller delvis ny behandling. Planstatus Eiendommen er omfattet av reguleringsplan 30010000, \u00c5rstad/Fana. Mindereguleringen, stadfestet 13.02.1920, og er regulert til bolig. I kommuneplanens arealdel (KPA 2018) er eiendommen avsatt til bebyggelse og anlegg (ytre fortettingssone) og ligger innenfor hensynssone veist\u00f8y \u2013 gul sone, konsesjonsomr\u00e5de for fjernvarme, luftkvalitet \u2013 gul sone og kulturmilj\u00f8 Wergelands\u00e5sen \u2013 Storetveit\u00e5sen. Regler om dispensasjon Utgangspunktet i byggesaker er at en tiltakshaver har krav p\u00e5 \u00e5 f\u00e5 godkjent s\u00f8knad om tiltaket, dersom tiltaket ikke er i strid med bestemmelser i eller i medhold av plan- og bygningsloven, jf. pbl. \u00a7 21-4 f\u00f8rste ledd. Etter plan- og bygningsloven \u00a7\u00a7 11-6 er kommuneplan juridisk bindende for nye tiltak eller utvidelse av eksisterende tiltak. Tiltak som er i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsene tiltaket strider mot, se pbl. kapittel 19. Kommunen kan med hjemmel i pbl. \u00a7 19-2 gi dispensasjon fra bestemmelser gitt i eller i medhold av plan- og bygningsloven. Etter \u00a7 19-2 kan det ikke gis dispensasjon dersom hensynene bak bestemmelsen det blir dispensert fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det f\u00f8lger av lovforarbeidene1 at avvik fra arealplaner reiser s\u00e6rlige sp\u00f8rsm\u00e5l: \u00abDe ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om 1 Ot.prp. nr. 32 (2007-2008) s. 242. Side: 4/7 kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Vilk\u00e5rene i pbl. \u00a7 19-2 er rettslige vurderingstemaer, ikke et kommunalt skj\u00f8nn. Det er derfor ikke adgang til \u00e5 legge nevneverdig vekt p\u00e5 hensynet til det lokale selvstyret. Dispensasjon krever begrunnet s\u00f8knad. Begrunnelsen for \u00e5 dispensere skal etter forvaltningspraksis v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Statsforvalterens vurdering Dispensasjon fra plankravet Tiltaket krever dispensasjon fra KPA 2018 sine bestemmelser \u00a7 3 om plankrav fordi eiendommen er regulert av en eldre plan, og ikke kan unntas fra plankravet som f\u00f8lge av at vegmyndighet har uttalt seg negativt om tiltaket, jf. KPA 2018 \u00a7 3.3.1 e. UMBY har i sitt vedtak av 05.10.2023 gitt avslag p\u00e5 s\u00f8knad om dispensasjon fra plankravet, jf. UMBY sitt vedtak av 21.03.2023. F\u00f8rste sp\u00f8rsm\u00e5l er om rivningen av eksisterende bolig og oppf\u00f8ring av to tomannsboliger f\u00f8rer til at hensynene bak plankravet, eller nasjonale eller regionale interesser, blir vesentlig satt til side, jf. pbl. \u00a7 19-2 andre ledd. Hensynene bak plankravet er \u00e5 sikre en helhetlig, bred og grundig vurdering av arealbruken i et bestemt omr\u00e5de, der offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Videre er hensyn bak plankravet \u00e5 avklare overordnede forhold som infrastruktur, bomilj\u00f8, trafikk, gr\u00f8nnstruktur mm f\u00f8r utbygging tillates. N\u00e5r det er snakk om avklaring av bruken av st\u00f8rre omr\u00e5der, og det er \u00e5pent hva arealet skal brukes til, gj\u00f8r hensynene bak plankravet seg tydelig gjeldende. Hensynene bak plankravet vil ogs\u00e5 ha stor vekt for mindre tiltak, der tiltaket har eller vil kunne f\u00e5 st\u00f8rre virkninger for et omr\u00e5de.2 Det oms\u00f8kte tiltaket inneb\u00e6rer etablering av ytterligere to boenheter sammenlignet med dagens situasjon, og vil f\u00f8re til \u00f8kt bruk av Kirkevegen, som er en smal vei uten fortau og der barn og unge ferdes. Dere anf\u00f8rer at forhold som gjelder vei og trafikksikkerhet er ivaretatt, og viser ogs\u00e5 til nye momenter knyttet til vilk\u00e5r som ble gitt for dispensasjon og tilpasning av tiltaket. Dere kan ikke se at utbyggingen vanskeliggj\u00f8r gjennomf\u00f8ringen av en reguleringsplan. Dere mener det er urimelig at liten akt\u00f8r m\u00e5 utarbeide reguleringsplan for en lang fortausstrekning, og mener at dette er et kommunalt ansvar. Vi viser imidlertid til at Statens vegvesen i sine uttalelser frar\u00e5der dispensasjon fra plankravet f\u00f8r behovet for utbedring av Kirkevegen er utbedret. Det blir vist til at omr\u00e5det best\u00e5r av flere store tomter med utbyggingspotensial, og at en fortetting vil kreve betydelig tilrettelegging for g\u00e5ende. Statens vegvesen sier i den siste uttalelsen av 22.06.2022 f\u00f8lgende: 2 Se Somb 2019/4292. Side: 5/7 \u00abStatens vegvesen anser det som positivt at oms\u00f8kte tiltak trekkes lengre vekk fra vegen for \u00e5 gj\u00f8re plass til framtidig fortau. Vi vil likevel anbefale at det utarbeides reguleringsplan for utbygging av eiendommen. Vi ser det som n\u00f8dvendig for \u00e5 sikre trygg skoleveg og bedre forholdene for g\u00e5ende og syklende i omr\u00e5det. Selv om det \u00e5 trekke tiltaket noe tilbake kan sikre at det vil v\u00e6re areal til framtidig fortau vil ikke dette sikre opparbeiding av fortau eller at fortau blir gjennomg\u00e5ende i Kirkevegen. Gjennom et reguleringsplanarbeid vil man kunne gj\u00f8re helhetlige vurderinger, vurdere framtidig utbyggingspotensiale i omr\u00e5det og sikre trygge forhold for g\u00e5ende og syklende. For at oms\u00f8kte tiltak skal st\u00f8tte oppunder m\u00e5lene om nullvekst i personbiltrafikken er det avgj\u00f8rende med gode gang- og sykkelakser som gj\u00f8r det trygt og attraktivt \u00e5 v\u00e6re myk trafikant\u00bb. Uttalelsene fra vegvesenet viser at det er behov for \u00e5 klarlegge de trafikale forholdene i omr\u00e5det, der hensynet til fotgjengere og trygg skolevei for barn og unge trekkes frem. Slik vi ser det, tilsier dermed nasjonale og regionale interesser om trafikksikkerhet og hensyn til barn og unge at det er behov for \u00e5 avklare de trafikale forholdene p\u00e5 et overordnet niv\u00e5 f\u00f8r videre utbygging vurderes. Vi er enig med kommunen i at en reguleringsplan best vil kunne ivareta en trygg utvikling av omr\u00e5det, b\u00e5de med hensyn til trafikksikkerhet og medvirkning fra naboer i omr\u00e5det. Som kommunen sier, vil en reguleringsplan kunne stille rekkef\u00f8lgekrav til etablering av fortau, og en reguleringsplan vil ogs\u00e5 kunne gi grunnlag for ekspropriasjon av n\u00f8dvendig grunn til fortauet. Vi har forst\u00e5else for at det kan v\u00e6re ressurskrevende for tiltakshaver \u00e5 utarbeide reguleringsplan. Dette kan imidlertid ikke tillegges avgj\u00f8rende vekt i dispensasjonsvurderingen.3 Som kommunen sier, skal plankravet ogs\u00e5 ivareta andre forhold enn de trafikale forholdene, som byggestil, byggeh\u00f8yder og utnyttelsesgrad. Tiltaket ligger innenfor hensynssone kulturmilj\u00f8, der det gjelder skjerpede krav til visuelle kvaliteter. Dette tilsier ogs\u00e5 at utbygging i omr\u00e5det b\u00f8r avklares i reguleringsplan. P\u00e5 bakgrunn av det overnevnte og etter en vurdering av saken, er vi kommet til at hensynene bak plankravet blir vesentlig tilsidesatt ved en dispensasjon. Det skal mye til for \u00e5 fravike en gjeldende plan. Slik vi ser det, gj\u00f8r hensynene bak plankravet seg fortsatt gjeldende i det aktuelle omr\u00e5det. Selv om det i saken er snakk om utbygging av en enkelt tomt og tiltaket vil kunne trekkes lenger fra veien for \u00e5 sikre areal til fremtidig fortau, vil en dispensasjon kunne svekke plankravet som styringsverkt\u00f8y og gi \u00f8kt press p\u00e5 de trafikale forholdene og kulturelle verdiene i omr\u00e5det. Dette tilsier et behov for en helhetlig avklaring av arealbruken, og at videre utbygging langs Kirkevegen b\u00f8r avklares i plan, og ikke ved enkelte dispensasjoner. Vi viser videre til at Statsforvalteren skal v\u00e6re sv\u00e6rt tilbakeholden med \u00e5 omgj\u00f8re kommunens avslag p\u00e5 s\u00f8knad om dispensasjon fra plan, uavhengig av om planen ivaretar viktige nasjonale interesser/hensyn, eller om planen i hovedsak er et resultat av ulike lokale avveininger.4 Fordeler ved en dispensasjon vil v\u00e6re at tiltaket vil bidra til politisk m\u00e5lsetting om fortetting. Vi kan likevel ikke se at fordelene i saken er klart st\u00f8rre enn ulempene ved en dispensasjon, som er at man ikke f\u00e5r en helhetlig avklaring av de trafikale forholdene og de kulturelle verdiene i det aktuelle omr\u00e5det i plan. Etter dette kan det ikke gis dispensasjon fra plankravet i KPA \u00a7 3, jf. pbl. \u00a7 19-2. 3 Se Ot.prp. nr. 32 (2007-2008) s. 242. 4 Milj\u00f8departementet sin uttalelse i sak UMD-2010-2535. Side: 6/7 Andre forhold Siden det ikke kan gis dispensasjon fra plankravet i saken, tar vi ikke stilling til om tiltaket oppfyller krav til visuelle kvaliteter, jf. pbl. \u00a7 29-2. Anf\u00f8rsler om saksbehandlingsfeil Dere anf\u00f8rer at det foreligger saksbehandlingsfeil ved fagetatens vedtak av 18.03.2022, siden det ikke var informert om at det manglet s\u00f8knad om dispensasjon. Vi viser her imidlertid til at det er s\u00f8kers ansvar at s\u00f8knad etter plan- og bygningsloven er fullstendig og inneholder begrunnet s\u00f8knad om dispensasjon der tiltaket krever dette, jf. pbl. \u00a7\u00a7 19-1 og 21-2, jf. byggesaksforskriften (SAK 10) \u00a7 5-4. Videre anf\u00f8rer dere at nye momenter i saken n\u00e5r det gjelder vilk\u00e5r for dispensasjon og tilpasning av tiltaket ikke er hensyntatt i UMBY sitt vedtak, som baserer seg p\u00e5 vedtaket av 18.03.2022. Slik vi ser det, er imidlertid nye momenter i saken i tilstrekkelig grad vurdert i klageomgangen, og har dermed ikke hatt betydning for innholdet i vedtaket til UMBY av 05.10.2023, jf. fvl. \u00a7 41. Avslutningsvis Statsforvalteren finner etter dette ikke grunnlag for \u00e5 omgj\u00f8re Bergen kommune v/ Utvalg for milj\u00f8 og byutvikling sitt vedtak av 05.10.2023, sak 341/23. Klagen har ikke f\u00f8rt frem. Statsforvalterens vedtak p\u00e5 side \u00e9n er endelig, og kan ikke p\u00e5klages videre, jf. fvl. \u00a7 28 tredje ledd. Med hilsen Karen Elin Bakke Silje S\u00e6vik B\u00f8e fungerende seksjonsleder seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN MAESTRO MEDIA AS Postboks 46 5859 BERGEN Anders Sletten Eide Hasselstien 7 5067 Bergen Malene Brandtun Krohn Hasselstien 7 5067 Bergen Anna Svingen-Austestad Storetveit\u00e5sen 27 5067 Bergen Kjetil Svingen-Austestad Storetveit\u00e5sen 27 5067 Bergen Anne-Grethe Elholt Kirkevegen 11 5072 Bergen Leo Edward Domaingue Kirkevegen 11 5072 Bergen Bj\u00f8rnar Ystad Kirkevegen 18 B 5072 Bergen Evelyn Samn\u00f8en Ystad Kirkevegen 18 B 5072 Bergen Jona Isabella Bruvik Hasselstien 5 5072 Bergen Ole-Martin Bruvik Hasselstien 5 5072 Bergen Kari Margrethe S Liland Kirkevegen 9 5072 Bergen Knut Liland Kirkevegen 9 5072 Bergen Side: 7/7 Karl Albert Brokstad Kirkevegen 9 B 5072 Bergen Cox Brokstad Rebecca Jane Kirkevegen 9 B 5072 Bergen Suzanne Mary Hodgson Kirkevegen 13 5072 Bergen Nina Malkenes Kirkevegen 14 5072 Bergen Vinjar W\u00e6renskjold Kirkevegen 14 5072 Bergen Helge Grimstad Kirkevegen 9 A 5072 Bergen Anne Mette Legreid Kirkevegen 9 A 5072 Bergen "
}