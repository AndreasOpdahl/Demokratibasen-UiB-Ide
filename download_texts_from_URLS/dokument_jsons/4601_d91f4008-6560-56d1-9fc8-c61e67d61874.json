{
  "dokument_id": "d91f4008-6560-56d1-9fc8-c61e67d61874",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Parkeringsplasser - Utvalg for milj\u00f8 og byutvikling - Innsendt- 12",
  "url": "https://bergen.kommune.no/politikere-utvalg/api/fil/bk360/12183618/Svar-pa-skriftlig-sporsmal-fra-Katrine-Berg-Nodtvedt-MDG-om-Parkeringsplasser-Utvalg-for-miljo-og-byutvikling-Innsendt-12",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/119034-4 Saksbehandler: Malene Nesse Gr\u00f8nningen Fra Dato: 26. februar 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Parkeringsplasser - Utvalg for milj\u00f8 og byutvikling - Innsendt: 12.2.2025 Representanten viser til deres referanse 2020/46290-42, \u00abTilbakemelding p\u00e5 fagnotat om parkering i henhold til budsjettvedtak\u00bb, samt deres referanse 2020/46290-41, \u00abFagnotat fra Bymilj\u00f8etaten: Oppf\u00f8lging av bestilling i henhold til budsjettvedtak om parkering\u00bb. Sp\u00f8rsm\u00e5l til byr\u00e5den: 1. I BA 12.02 kan vi lese at byr\u00e5den trekker vedtaket sitt om \u00e5 bruke N\u00f8stetorget. Betyr dette at det utformes et nytt vedtak hvor Bymilj\u00f8etaten f\u00e5r nei p\u00e5 sin s\u00f8knad om dispensasjon? 2. I BA 12.02 kan vi lese at bystyrerepresentanter mener at det skal komme en ny sak til bystyret om parkering, n\u00e5r vil byr\u00e5den eventuelt levere en slik sak? 3. Jamf\u00f8r nevnte fagnotat, hva er status p\u00e5 parkering Bradbenken (p-plasser i sentrum)? Er bysykkelstativ fjernet, evt n\u00e5r skjer dette? 4. Jamf\u00f8r nevnte fagnotat, hva er status p\u00e5 parkering Sandbrogaten (p-plasser i sentrum), er det satt i gang noe arbeid? 5. Jamf\u00f8r nevnte fagnotat, hva er status p\u00e5 parkering Domkirkegaten (ekspressplasser), er politiet sine plasser fjernet? 6. Jamf\u00f8r nevnte fagnotat, hva er status p\u00e5 parkering Neumanns gate (ekspressplasser). Er bysykkelstativene fjernet, evt. n\u00e5r skjer dette? 7. Jamf\u00f8r nevnte fagnotat, hva er status p\u00e5 parkering Lungeg\u00e5rdskaien v/ADO Arena (pplasser i sentrum), har man anskaffet automat? 8. Jamf\u00f8r nevnte fagnotat, hva er status p\u00e5 parkering Christies gate (p-plasser i boligsone), har man anskaffet automat? 9. Jamf\u00f8r nevnte fagnotat, hva er status p\u00e5 parkering Rosenkrantzgaten (p-plasser i sentrum), har man anskaffet automat? 10. Jamf\u00f8r nevnte fagnotat, hva er status p\u00e5 parkering Arna stasjon (ny kategori), skjer det endringer her n\u00e5 eller vil byr\u00e5den vente til saken som er bestilt av bystyrerepresentanter gjennom media er levert? 11. Jamf\u00f8r nevnte fagnotat, hva er status p\u00e5 parkering M\u00e5seskj\u00e6ret? 12. Jamf\u00f8r nevnte fagnotat, hva er status p\u00e5 parkering Breiviken? 13. Jamf\u00f8r nevnte fagnotat, hva er status p\u00e5 parkering Vestre Str\u00f8mkaien v/SnapDrive? 14. Jamf\u00f8r nevnte fagnotat, hva er status p\u00e5 parkering Land\u00e5s torg? 15. Jamf\u00f8r nevnte fagnotat, hva er status p\u00e5 parkering Rasmus Meyers all\u00e9? 16. Jamf\u00f8r nevnte fagnotat, hva er status p\u00e5 parkering Puddefjordsbroen (areal under broen)? Svar fra byr\u00e5den: Byutviklingsbyr\u00e5den fattet den 12.02.2025 vedtak om avslag p\u00e5 dispensasjon for etablering av parkeringsplasser p\u00e5 N\u00f8stetorget. Saken er returnert til PBE som er bedt om \u00e5 effektuere avslagsvedtak i tr\u00e5d med deres opprinnelige innstilling. Byr\u00e5den har videre sendt en justert bestilling av 19.02.2025 til BME om parkering i henhold til budsjettvedtak, der etaten bes utforme et notat som tar opp status, \u00f8konomi og praksis for prosjektet med etablering av parkeringsplasser. Videre oppf\u00f8lging avklares etter mottatt notat. Det har ikke v\u00e6rt noe fysisk sykkelstativ ved Bradbenken, ettersom politiet tidligere har uttrykt bekymring mtp fremkommelighet knyttet til st\u00f8rre arrangementer og lignende. Parkeringsplassene ble etablert der november 2024. Plassene i Sandbrogaten og Domkrikegaten ble ogs\u00e5 etablert i november 2024. Politiets plasser i Domkirkegaten er flyttet til R\u00e5dstuplass. Bysykkelstativene i Neumannsgate ble fjernet i desember 2024, og parkeringsplassene ble etablert samtidig. Automat til b\u00e5de Lungeg\u00e5rdskaien og Christines gate er anskaffet, og parkeringsplassene ble ogs\u00e5 satt i drift desember 2024. Parkering p\u00e5 M\u00e5seskj\u00e6ret ble etablert februar 2025. Automat til Rosenkrantzgaten er ogs\u00e5 anskaffet, men parkeringsplassene er ikke etablert, og vil n\u00e5 ikke bli det heller, jf. justert bestilling av 19.02.2025. Rasmus Meyers all\u00e9 vil ikke bli etablert, jf. samme bestilling. Det er ikke lenger aktuelt med parkeringsplasser i Breiviken eller Land\u00e5s torg pga for store kostnader knyttet til etablering. Plassene i Breiviken ville ogs\u00e5 v\u00e6rt midlertidige, da det er planlagt torg p\u00e5 stedet frem i tid. Plassene ved Vestre Str\u00f8mkaien er lagt vekk, pga n\u00e6rhet til bygarasje og privat parkeringsplass, som gj\u00f8r at inntjeningsmulighetene synes lave. Utkj\u00f8ringen er ogs\u00e5 uheldig. BME har avsluttet sitt arbeid med opparbeiding av parkering i Arna. Saken er oversendt EBE for vurdering av mulig utleie av parkering. Puddefjordsbroen er ikke aktuell, ettersom EBE har egen leieavtale for utleie av parkering p\u00e5 stedet. Christine Kahrs \u2013 Byr\u00e5d for byutvikling Dokumentet er godkjent elektronisk. "
}