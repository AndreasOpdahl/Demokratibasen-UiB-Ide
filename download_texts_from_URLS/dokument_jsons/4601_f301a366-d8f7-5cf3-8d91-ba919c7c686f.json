{
  "dokument_id": "f301a366-d8f7-5cf3-8d91-ba919c7c686f",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 82 fra Christian Haugen (FrP) til byr\u00e5det om arbeidsledighet - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/11122887/Svar-pa-skriftlig-sporsmal-nr-82-fra-Christian-Haugen-FrP-til-byradet-om-arbeidsledighet-Utvalg-for-helse-og-sosial-2024",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/135190-3 Saksbehandler: Elisabeth Franzen Fra Dato: 25. september 2024 Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l nr. 82 fra Christian Haugen (FrP) til byr\u00e5det om arbeidsledighet - Utvalg for helse og sosial 2024 Representanten Christian Haugen (FrP) har den 2. september sendt inn f\u00f8lgende skriftlige sp\u00f8rsm\u00e5l: Jeg har et skriftlig sp\u00f8rsm\u00e5l til byr\u00e5det: I Regjeringen St\u00f8re sin Hurdalsplattform (Hurdalsplattformen - regjeringen.no) st\u00e5r det at det er vanlige folks tur og at deres viktigste prioritering er arbeid til alle. P\u00e5 NAV sine hjemmesider kan vi se at det i august 2024 var 3.572 arbeidsledige i Bergen: https://www.nav.no/no/nav-og-samfunn/statistikk/arbeidssokere-og- stillinger/statistikk/hovedtall-om-arbeidsmarkedet og at det til enhver tid er gjennomsnittlig 3.777 p\u00e5 arbeidstiltak hittil i \u00e5r i Bergen: https://www.nav.no/no/nav-og- samfunn/statistikk/arbeidssokere-og-stillinger-statistikk/tiltaksdeltakere I Bergen per juli 2024 var det 15.408 mennesker som var uf\u00f8retrygdet mellom 18 og 67 \u00e5r: https://www.nav.no/no/nav-og-samfunn/statistikk/aap-nedsatt-arbeidsevne-og- uforetrygd/statistikk/uforetrygd/uforetrygd-ma%CC%8Anedsstatistikk_kap og 7.388 mennesker var i juni 2024 p\u00e5 AAP i Bergen: https://www.nav.no/no/nav-og- samfunn/statistikk/aap-nedsatt-arbeidsevne-og-uforetrygd-statistikk/arbeidsavklaringspenger 2. kvartal 2024 var 72,9% av menn mellom 15-74 \u00e5r sysselsatt. En nedgang p\u00e5 0,2 prosentpoeng og tilsvarende for kvinner 67% med en nedgang p\u00e5 1,0 prosentpoeng fra samme kvartal i fjor: https://www.ssb.no/arbeid-og-lonn/faktaside/arbeid I 2023 tilsvarte det 1.117.000 mennesker som stod utenfor arbeidsstyrken og 107.000 som var arbeidsledige. Av disse var det 65.0000 mennesker mellom 15-29 \u00e5r som stod utenfor b\u00e5de jobb og utdanning i Norge i 2023. Antallet unge uf\u00f8re, alts\u00e5 mennesker under 45 \u00e5r som blir uf\u00f8retrygdet \u00f8ker mest: https://www.ssb.no/sosiale-forhold-og-kriminalitet/trygd-og- stonad/statistikk/uforetrygdede/artikler/flere-ufore-med-lav-utdanning Riksrevisjonen har nylig vurdert myndighetene sitt tilbud for \u00e5 hjelpe unge inn i arbeid og sl\u00e5tt en knusende dom p\u00e5 grunn av dobling av unge uf\u00f8re: https://www.altinget.no/helse/artikkel/mer-enn-dobbelt-saa-mange-unge-ufoere-faar-kritikk- fra-riksrevisjonen Sp\u00f8rsm\u00e5l til byr\u00e5den: 1. Opplever byr\u00e5det at Regjeringen St\u00f8re gj\u00f8r nok for \u00e5 f\u00e5 flere mennesker i arbeid? 2. Hva tenker byr\u00e5det om utviklingen og s\u00e6rlig blant de unge? Svar fra byr\u00e5den: 1. Det er altfor mange mennesker som st\u00e5r utenfor det ordin\u00e6re arbeidslivet i dag, samtidig som ettersp\u00f8rsel etter arbeidskraft er h\u00f8y p\u00e5 flere viktige omr\u00e5der. Byr\u00e5den mener at langt mer b\u00f8r gj\u00f8res for \u00e5 gi flere mennesker muligheter til \u00e5 v\u00e6re i arbeid, og vil vise til at det \u00e5 ha en jobb er positivt b\u00e5de for den enkelte og for samfunnet som helhet. Byr\u00e5den vil for eksempel peke p\u00e5 at regjeringen har gjort det vanskeligere \u00e5 gj\u00f8re midlertidige ansettelser, og dermed hevet terskelen for \u00e5 komme inn i arbeidslivet. Byr\u00e5det jobber i disse dager med en plan for \u00f8kt inkludering og arbeid, som presenterer konkrete tiltak som har som m\u00e5l \u00e5 f\u00e5 flere i jobb i Bergen. De som kan og vil jobbe m\u00e5 f\u00e5 muligheten til dette, og det m\u00e5 legges til rette for at selv de som kun kan jobbe litt skal f\u00e5 muligheten til dette. 2. De siste ti \u00e5rene har det v\u00e6rt en \u00f8kning i antall unge som faller utenfor arbeidslivet. En grunn til dette er at flere unge sliter med psykiske problemer, som depresjon og angst. I tillegg er det fortsatt for mange unge som ikke fullf\u00f8rer videreg\u00e5ende skole. Byr\u00e5det mener at en god skole, hvor alle elever l\u00e6rer grunnleggende ferdigheter er det viktigste tiltaket for \u00e5 utjevne sosiale forskjeller. Unge m\u00e5 f\u00f8lges tett opp slik at flere fullf\u00f8rer videreg\u00e5ende oppl\u00e6ring, og kommer seg videre i enten jobb eller utdanning. For de som trenger helsehjelp, m\u00e5 det gis tidlig for \u00e5 forebygge langvarig utestengelse fra arbeidslivet. Byr\u00e5det \u00f8nsker ogs\u00e5 \u00e5 gjennomg\u00e5 ordningen med aktivitetsplikt for sosialhjelpsmottakere for \u00e5 sikre at alle f\u00e5r meningsfulle aktiviteter som raskt kan hjelpe de unge inn i arbeidslivet. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}