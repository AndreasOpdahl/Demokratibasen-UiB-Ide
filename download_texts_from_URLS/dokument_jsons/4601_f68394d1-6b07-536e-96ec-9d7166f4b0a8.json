{
  "dokument_id": "f68394d1-6b07-536e-96ec-9d7166f4b0a8",
  "doc_type": "case_attachment",
  "kommune": 4601,
  "tittel": "H\u00f8ring - forslag til ny lov om forebygging og reduksjon av matsvinn (matsvinnloven)",
  "url": "https://bergen.kommune.no/politikere-utvalg/api/fil/bk360/11713004/Horing-forslag-til-ny-lov-om-forebygging-og-reduksjon-av-matsvinn-matsvinnloven-",
  "tekst": "Bergen kommune Adresseliste Deres ref V\u00e5r ref Dato 24/2156- 10. desember 2024 H\u00f8ring - forslag til lov om forebygging og reduksjon av matsvinn (matsvinnloven) Landbruks- og matdepartementet sender med dette forslag til lov om forebygging og reduksjon av matsvinn p\u00e5 h\u00f8ring. Hovedinnhold Forslag til lov om forebygging og reduksjon av matsvinn har som form\u00e5l \u00e5 fremme bedre ressursutnyttelse i verdikjeden for mat gjennom \u00e5 forebygge og hindre at mat g\u00e5r ut av verdikjeden. Det foresl\u00e5s at loven skal gjelde for alle offentlige og private virksomheter som produserer, distribuerer, omsetter eller serverer n\u00e6ringsmidler i Norge. Samtidig er det \u00f8nskelig at loven skal gjelde virksomheter av en viss st\u00f8rrelse og en bruk av mat som tilsier at det er potensiale for en reduksjon av matsvinn av betydning. Departementet ber om h\u00f8ringsinnspill om hva som er naturlige avgrensninger av lovens virkeomr\u00e5de, det vil si hvilke virksomheter som skal omfattes. Det foresl\u00e5s \u00e5 lovfeste et krav om at virksomhetene skal gjennomf\u00f8re aktsomhetsvurderinger og tiltak for \u00e5 sikre at n\u00e6ringsmidler i st\u00f8rst mulig grad skal inntas av mennesker eller subsidi\u00e6rt g\u00e5 til dyref\u00f4r. Det foresl\u00e5s samtidig en plikt for virksomhetene til \u00e5 offentliggj\u00f8re en redegj\u00f8relse for de aktsomhetsvurderingene og tiltak de har gjort. Redegj\u00f8relsen skal gj\u00f8res lett tilgjengelig p\u00e5 virksomhetens nettside eller p\u00e5 annet egnet m\u00e5te. Det vil bli utarbeidet utfyllende regelverk som kan supplere og utfylle lovkravet. Det foresl\u00e5s videre \u00e5 lovfeste krav om at virksomheter som produsere eller omsetter n\u00e6ringsmidler, unntatt virksomheter som omsetter n\u00e6ringsmidler til forbruker, skal iverksette tiltak for \u00e5 donere overskudd av n\u00e6ringsmidler, der det er forholdsmessig ut fra virksomhetenes art og st\u00f8rrelse, transportmuligheter og tilgjengelig mottaksapparat. Bestemmelsen omfatter n\u00e6ringsmiddelindustrien og grossistleddet, men ikke Postadresse Kontoradresse Telefon* Avdeling Saksbehandler Postboks 8007 Dep Teatergata 9 22 24 90 90 Avdeling for Cathrine Steinland 0030 Oslo Org.nr. matpolitikk postmottak@lmd.dep.no www.lmd.dep.no 972 417 874 dagligvarehandel og andre virksomheter som omsetter direkte til forbruker, eksempelvis kiosk, bensin og servicehandel (KBS). Restauranter, kafeer, kantiner og andre virksomheter som serverer n\u00e6ringsmidler vil heller ikke v\u00e6re omfattet. Mottakeren kan for eksempel v\u00e6re matsentralene eller andre veldedige organisasjoner, men det foresl\u00e5s ingen mottaksplikt. Det er en rekke forhold som vil m\u00e5tte adresseres og utredes i det videre arbeidet, for eksempel behov for en n\u00e6rmere avgrensing hvem som skal v\u00e6re omfattet av kravet, hvem som kan v\u00e6re mottakere av de donerte n\u00e6ringsmidlene og regulering av ansvarsforhold og overgang av risiko knyttet til mattrygghet. Det vil bli utarbeidet utfyllende regelverk som kan supplere og utfylle lovkravet. Videre foresl\u00e5s det \u00e5 lovfeste krav om at virksomheter som omsetter n\u00e6ringsmidler direkte til forbruker skal iverksette tiltak for nedprising og aktiv markedsf\u00f8ring av n\u00e6ringsmidler med kort holdbarhet. dvs. Det foresl\u00e5s at kravet skal omfatte b\u00e5de dagligvarebutikker, kiosk, bensin og servicehandel (KBS). Virksomheter som serverer n\u00e6ringsmidler vil ikke v\u00e6re omfattet. Mange dagligvareakt\u00f8rer har allerede innf\u00f8rt systematisk nedprising av varer, men det er \u00f8nskelig \u00e5 stimulere til \u00f8kt bruk av dette tiltaket slik at varene i st\u00f8rre grad blir solgt til forbruker. Ogs\u00e5 her vil det kunne v\u00e6re behov for en n\u00e6rmere avgrensning av hvem som skal v\u00e6re omfattet av kravet og det vil bli utarbeidet underliggende regelverk som skal supplere og utfylle lovkravet. For \u00e5 sikre effektiv h\u00e5ndheving av den foresl\u00e5tte loven, foresl\u00e5s det bestemmelser om tilsyn, h\u00e5ndheving og sanksjoner. Det foresl\u00e5s bestemmelser om tvangsmulkt og overtredelsesgebyr, men ikke bestemmelser om straff. I og med at loven og underliggende forskrifter vil supplere hverandre, vil loven ikke tre i kraft f\u00f8r utfyllende regelverk er utredet og utarbeidet. Loven og forskriftene vil derfor tre i kraft samtidig. \u00d8konomiske og administrative konsekvenser Det er kun gjort forel\u00f8pige vurderinger av \u00f8konomiske og administrative konsekvenser i dette h\u00f8ringsnotatet. Endelig utforminger av bestemmelsene og avgrensinger vil skje etter n\u00e6rmere utredning og fastsettes i forskrift og det m\u00e5 gj\u00f8res grundigere vurderinger av de \u00f8konomiske og administrative konsekvensene i denne prosessen. Form\u00e5let med lovforslaget er \u00e5 forebygge og redusere matsvinnet. Redusert matsvinn antas \u00e5 ville ha positive \u00f8konomiske konsekvenser for ber\u00f8rte virksomheter ved at de i mindre grad kaster mat de har kj\u00f8pt inn, men som ikke har blitt solgt. Dermed vil virksomhetene kunne ha mindre \u00f8konomisk tap. Redusert matsvinn vil ogs\u00e5 kunne ha negative \u00f8konomiske konsekvenser. De generelle virkningene av redusert matsvinn vil f\u00f8re til at forbrukerne har behov for \u00e5 kj\u00f8pe f\u00e6rre matvarer og dermed bidra til reduserte kostnader for dette leddet av verdikjeden. For dagligvare/kiosk, bensin, service- og grossistleddet inneb\u00e6rer redusert matsvinn ogs\u00e5 redusert salg og omsetning, i tillegg til reduserte varekostnader. For ber\u00f8rte virksomheter vil Side 2 redusert omsetning kunne bety redusert overskudd, b\u00e5de i dagligvareleddet og i leverand\u00f8rkjeden for de varegruppene hvor matsvinnet reduseres. De \u00f8konomiske og administrative konsekvensene for offentlige og private virksomheter ved innf\u00f8ring av et aktsomhetskrav vil variere b\u00e5de p\u00e5 tvers av n\u00e6ringer, med st\u00f8rrelse p\u00e5 virksomheten og hvor modne virksomhetene er i arbeidet med \u00e5 forebygge matsvinn. Kravet om et lovfestet aktsomhetskrav inneb\u00e6rer at virksomhetene blir p\u00e5lagt flere administrative plikter. Hvor store disse kostnadene vil v\u00e6re avhenger av hvordan kravene blir utformet og hvem som omfattes av dem. Det forventes at den \u00f8kte ressursbruken vil v\u00e6re st\u00f8rst det f\u00f8rste \u00e5ret aktsomhetskravet trer i kraft, og s\u00e5 gradvis avta mot \u00e5r 3, n\u00e5r de forventer at rutiner og systemer skal v\u00e6re etablert og aktsomhetsvurderingene skal v\u00e6re integrert som en del av virksomhetens generelle arbeid. Konsekvensene for krav om \u00e5 iverksette tiltak for hhv. donasjon og nedprising vil avhenge av den n\u00e6rmere utformingen av plikten og hvem som omfattes. Det er behov for en grundig vurdering av dette i forbindelse med fastsettelse av underliggende regelverk. Utarbeidelse av underliggende regelverk vil inneb\u00e6re ressursbruk for det offentlige. Innf\u00f8ring av de nye lovkravene inneb\u00e6rer ogs\u00e5 behov for \u00e5 f\u00f8re tilsyn med at akt\u00f8rene som omfattes etterlever kravene. Oppgavene med tilsyn av aktsomhetskravet vil kunne knytte seg til veiledning, tilsyn og sanksjonering. Veiledning kan omfatte kursvirksomhet, utarbeidelse av veiledningsmateriell og besvarelser av henvendelser fra virksomhetene. H\u00f8ring H\u00f8ringssvar sendes inn ved \u00e5 bruke skjemaet for h\u00f8ringssvar p\u00e5 regjeringen.no. Ved tekniske problemer kan innspill, med referanse 24/2156, i stedet sendes p\u00e5 e-post til postmottak@lmd.dep.no. Fristen for \u00e5 sende inn innspill er 20. januar 2025. Liste over h\u00f8ringsinstanser f\u00f8lger vedlagt. H\u00f8ringsinstansene b\u00f8r vurdere om saken skal sendes til eventuelle underliggende etater, tilsluttede virksomheter eller samarbeidende organisasjoner. Alle som \u00f8nsker det kan uttale seg, selv om de ikke er oppf\u00f8rt p\u00e5 listen over h\u00f8ringsinstanser. H\u00f8ringsuttalelsene er offentlige etter offentleglova og blir publisert p\u00e5 regjeringen.no. Sp\u00f8rsm\u00e5l til Landbruks- og matdepartementet kan sendes til postmottak@lmd.dep.no. Med hilsen Bente Odlo (e.f.) ekspedisjonssjef Cathrine Steinland avdelingsdirekt\u00f8r Dokumentet er elektronisk signert og har derfor ikke h\u00e5ndskrevne signaturer Side 3 "
}