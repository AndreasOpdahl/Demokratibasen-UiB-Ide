{
  "dokument_id": "62bcd5a9-4ca7-5ad6-8d40-4f0f70b9e55f",
  "doc_type": "case_attachment",
  "kommune": 5501,
  "tittel": "S\u00f8knad om kommunal la\u00b0negaranti",
  "url": "https://innsyn.tromso.kommune.no/application/getMoteDokument?dokid=2001653057",
  "tekst": "S\u00f8knad om kommunal garanti ved l\u00e5neopptak for plastlegging og klargj\u00f8ring for hel\u00e5rshopping i hoppbakke K45 i Gr\u00f8nn\u00e5sen Hoppsenter. - Form\u00e5l, tiltak og prosjekt som garantien skal g\u00e5 til: Troms\u00f8 Skiklub s\u00f8ker om \u00e5 f\u00e5 kommunal l\u00e5negaranti til plastlegging og klargj\u00f8ring for hel\u00e5rshopping i hoppbakken K45 i Gr\u00f8nn\u00e5sen Hoppsenter. N\u00e6rmeste hel\u00e5rsbakke av tilsvarende st\u00f8rrelse er Fager\u00e5sen hoppanlegg i Mo i Rana. N\u00e5r vi f\u00e5r realisert plastlegging av K45 vil dette bli verdens nordligste hoppbakke klargjort for sommerhopping, og v\u00e5re aktive ut\u00f8vere slipper \u00e5 reise ca. 1.350 KM t/r for \u00e5 kunne f\u00e5 trene p\u00e5 skihopping gjennom sommersesongen. I 2023 gjennomf\u00f8rte Troms\u00f8 Skiklub 2 treningsturer til Mo i Rana, i tillegg til at enkeltut\u00f8vere reiste til b\u00e5de Midtstua (Holmenkollen) og Knyken (Orkdal) i l\u00f8pet av 2023. - St\u00f8rrelse og varighet p\u00e5 l\u00e5negaranti: Vi s\u00f8ker om kommunal l\u00e5negaranti p\u00e5 3.200.000,- p\u00e5 l\u00e5nefinansiering hos SNN i henhold til indikativt l\u00e5netilbud. L\u00f8petid er satt til 3,8 \u00e5r fra mai 2024, for nedbetaling senest 31.12.2028, men s\u00e5 snart innvilgede midler fra SNN Samfunnsl\u00f8ftet og spillemidler er utbetalt. - Begrunnelse for behovet for kommunal garanti: Troms\u00f8 Skiklub har f\u00e5tt innvilget 1.000.000,- i tilskudd fra SNN Samfunnsl\u00f8ftet, og har inne en s\u00f8knad om ytterligere 1.922.000,- i spillemidler. Men b\u00e5de SNN Samfunnsl\u00f8ftet og Spillemidlene utbetales etterskuddsvis, det vil si at vi m\u00e5 legge ut pengene selv for \u00e5 f\u00e5 de refundert i ettertid. Vi kan s\u00f8ke om delutbetalinger underveis, men vi er avhengig av l\u00e5nefinansiering for \u00e5 kunne legge ut for l\u00f8pende utgifter. - Beskrivelse av garantis\u00f8ker; styre- og selskapsorganisering: Troms\u00f8 Skiklub er en hoppklubb drevet p\u00e5 dugnad. Vi drifter Gr\u00f8nn\u00e5sen Hoppsenter, som ligger p\u00e5 komunal grunn, med bruksrett frem til 2063. Styret best\u00e5r av leder, 4 styremedlemmer og 1 m\u00f8tende varamedlem, samt diverse utvalg som bist\u00e5r med drift, bl.a anleggsutvalg og treningsutvalg. - Beskrivelse av den \u00f8konomiske situasjonen til garantis\u00f8ker: Klubben har pr. i dag ca. 850.000,- p\u00e5 konto, og planlegger for et showrenn 6.april som vil generere i st\u00f8rrelsesorden 200.000,- i ekstra inntekter. Styret kommer til \u00e5 fremme forslag ved klubbens \u00e5rsm\u00f8te i mars om \u00e5 s\u00f8ke om l\u00e5nopptak for \u00e5 mellomfinansiere plastlegging av K45, som nedbetales ikke senere enn \u00e5rsskiftet 2028/29. Intet l\u00e5neopptak blir gjennomf\u00f8rt f\u00f8r dette er gjennomf\u00f8rt. Innen den tid forventer vi ogs\u00e5 \u00e5 ha f\u00e5tt vite om vi vil bli prioritert for tildeling av spillemidler. Hvis ikke vil vi ikke p\u00e5ta oss et l\u00e5neopptak. Side 1 av 2 - Oppsett over totale prosjektkostnader med tilh\u00f8rende finansiering: Total kostnad p\u00e5 prosjektet er beregnet til 3.368.867 +mva. Vi har blitt innvilget 1.000.000,- i st\u00f8tte fra SNN Samfunnsl\u00f8ftet. Vi har s\u00f8kt om 1.922.000,- i spillemidler. Vi har 850.000,- p\u00e5 konto. 6. april 2024 planlegger vi er showrenn i Gr\u00f8nn\u00e5sen, med deltakere fra det norske elitelandslaget p\u00e5 b\u00e5de herre- og damesiden. Etter tilsvarende arrangement i 2019 og 2022 genererte dette en inntekt p\u00e5 ca. 200.000,- pr. \u00e5r. I tillegg har vi etter avtale med entrepen\u00f8r Workinn AS p\u00e5tatt oss rydding av vegetasjon, deponering av avfall og avretting av b\u00e6relag tilsvarende 100.000,- av totalkost. - Beskrivelse av hvordan garantis\u00f8ker har tenkt \u00e5 betjene l\u00e5neomkostninger: Vi planlegger \u00e5 benytte oppsparte midler p\u00e5 konto til \u00e5 betjene de til enhver tid l\u00f8pende l\u00e5nekostnader. I tillegg vil vi benytte oss av muligheten til \u00e5 f\u00e5 delutbetalinger fra SNN Samfunnsl\u00f8ftet og Spillemidler, slik at vi kan betale ned mest mulig av l\u00e5nesummen s\u00e5 fort som mulig. Vedlegg: 1. Vedtekter Troms\u00f8 Skiklub 2. Regnskap for 2021 3. Regnskap for 2022 4. Prosjektkostnader 5. Indikativt tilbud l\u00e5nefinansiering SNN 6. Tilsagn SNN Samfunnsl\u00f8ftet 7. Dokumentasjon av dugnadsarbeider Side 2 av 2 "
}