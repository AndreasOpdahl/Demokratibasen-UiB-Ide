{
  "dokument_id": "76843e8a-5d38-50a7-897b-1b33a99f5572",
  "doc_type": "case_attachment",
  "kommune": 5501,
  "tittel": "1. Klage p\u00e5 vedtak",
  "url": "https://innsyn.tromso.kommune.no/application/getMoteDokument?dokid=2001905251",
  "tekst": " Troms politidistrikt Troms\u00f8 kommune Seksjon for byutvikling Postboks 6900 9299 Troms\u00f8 Deres referanse: V\u00e5r referanse: Sted, dato: PLAN-20/01952 24/34222 Troms\u00f8, 06.03.2024 Klage p\u00e5 vedtak om detaljreguleringsplan 1940 - The Front Politiet, representert ved Troms politidistrikt, fremmer ved dette klage p\u00e5 vedtak p\u00e5 reguleringsplan for The Front, planID 1940. Vi har etter anmodning f\u00e5tt utvidet klagefrist til 06.03.2024. Form\u00e5let med detaljreguleringsplanen p\u00e5 h\u00f8ring er blant annet \u00e5 sikre forutberegnelighet for kommune og \u00f8vrige ber\u00f8rte av planen, slik at de er s\u00e5 opplyst som mulig, og p\u00e5 best mulig m\u00e5te kan f\u00e5 komme med sine innspill for \u00e5 unng\u00e5 \u00e5 m\u00e5tte rette p\u00e5 utfordringer i senere tid. Det er beklagelig at politiets innspill ikke har blitt tatt til f\u00f8lge under h\u00f8ringen da vi kom med innspill til planen, og at de n\u00e5 kommer som klage til den vedtatte planen. Etter Plan- og bygningsloven \u00a7 3-1 bokstav h, skal planen fremme samfunnssikkerhet ved \u00e5 forebygge risiko for tap av liv, skade p\u00e5 helse, milj\u00f8 og viktig infrastruktur, materielle verdier mv. Videre f\u00f8lger det av annet ledd at \"Planleggingen skal fremme helhet ved at sektorer, oppgaver og interesser i et omr\u00e5de ses i sammenheng gjennom samordning og samarbeid om oppgavel\u00f8sning mellom sektormyndigheter og mellom statlige, regionale og kommunale organer, private organisasjoner og institusjoner, og allmennheten.\" Politiet mener at planen ikke i tilstrekkelig grad ivaretar disse hensynene gjennom de vedtatte planbestemmelsene og tilh\u00f8rende dokumenter. Vi mener at reguleringsplanen i liten grad tar inn over seg de potensielle sikkerhetsutfordringene det inneb\u00e6rer \u00e5 v\u00e6re lokalisert med Politiet som n\u00e6rmeste nabo, samt faren plutselige utrykninger medf\u00f8rer for myke trafikanter. Sikkerhet for myke trafikanter og adkomst til og fra politihuset: Vi mener forslagsstiller ikke i tilstrekkelig grad har utredet hvordan man s\u00f8ker \u00e5 ivareta sikkerheten til myke trafikanter som krysser veien fra planomr\u00e5de \"The Box\" til \"The Front\". Ved etablering av 238 studentboliger med tilh\u00f8rende st\u00f8ttefunksjoner vil det utvilsomt bli betydelig \u00f8kt trafikkmengde til og fra studentboligene. Dette gjelder b\u00e5de TROMS POLITIDISTRIKT Post: Pb. 6132, NO-9291 Troms\u00f8 / Bes\u00f8k: Stakkevollvegen 9, 9010 Troms\u00f8 / (+47) 77 79 60 00 post.troms@politiet.no / www.politiet.no / 974 769 425 myke trafikanter, \u00f8kt biltrafikk, av og p\u00e5stigning i forbindelse med kollektivtransport, vareleveranser, samt trafikk ved inn- og utflytting. Politiet har kunde- og ansattparkering p\u00e5 nordsiden av politihuset, samt at vi benytter denne veien som reserveutrykningsvei. I tillegg benyttes tjenestevei p\u00e5 nordsiden til vareleveranser til politihuset og tjenestetransport som ikke inneb\u00e6rer utrykning. Kommunen har vurdert innspillet om trafikksikkerhet, og kom da fram til at den var god nok. Vi mener fremdeles veiene og krysset mellom f_SKV1 og f_SKV2 b\u00f8r tilrettelegges bedre for fotgjengere og at punkt 44 og 45 i ROS-analysen ikke har hensyntatt utfordringen i tilstrekkelig grad. Vi mener tiltaket vil f\u00f8re til en s\u00e5 stor mengde persontrafikk til og fra studentboligene, n\u00e6rmest d\u00f8gnet rundt, at det b\u00f8r legges til rette for en sikrere adkomst til boligene. B\u00e5de som ivaretar politiets personell under utrykning og ikke minst sikkerheten til myke trafikanter som skal krysse veien f_SKV2, og som velger \u00e5 krysse veien fra fortauet ved hj\u00f8rnet av \"The Box\", hvor svingen er mest uoversiktlig. Veien m\u00e5 ogs\u00e5 til en hver tid v\u00e6re \u00e5pen for politiets kj\u00f8ret\u00f8y, og nevnte utfordringer m\u00e5 ikke v\u00e6re til hinder for disse. Renovasjonsl\u00f8sning: Vi mener dagens renovasjonsl\u00f8sning for The Box ikke er formelt riktig saksbehandlet. Plassering av renovasjonsl\u00f8sningen samsvarer ikke med gjeldende reguleringsplan for \"The Box\". L\u00f8sningen er i dag plassert i et omr\u00e5de med annet form\u00e5l, og dette er gjort uten at dette er formelt varslet til ber\u00f8rte parter. Vi bemerker imidlertid at forslagsstiller har skissert en l\u00f8sning som inneb\u00e6rer at s\u00f8ppelbil ikke vil st\u00e5 i veibanen ved t\u00f8mming, noe som st\u00f8ttes. Det forventes at kommunen i denne saken tar ansvar for \u00e5 sikre en endring og formell omregulering av l\u00f8sningen p\u00e5 \"The Box\", slik at denne optimaliseres med hensyn til politiet fremkommelighet, og at dette skjer f\u00f8r man endelig vedtar planen for \"The Front\". Vi vil samtidig minne om at det i samme vurdering b\u00f8r gj\u00f8res endring/optimalisering av konflikt med varemottak og nedkj\u00f8ring fra tak p\u00e5 \"The Box\". For varemottaket er det tidligere sendt inn alternative l\u00f8sninger utarbeidet av Asplan Viak. N\u00e5r det gjelder nedkj\u00f8ring, s\u00e5 er det ogs\u00e5 skissert l\u00f8sning med \u00e5 \u00e5pne siste modul i veggen, slik at siktforholdet blir ivaretatt. Dette er tiltak som vi mener kommunen skulle sett i sammenheng med planen for \"The Front\", for \u00e5 optimalisere utrykningsveien for politiet. Sikret tilgjengelighet i byggetiden: Under planbestemmelsens punkt 2.1.2. bokstav b fremg\u00e5r det at det skal fremlegges en anleggsplan som blant annet skal redegj\u00f8re for hvordan omgivelsene skal sikres mot st\u00f8y og andre ulemper i byggetiden. Vi mener det er n\u00f8dvendig \u00e5 ikke bare beskytte, men ogs\u00e5 sikre tilgjengeligheten til politistasjonen for publikum, da en del av v\u00e5rt tjenestetilbud inneb\u00e6rer offentlig tjenesteyting til bes\u00f8kende. Vi mener formuleringen ikke i tilstrekkelig grad ivaretar adkomsten til Politihuset under byggeperioden, og at dette m\u00e5 presiseres i klartekst. 2 Etter en vurdering av vedtaket klager Politiet p\u00e5 f\u00f8lgende punkter ved vedtaket: at hensynet til myke trafikanter ikke er godt nok ivaretatt, manglende regulering av renovasjonsl\u00f8sning og krav til sikret tilgjengelighet i byggetid. Med hilsen G\u00f8ril Heitmann Avd.dir. Stab for Virksomhetsstyring Saksbehandler: Arild Steingrim Nielsen 3 "
}