{
  "dokument_id": "0e8424dd-a7c7-5ce3-95b8-846df8e30069",
  "doc_type": "case_attachment",
  "kommune": 4601,
  "tittel": "Notat til befaring Hamrevegen 107",
  "url": "https://bergen.kommune.no/politikere-utvalg/api/fil/bk360/9681936/Notat-til-befaring-Hamrevegen-107",
  "tekst": "Tilleggsskriv til befaring 11.01.2024 ved Hamrevegen 107, omr\u00e5det med hus, br\u00f8nn og b\u00e5tplass som \u00f8nskes beholdt: Ikke egnet for jordbruk i det hele tatt. Mye fjell i dagen, skrenter og stup. Dette er ikke \u00f8nsket av Fana Skoganlegg. G.nr. 83, B. nr.5, resterende 90% som \u00f8nskes fradelt. Dette utgj\u00f8r et velegnet og produktivt areal for skogsdrift og er \u00f8nsket av Fana Skoganlegg som driver aktivt og langsiktig skogsarbeid med laginnsats av leid arbeidskraft og av b\u00f8nder med fast bopel p\u00e5 eget bruk. Fana Skoganlegg har v\u00e6rt etablert p\u00e5 B. nr. 14 siden 1965 og trenger adkomst over B. Nr. 5 for \u00e5 ta ut godt hogstmoden skog og plante inn nytt. Skoganlegget vil utvide lokal drift for \u00e5 spare transport og unng\u00e5 store avstander mellom teigene. Br. nr. 5 har dessuten allerede store omr\u00e5der med hogstmoden skog, og gode arealer for nyplanting og utvidelse av skogomr\u00e5der. Dette vil gi langsiktig milj\u00f8riktig bevaring av omr\u00e5det, og legge til rette for god adkomst og kj\u00e6rkommen bruk av byfjellene for hele Bergens befolkning. Mesteparten av dette omr\u00e5det er allerede lagt inn i byfjellplanen og p\u00e5lagt bevaringshensyn av byfjellsjefen. Det vises her ogs\u00e5 til at det er stor interesse for friluftsliv og fysisk aktivitet. Turg\u00e5ing er en sv\u00e6rt \u00f8nsket og mye brukt aktivitet, og det er p\u00e5 side 31 i forvaltningsplanen spesielt bemerket at Stendafjellet og Hamrefjellet-Sm\u00f8r\u00e5sen har sv\u00e6rt d\u00e5rlig forbindelse og tilgjengelighet, og er derfor lite benyttet til form\u00e5let. Ca. 40 % av turg\u00e5ere bruker bil til turomr\u00e5dene (Unders\u00f8kelse i 2007) og det er derfor s\u00e5 godt som umulig \u00e5 f\u00e5 tilgang til Hamrefjellet. Med opparbeidet skogsbilvei (Som n\u00e5 er godkjent og skal bygges 2024-2025.) vil det bli et stort l\u00f8ft i parkeringsmuligheter og lett adkomst til hele omr\u00e5det. Hamre og Hamrefjellet vil med Fana Skoganlegg som st\u00f8rre eier, v\u00e6re langsiktig bevart og vedlikeholdt, med milj\u00f8riktig drift som er en viktig del av jordloven og fremtidig vern av kulturlandskap. Se forvaltningsplan og informasjon om dette vedtatt og offentliggjort i FORVALTNINGSPLAN FOR BYFJELLENE S\u00d8R, SM\u00d8R\u00c5S-HAMREFJELLET OG STENDAFJELLET. Bergen bystyre behandlet saken i m\u00f8tet 281111 sak 237-11 og fattet vedtak. (\u00c5r 2007.) Ved en godkjenning av delingss\u00f8knad vil det bli en vinn \u2013 vinn situasjon for alle parter. N\u00e5v\u00e6rende eier vil sammen med neste generasjon kunne ha familieg\u00e5rdens hus, hage og fiskemuligheter i fremtiden. Fana Skoganlegg vil f\u00e5 utvidet sitt virkeomr\u00e5de og \u00f8ke produktiviteten p\u00e5 Hamrefjellet med ny vei og god tilkomst. Kommunen vil f\u00e5 et nytt og lett tilgjengelig turomr\u00e5de med parkeringsplass og fantastiske muligheter for alle, barnehager, skoleelever, bevegelseshemmede og unge og gamle fra fjern og n\u00e6r. Hamre 10.01.2024. Frode Hatlestad. "
}