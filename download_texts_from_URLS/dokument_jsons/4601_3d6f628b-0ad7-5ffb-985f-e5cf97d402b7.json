{
  "dokument_id": "3d6f628b-0ad7-5ffb-985f-e5cf97d402b7",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 213/24, \u00c5rsmelding Milj\u00f8l\u00f8ftet 2023",
  "url": "https://bergen.kommune.no/politikere-utvalg/api/fil/bk360/10720467/Innstilling-vedtak-Arsmelding-Miljoloftet-2023",
  "tekst": "\u00c5rsmelding Milj\u00f8l\u00f8ftet 2023 Bergen bystyre behandlet saken i m\u00f8tet 19.06.2024 sak 213/24 og fattet f\u00f8lgende vedtak: Bystyret tar \u00e5rsmeldingen for Milj\u00f8l\u00f8ftet 2023 til orientering. Bergen bystyres behandling Trond Tystad (BL) ba om habilitetsvurdering fordi han eier og er styremedlem i et firma som utf\u00f8rer reguleringsplanarbeid. Et prosjekt som blir nevnt i saken utl\u00f8ser en reguleringsplan som hans firma arbeider med. Vurdering er \u2013 som for sak 212 \u2013 gjort etter forvaltningslovens \u00a7 6 f\u00f8rste ledd bokstav e). \u00c5rsmeldingen nevner mange prosjekter og verken innstilling eller saken ellers gjelder Tystad sitt firma. Innstiling i saken er \u00e5 ta saken til orientering og dersom dette ogs\u00e5 blir vedtatt vil dette ikke f\u00e5 noen rettsvirkninger, verken direkte eller avledede. Bystyret legger derfor til grunn at det for Tystad sitt firma ikke foreligger partsstatus etter \u00a7 2 f\u00f8rste ledd bokstav e), og f\u00f8lgelig ikke inhabilitet etter forvaltningslovens \u00a7 6 f\u00f8rste ledd bokstav e). Det foreligger ellers ikke informasjon for \u00e5 hevde inhabilitet etter forvaltningslovens \u00a7 6 annet ledd. P\u00e5 bakgrunn av dette kjente Bergen bystyre Tystad habil til \u00e5 delta i behandlingen av sak 213/24. F\u00f8lgende representanter tok ordet: Andreas Madsen Berg (SV), Thor Haakon Bakke (MDG), Trond Tystad (BL) Votering: Innstillingen ble vedtatt enstemmig. Utvalg for milj\u00f8 og byutvikling behandlet saken i m\u00f8tet 06.06.2024 sak 212/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 30.05.2024 sak 174/24 Byr\u00e5det innstiller til bystyret \u00e5 fatte f\u00f8lgende vedtak: Bystyret tar \u00e5rsmeldingen for Milj\u00f8l\u00f8ftet 2023 til orientering. "
}