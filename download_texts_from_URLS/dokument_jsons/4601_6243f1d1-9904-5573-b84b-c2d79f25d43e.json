{
  "dokument_id": "6243f1d1-9904-5573-b84b-c2d79f25d43e",
  "doc_type": "case_attachment",
  "kommune": 4601,
  "tittel": "16  Ny rapport-Tr\u00e6r Eikeneset 33 (3).pdf",
  "url": "https://bergen.kommune.no/politikere-utvalg/api/fil/bk360/9569071/16-Ny-rapport-Traer-Eikeneset-33-3-pdf",
  "tekst": " BAKGRUNN Viser til tidligere rapport \u00abrisikovurdering etter grunnarbeid Eikeneset 33\u00bb som tar for seg tr\u00e6rne sin tilstand etter start av RISIKOVURDERING grunnarbeid og risikovurdering per i dag. Vi er blitt bedt om \u00e5 ETTER si noe i forhold til om det var mulig \u00e5 bevare GRUNNARBEID tr\u00e6rne slik huset var blitt tegnet. Og om Eikeneset 33 det kunne v\u00e6rt utf\u00f8rt tiltak p\u00e5 forh\u00e5nd som kunne v\u00f8rt med p\u00e5 \u00e5 bevare tr\u00e6rne. Utf\u00f8rt av Bj\u00f8rnar Aaseb\u00f8 \u25cf Oppdrag: I forbindelse med igangsatt anleggsarbeid ble befaring gjennomf\u00f8rt. Dette ble gjennomf\u00f8rt med representanter fra entrepen\u00f8r og byggeledelse samt undertegnede. I forbindelse med dette, ble Aaseb\u00f8 Trepleie bedt om \u00e5 lage en rapport for \u00e5 kartlegge hvilke tr\u00e6r, som med bakgrunn i n\u00f8dvendige inngrep for planering for bolig , har for h\u00f8y risiko til \u00e5 bli st\u00e5ende. I etterkant av denne rapporten har vi blitt bedt om \u00e5 utrede mulighetene for at tr\u00e6rne kunne blitt st\u00e5ende slik bygget er blitt tegnet. \u25cf Generelt: Den beste m\u00e5ten \u00e5 ta vare p\u00e5 tr\u00e6rne er \u00e5 unng\u00e5 tiltak i rotsone Tr\u00e6r som st\u00e5r i bymilj\u00f8 b\u00e6rer ofte preg av at det er blitt utf\u00f8rt arbeid i rotsone, lite plass til r\u00f8tter og gjentatt beskj\u00e6ring av krone. Tr\u00e6r er ogs\u00e5 tilpassningsdyktige og klarer \u00e5 utvikle finr\u00f8tter og tilpasse seg milj\u00f8et rundt, selv med endringer opp gjennom \u00e5rene. De groverer fester\u00f8ttene derimot vil treet ha problemer med \u00e5 etablere p\u00e5 nytt. Disse har treet brukt hele sin levetid p\u00e5 \u00e5 etablere. Fjernes disse vil det kunne bli et risikotre i v\u00e6rste fall vil treet d\u00f8 evt rotvelte p\u00e5 sikt.Uansett vil drastiske inngrep i rotsonen f\u00f8re til kortere levetid p\u00e5 treet. Rotsonen p\u00e5 treet blir i en helt teoretisk fremstilling delt i tre soner. I virkleigheten kan det avike fra illustrasjon da r\u00f8ttene vokser der det er best tilgang p\u00e5 n\u00e6ring vann og oksygen. Som vist p\u00e5 illustrasjonsbilde er de delt opp i total rotsone som kan strekke seg opp til 5 x kronediameter. Dryppsonen ogs\u00e5 kalt kritisk rotsone og Rotplatesonen. N\u00e5r det gjelder graving i rotsonen b\u00f8r det ikke graves innenfor dryppsonen/kritisk rotsone. N\u00e5r tr\u00e6r st\u00e5r samlet tett vil tr\u00e6rne som st\u00e5r i kanten v\u00e6re de som er mest robust og har sterkeste r\u00f8tter da de har tatt imot vinden som kanttre. Tr\u00e6rne innenenfor har mer fokus p\u00e5 h\u00f8ydevekst og trenger ikke de sterke r\u00f8ttene for \u00e5 holde imot vinden. N\u00e5r kantr\u00e6r fjernes fra et bestand vil risikoen for rotvelt p\u00e5 tr\u00e6rne i midten \u00f8kes betraktelig. VURDERINGEN Ut fra befaring p\u00e5 stedet, erfaring fra lignende prosjekter ser vi her at det blir graving og sprenging innafor det som blir betegnet som dryppsone/ kritisk rotsone. Her vil det bli gravd av fester\u00f8tter og finr\u00f8tter s\u00e5 n\u00e6rt stammen som arbeidene m\u00e5 utf\u00f8res i henhold til tegning. Sprengning f\u00f8rer ogs\u00e5 til ustabile masser under treet og kan i verste fall f\u00f8re til rotvelt. Graving i rotsonen vil mest sannsynlig f\u00f8re til en r\u00e5teinngang i rotsonen. Dette gj\u00f8r at n\u00e5r man dekker til roten igjen, har man lagd en stor inngang til r\u00e5te samt fjernet mye av treets mulighet til \u00e5 ta til seg n\u00e6ring via r\u00f8ttene. Dette f\u00f8rer til at treet f\u00e5r mindre overskuddsenergi til \u00e5 lege skadene. Derfor st\u00f8rre fare for at r\u00e5ten sprer seg i rotsonen. I dette tilfellet er tr\u00e6rne som skal bevares for n\u00e6rt opp til bygget som er godkjent. Det er ikke anbefalt tiltak innenfor dryppsonen p\u00e5 treet (se illustrasjon over) n\u00e5r tr\u00e6r skal bevares. Dette gjelder b\u00e5de bolig, mur og innkj\u00f8rsel i denne saken. Det har blitt fjernet tr\u00e6r som st\u00e5r inntil de tr\u00e6rne som skal tas vare p\u00e5 for \u00e5 f\u00e5 gravd ut tomten til huset. Disse tr\u00e6rne har fungert som en enhet og kanttr\u00e6rne er blitt fjernet. Dette f\u00f8rer til at tr\u00e6rne som st\u00e5r igjen blir utsatt for vind fra en retning som har f\u00f8r v\u00e6rt beskyttet fra et annet tre. Tr\u00e6r utvikler r\u00f8tter for \u00e5 holde seg fast (fester\u00f8tter) etter behov. S\u00e5 n\u00e5r det f\u00f8r har st\u00e5tt beskyttet har det ikke trengt like sterke r\u00f8tter som kanttr\u00e6rne. N\u00e5r dette n\u00e5 endres plutselig, er tr\u00e6rne mer utsatt for rotvelt. Konklusjon: Det blir konkludert med at tre nr 4, 9,10,11,13 og 19 etter slik de er tegnet inn ikke har v\u00e6rt realistisk og kunne ta vare p\u00e5 slik bygget er tegnet. Gravingen og sprengingen skjer for n\u00e6rt inn til rotsonen. Dette f\u00f8rer til for store skader p\u00e5 tr\u00e6rne slik at de med tiden vil bli en stor risiko. Tr\u00e6rne ville etter v\u00e5r vurdering, ikke kunne blitt st\u00e5ende, uavhengig av tiltak i forkant. N\u00f8dvendig graving p\u00e5 tomten for \u00e5 bygge i henhold til byggetillatelse, vil gripe inn i den kritiske rotsonen til disse tr\u00e6rne. Det vil videre medf\u00f8re at disse tr\u00e6rne vil bli ustabile og utgj\u00f8re en risiko, b\u00e5de for boligen som er under oppf\u00f8ring, og omkringliggende eiendommer. Vurderingen er utf\u00f8rt av Aaseb\u00f8 Trepleie V/ Bj\u00f8rnar Aaseb\u00f8. Daglig leder og eier. ETW og TRAQ sertifisert arborist Innm\u00e5lte tr\u00e6r p\u00e5 tomten f\u00f8r utbygging: Situasjonsplan godkjent i rammetillatelse: "
}