{
  "dokument_id": "e00d7705-f7c2-57cc-9124-2334d06448cb",
  "doc_type": "case_minutes",
  "kommune": 4601,
  "tittel": "Saksprotokoll UMBY, 13032025, Sak 61/25, \u00c5rstad, Gnr. 160, Bnr. 654 mfl., Slettemarken, sykehjem, detaljreguleringsplan, planID: 66420000, 2.gangsbehandling",
  "url": "https://bergen.kommune.no/politikere-utvalg/api/fil/bk360/12327927/Innstilling-vedtak-Arstad-Gnr-160-Bnr-654-mfl-Slettemarken-sykehjem-detaljreguleringsplan-planID-66420000-2-gangsbehandling",
  "tekst": "\u00c5rstad, Gnr. 160, Bnr. 654 mfl., Slettemarken, sykehjem, detaljreguleringsplan, planID: 66420000, 2.gangsbehandling Utvalg for milj\u00f8 og byutvikling behandlet saken i m\u00f8tet 13.03.2025 sak 61/25 og avga f\u00f8lgende innstilling: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. \u00c5rstad, Gnr. 160, Bnr. 654 mfl., Slettemarken sykehjem, Reguleringsplan, arealplan- ID 66420000 vist p\u00e5 plankart, sist datert 25.09.2024. B. Tilh\u00f8rende reguleringsbestemmelser, sist datert 12.11.2024, med f\u00f8lgende endringer: a) \u00a7 3.1.4.13 andre setning endres til: \u00abBeboerfl\u00f8yene skal ha yttervegg med pusset fasade.\u00bb b) \u00a7 3.1.4.13 f\u00f8rste setning endres til: \u00abByggets hovedkonstruksjon skal v\u00e6re av massiv tre. Det tillates bruk av andre materialer i hovedkonstruksjonen dersom det kan dokumenteres at disse har tilsvarende eller mindre klimagassavtrykk enn massiv tre.\u00bb c) \u00a7 3.1.4.19 endres til: \u00abDet skal gjennomf\u00f8res tiltak for \u00e5 forebygge u\u00f8nsket opphold i \u00f8konomig\u00e5rden. Plassering av vinduer skal i st\u00f8rst mulig grad bidra til sosial kontroll. Formingsveilederen skal legges til grunn ved valg av l\u00f8sninger.\u00bb 2. Bestemmelser skal oppdateres f\u00f8r kunngj\u00f8ring av bystyrets vedtak. Utvalg for milj\u00f8 og byutviklings behandling F\u00f8lgende representanter tok ordet: Lise H\u00e6reid Rams\u00f8y (H), Reidar Staalesen (A), Grete Line Simonsen (V), Andreas Madsen Berg (SV), Endre Buanes (barn og unges representant), Merknader fremsatt i utvalget: Andreas Madsen Berg (SV) fremsatte p\u00e5 vegne av SV f\u00f8lgende merknad: Bystyret ber byr\u00e5det vurdere om en b\u00f8r utvide boligsone for parkering i omr\u00e5det. Grete Line Simonsen (V) fremsatte p\u00e5 vegne av V f\u00f8lgende merknad: Bystyret understreket viktigheten at tiltak og utforming som legger til rette for m\u00f8ter mellom nabolaget og beboere. Dette gjelder overgangen mellom parken, lekeplassen, uteomr\u00e5det og de beplantede arealer med mer som bystyret forutsetter f\u00f8lges opp i videre prosess mot byggesak. Chris J\u00f8rgen Knudsen R\u00f8dland (H) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende merknad: Merknad 1 Parkeringsdekningen m\u00e5 \u00f8kes, b\u00e5de for HC og vanlig parkering Merknad 2 Fremtidige klimanormer m\u00e5 ogs\u00e5 inkludere relevante punkter i forhold til lovverk og rettigheter p\u00e5 de punktene den omtaler, f.eks. ved analysering av parkering m\u00e5 HCparkering ogs\u00e5 beskrives. Chris J\u00f8rgen Knudsen R\u00f8dland (H) fremsatte p\u00e5 vegne av Eldrer\u00e5det f\u00f8lgende merknad: Parkeringsplassene som er satt av til korte stopp b\u00f8r f\u00e5 en tidsgrense p\u00e5 minst en halv time, slik at det er mulig \u00e5 f\u00f8lge en beboer opp til eget rom. Votering: Innstillingen punkt 1 og 2, minus punkt 1 B c, ble tiltr\u00e5dt enstemmig. Innstillingen punkt 1 B c, ble tiltr\u00e5dt med 11 stemmer (H, FrP, MDG, BL, V, INP, Sp). Merknad fra SV, fremsatt av Andreas Madsen Berg (SV), fikk 4 stemmer (SV, MDG, R). Merknad fra V, fremsatt av Grete Line Simonsen (V) fikk 8 stemmer (A, SV, MDG, V, R). Merknad fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H), fikk 0 stemmer. Merknad fra Eldrer\u00e5det, fremsatt av Chris J\u00f8rgen Knudsen R\u00f8dland (H), fikk 3 stemmer (SV, R). Byr\u00e5det behandlet saken i m\u00f8tet 20.02.2025 sak 35/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}