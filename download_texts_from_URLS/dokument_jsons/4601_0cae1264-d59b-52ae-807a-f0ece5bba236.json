{
  "dokument_id": "0cae1264-d59b-52ae-807a-f0ece5bba236",
  "doc_type": "case_attachment",
  "kommune": 4601,
  "tittel": "Fagnotat av 28. oktober 2024 - Fritak for eiendomsskatt 2025 for enkelteiendommer etter eiendomsskattelovens \u00a7 7 og Bergen kommunes eiendomsskattevedtekter pkt. 2",
  "url": "https://bergen.kommune.no/politikere-utvalg/api/fil/bk360/10588467/Fagnotat-av-28-oktober-2024-Fritak-for-eiendomsskatt-2025-for-enkelteiendommer-etter-eiendomsskattelovens-7-og-Bergen-kommunes-eiendomsskattevedtekter-pkt-2",
  "tekst": " Til Fagnotat Seksjon for strategisk eiendomsforvaltning V\u00e5r referanse: 2024/93865-1 Saksbehandler: Tonje Knutsen Fra Dato: 31. oktober 2024 Ansattservice Fagnotat av 3. september 2024 \u2013 nye s\u00f8knader om fritak for eiendomsskatt \u00a7 7 Hva saken gjelder: Vurdering av nye fritakss\u00f8knader etter eiendomsskatteloven \u00a7\u00a7 7a og 7b for 2024 og 2025. Eiendomsskattekontoret legger med dette frem forslag til vedtak om fritak for eiendomsskatt p\u00e5 enkelt eiendommer i samsvar med eiendomsskatteloven \u00a7 7 og Bergen kommunes eiendomsskattevedtekter pkt. 2. Bystyrets vedtakskompetanse Bystyret st\u00e5r i utgangspunktet fritt til \u00e5 avgj\u00f8re om det skal innvilges fritak etter eiendomsskatteloven \u00a7 7, jf. \u201ckan\u201d. Bystyret kan velge mellom helt eller delvis fritak for eiendomsskatten. Det er viktig \u00e5 ha oppmerksomhet p\u00e5 likhetsprinsippet, slik at usaklig forskjellsbehandling unng\u00e5s. Fritaksvedtak gjelder i utgangspunktet for ett \u00e5r av gangen, jf. eiendomsskatteloven \u00a7 10 som omhandler fastsetting av skattesats og regler for utskrivning av eiendomsskatten. Fritak for eiendomsskatt er enkeltvedtak som behandles i Bystyret etter s\u00f8knad fra den enkelte /hjemmelshaver. Gjeldende s\u00f8knadsfrist og saksbehandlingsregler kommer frem av Vedtekter for eiendomsskatt pkt. 2 , sist revidert av bystyret i november 2022 sak 319/22. Vedtektene pkt.2: Kommunestyret vedtar om det skal gis fritak for eiendommer som nevnt i \u00a7 7 a og b. Det gis ikke fritak for eiendomsskatt etter eiendomsskatteloven \u00a7 7 c, d, og e. S\u00f8knad om fritak for eiendomsskatt m\u00e5 v\u00e6re kommunen i hende senest den 1.november \u00e5ret forut for det skatte\u00e5r s\u00f8knaden gjelder for. Bystyret vedtar \u00e5rlig hvilke eiendommer som f\u00e5r innvilget fritak. Eiendomsskattekontoret legger frem egen liste som vedlegg i tilknytning til det \u00e5rlige skattevedtaket. Fritak etter Eiendomsskatteloven \u00a7 7a: \u2013 Kan bare gis fritak for eiendommer som eies av en stiftelse eller en organisasjon som tar sikte p\u00e5 \u00e5 gagne en kommune, et fylke eller staten. \u00abFritak vil s\u00e6rlig v\u00e6re aktuelt for f\u00f8lgende type eiendommer s\u00e5 langt eiendommene ikke benyttes til kommersiell virksomhet: \u2010 Helsetjenester \u2010 Sosialt arbeid \u2010 Utdanning \u2010 Barnehager \u2010 Idrett \u2010 Kultur 1 \u2010 Samfunns\u2010 og bydels/menighetshus \u2010 Studentboliger \u2010 Eiendommer og bygg eid av tros- og livssynsorganisasjoner og som benyttes i henhold til organisasjonens form\u00e5l \u2010 Arbeid for interessene til personer med psykiske og fysiske helseutfordringer\u00bb Bystyrets praksis p\u00e5 omr\u00e5det er at nevnte tjenester vil kunne f\u00e5 fritak for eiendomsskatt s\u00e5 sant det ikke drives kommersiell virksomhet eller utleievirksomhet. Blant annet gis det ikke fritak for organisasjoners utleievirksomhet. Videre angir eiendomsskattevedtektene for hvilke bygg som kan fritas etter eiendomsskatteloven \u00a7 7b og har begrenset dette til \u00e5 gjelde \u00abBygg eller deler av bygg som har et endelig fredningsvedtak etter kulturminnelovens bestemmelser.\u00bb Det er kun bygg eller deler av bygg som med et vedtak hjemlet i kulturminneloven som innvilges fritak. Regelverket er satt av hensyn til likebehandlingsprinsippet. Hjemmelshavere som innvilges fritak for eiendomsskatt plikter \u00e5 melde fra ved endringer av eierforhold eller dersom bruk av eiendommen endres p\u00e5 en m\u00e5te som kan p\u00e5virke vurderingen av gjeldende fritaksvedtak. Ved endring m\u00e5 fritaket vurderes p\u00e5 nytt. Fra 2024 er praksis endret til at det \u00e5rlig fremlegges en samlet sak om fritak for eiendomsskatt der nye s\u00f8knader eksplisitt behandles med forslag til vedtak, mens tidligere vedtak f\u00f8lger behandlingen av eiendomsskattevedtaket i desember hvert \u00e5r. Nye s\u00f8knader om fritak etter \u00a7 7 a og b Etter forrige s\u00f8knadsfrist 1. november 2023 har eiendomsskattekontoret mottatt nye s\u00f8knader om fritak for eiendomsskatt fra f\u00f8lgende eiendommer: Universitetet i Bergen s\u00f8ker fritak etter \u00a7 7a for eiendommen med gnr 164 bnr 624, 627 og 1151 Christies gate 18 for ombygget administrasjonsareal til studentaktiviteter. Universitetet i Bergen s\u00f8ker ogs\u00e5 fritak etter \u00a7 7a for eiendom med gnr 166 bnr 1143 i Kalfarveien 59 for studentbarnehage. Saken innkom som en klage og behandles som en s\u00f8knad om fritak. Studentsamskipnaden p\u00e5 Vestlandet s\u00f8ker fritak etter \u00a77a for eiendom med gnr 12 bnr 249 i Fantoftveien 14, for resterende n\u00e6ringsareal p\u00e5 eiendom som ellers har delvis fritak fra tidligere. Saken innkom som en henvendelse og behandles som en s\u00f8knad om fritak. Studentsamskipnaden p\u00e5 Vestlandet har i 2024 overtatt kommunal eiendom med gnr 158 bnr 610 i Lotheveien 2-20 med form\u00e5l \u00e5 bli til studentboliger i 2025. Etter oppdateringer fra offentlig register om hjemmelshaver fremsettes forslaget om fritak fra eiendomsskattekontoret med bakgrunn i at form\u00e5let tilsvarer andre eiendommer med studentboliger som har innvilget fritak etter eiendomsskatteloven \u00a7 7a. Norges Blindeforbund Hordaland s\u00f8ker fritak \u00a7 7a for eiendomsseksjon med gnr 165 bnr 231 snr 3 i Lille Markeveien 18, stiftelsens m\u00f8telokaler. Menbere Leul St. Michael Ethiopiske Ortodokse Tewahedo Menighet i Bergen s\u00f8ker fritak etter\u00a7 7a for eiendom med gnr 77 bnr 35 Bontveitvegen 30. 2 B\u00f8nes Vest Grendahus SA s\u00f8ker fritak for eiendommen med gnr 21 bnr 1214 i V\u00e5kleivskogen 160 etter \u00a7 7a for samvirketforetakets utleie til barnehage. A. Misje/ G. Sveen s\u00f8ker fritak etter \u00a7 7b for boligeiendom med verneverdi p\u00e5 gnr 158 bnr 468 i L\u00f8vstakkveien 34a. Fagetatens vurdering: Eiendomsskattekontoret har foretatt en gjennomgang av innkommende s\u00f8knader om fritak. Fritakene er vurdert opp mot gjeldende regelverk og n\u00e5v\u00e6rende status p\u00e5 den enkelte eiendom. For s\u00f8knader etter \u00a7 7 a gj\u00f8res en vurdering av eiers form\u00e5l og vedtekter, bruken av eiendommen, eventuell utleie og kommersiell virksomhet, og om det drives en allmennyttig virksomhet som er til fordel for kommune, fylket eller staten. For s\u00f8knader etter \u00a7 7 b er det avgj\u00f8rende om bygg p\u00e5 eiendommen er fredet etter kulturminnelovens bestemmelser. I henhold til eiendomsskattevedtektene gis det kun fritak for historisk verdi for fredede bygg. Nye s\u00f8knader etter \u00a7 7a Universitetet I Bergen s\u00f8ker om fritak for eiendomsskatt etter esktl. \u00a7 7a for gnr 164 bnr 624, 627 og 1151 med adresse Christies gate 18. S\u00f8knaden er sendt inn den 11.04.2024 som en klage p\u00e5 takst men det er avklart at det gjelder fritakss\u00f8knad. Eiendommen har tidligere v\u00e6rt administrasjonsbygning men har n\u00e5 gjennomg\u00e5tt en ombygging hvor deler av arealet \u2013 ca. 40 % av bygningen har endret status fra administrasjon til studentorganisasjoners aktiviteter. Det vises til Bystyrets vedtak i Bergen kommunes \u00abTemaplan for studenter\u00bb i sak 204/23 med uttale i merknads form at kommunen vil bidra positivt til studentorganisasjonenes aktiviteter. Det foresl\u00e5s derfor en justering av eiendomsskatten i henhold til endret bruk. Hele eiendommen har en samlet takst p\u00e5 43 164 000 kroner og eiendomsskatt p\u00e5 215 820 kroner. Et 40% fritak vil utgj\u00f8re 86 328 kroner i lavere eiendomsskatteinntekter til kommunen. Universitetet i Bergen s\u00f8ker fritak etter \u00a77a for eiendom med gnr 166 bnr 1143 i Kalfarveien 59. S\u00f8knaden er mottatt den 10.04.2024 som en klage p\u00e5 takst, men det er avklart at det gjelder fritakss\u00f8knad. Eiendommen benyttes i sin helhet til barnehage som driftes av Studentsamskipnaden p\u00e5 Vestlandet. Studentskipnadens oppgaver er \u00e5 \u00abta seg av studentenes velferdsbehov ved det enkelte l\u00e6rested\u00bb, jf. studentsamskipnadsloven \u00a7 3. Organisasjonen skal sammen med utdanningsinstitusjonene legge til rette for godt studentmilj\u00f8 og l\u00e6ringsmilj\u00f8. Sammen har f\u00f8lgelig ikke \u00f8konomisk overskudd som form\u00e5l. Universitetet i Bergen har tidligere s\u00f8kt og f\u00e5tt innvilget fritak for \u00f8vrige studentbarnehager, og det anbefales fullt fritak for Kalfarveien barnehage. Dette f\u00f8lger ogs\u00e5 punkt 2 i eiendomsskattevedtektene og kan ytterligere underst\u00f8ttes av kommunens temaplan for studenter og studentvelferd. Eiendommen har en skattetakst i 2024 p\u00e5 12 042 000 kroner og et fritak vil utgj\u00f8re 60 210 kroner i lavere eiendomsskatteinntekter til kommunen. Studentsamskipnaden p\u00e5 Vestlandet har den 13. november i 2023 sendt en henvendelse til eiendomsskattekontoret med sp\u00f8rsm\u00e5l om s\u00f8ker fritak etter \u00a77a for eiendom med gnr 12 bnr 249 i Fantoftveien 14, for det resterende arealet p\u00e5 eiendom som har delvis fritak fra tidligere. Eiendommen best\u00e5r for det meste av areal til studentboliger med innvilget fritak for eiendomsskatt fra tidligere. Fritaksgraden for denne eiendommen er blitt endret over tid i 3 henhold til endret bruk av arealet. Universitetet argumenterer for at det b\u00f8r innvilges fritak fordi det resterende arealet har direkte tilknytning til drift av arealet som har fritak. Kommunen har praktisert at administrasjonsareal ikke f\u00e5r fritak etter \u00a7 7 a selv om eiendommen ellers oppfyller kriterier for fritak etter \u00a7 7a. Ettersom denne delen av eiendommen kun utgj\u00f8r 2% av det totale arealet, anbefaler eiendomsskattekontoret at det innvilges fritak ogs\u00e5 for administrasjons- og verkstedsdelen. Skattetaksten p\u00e5 denne delen av eiendommen utgj\u00f8r 14 752 000 kroner og et fritak vil utgj\u00f8re 73 760 kroner i lavere eiendomsskatteinntekter for kommunen. Med bakgrunn i at s\u00f8knaden ble mottatt i november 2023, anbefales det at et fritak f\u00e5r virkning fra 01.01.2024. Studentsamskipnaden p\u00e5 Vestlandet har i 2024 overtatt eiendom med gnr 158 bnr 610 i Lotheveien 2-20 som skal bli studentboliger i 2025. Eiendommen har tidligere v\u00e6rt i kommunalt eie og fritatt for eiendomsskatt etter \u00a7 5. I henhold til studentmeldingen for Bergen kommune og tidligere vedtak i sak 87/19 med fritak for tilsvarende studentboliger, foresl\u00e5s det at eiendommen fritas i sin helhet etter esktl. \u00a7 7a. Eiendommen har en sjablontakst p\u00e5 116 676 000 men den kommunalt eide eiendommen har ikke v\u00e6rt ilagt eiendomsskatt tidligere. Et fritak har ingen \u00f8konomiske konsekvenser for kommunens eiendomsskatteinntekter. Norges Blindeforbund Hordaland har den 09.01.2024 s\u00f8kt om fritak for eiendomsskatt etter esktl. \u00a7 7a for eiendom med gnr 165 bnr 231 snr 3. Eiendommen er en nyervervet eierseksjon fra november 2023 i Lille Markeveien 18, og er lokallagets m\u00f8telokaler. Norges Blindeforbund Hordaland er en service- og interesseorganisasjon for blinde og svaksynte. Det drives med informasjonsarbeid og aktiviteter p\u00e5 ideelt grunnlag rettet spesielt mot blinde og svaksynte. Som lokallag av Norges Blindeforbundet og vedtektsfestet at et eventuelt overskudd faller tilbake til forbundet og at forbundets aktiviteter, kan det ansees som til gagn for kommunen, fylket eller staten. Hovedorganisasjonsleddet er innvilget tilsvarende fritak fra tidligere med referanse til bystyrets behandling i sak 12-1/19. Det anbefales at lokallaget ogs\u00e5 innvilges fritak. Eiendomsseksjonen har en skattetakst p\u00e5 3 136 000 og et fritak vil utgj\u00f8re 15 680 kroner i lavere eiendomsskatteinntekter til kommunen. Med bakgrunn i at s\u00f8knaden kom inn f\u00f8r eiendomsskatten 2024 ble skrevet ut, anbefales det at et fritak f\u00e5r virkning fra 01.01.2024. Menbere Leul St. Michael Ethiopiske Ortodokse Tewahedo Menighet i Bergen s\u00f8ker fritak etter\u00a7 7a for eiendom med gnr 77 bnr 35 Bontveitvegen 30. Eiendommen ble anskaffet i august 21024 og skal benyttes i sin helhet til trossamfunnets aktiviteter, fortrinnsvis gudstjenester. Tidligere eier \u00abGodt H\u00e5p\u00bb har hatt fritak for eiendomsskatt etter \u00a7 5c for kirker. Eiendommen har takstberegning p\u00e5 5 779 000 kroner, men det er ikke innkrevet eiendomsskatt p\u00e5 grunn av tidligere fritaksvedtak. Menigheten som n\u00e5 s\u00f8ker fritak overtok eiendommen i august 2024, hvor det fremkommer at eiendommen skal benyttes i henhold til organisasjonens form\u00e5l. En videref\u00f8ring av fritak p\u00e5 eiendommen har ingen \u00f8konomiske konsekvenser for kommunens eiendomsskatteinntekter. B\u00f8nes Vest Grendahus SA s\u00f8ker fritak for eiendomsskatt etter \u00a7 7a for eiendom med gnr 21 bnr 1214 i V\u00e5kleivskogen 160. Eiendommen har en skattetakst p\u00e5 kroner 2 057 000 og eiendomsskatt 2024 p\u00e5 10 285 kroner. Grendahuset leier ut lokaler til lokal barnehage, og begrunner s\u00f8knaden med at utleien er p\u00e5 non profit-basis uten \u00f8konomiske motiv verken for barnehagen eller for grendahuset. I vedtektsfestet form\u00e5l har samvirkeforetaket som hovedaktivitet \u00e5 leie ut egen eller leid eiendom og \u00abErverve tomten gnr 21, bnr 1214 p\u00e5 B\u00f8nes i Fana for \u00e5 reise og drive et grendahus for \u00e5 skaffe omr\u00e5det et samlingssted med rom for barnehage, barnepark, barne- og 4 ungdomsaktiviteter, kultur- aktiviteter, eldretreff, trimaktiviteter, fester og andre tilsvarende aktiviteter og arrangementer. Anlegge ballbane, lekeplass eller andre bygg som skal brukes til felles form\u00e5l for andelseierne.\u00bb Barnehagen er et tilbud til familier i lokalmilj\u00f8et, og bidrar til liv i nabolaget. I utgangspunktet er utleien til gagn for n\u00e6rmilj\u00f8ets barnehage og dermed beboerne og deres barn. Imidlertid omfattes ikke utleievirksomhet av kriteriene for fritak i henhold til eiendomsskattevedtektene og bystyrets praksis der andre tilsvarende tilfeller har f\u00e5tt avslag p\u00e5 fritak med bakgrunn i at hovedvirksomheten er utleie. Av hensyn til likebehandling av sammenlignbare eiendommer anbefales det ikke \u00e5 innvilge fritak etter esktl. \u00a7 7a. Ny s\u00f8knad etter \u00a7 7 b for 2025: Alexander Mjelde/ Guro Sveen s\u00f8ker fritak for eiendomsskatt etter esktl. \u00a7 7b \u00abhistorisk verde\u00bb for eiendommen med gnr 158 bnr 468 L\u00f8vstakkveien 34 A. Boligen har en fastsatt boligverdi fra Skatteetaten p\u00e5 6 748 000 kroner og i 2024 utgj\u00f8r eiendomsskatten 10 331 kroner. Sveitservillaen er det gamle hovedhuset til Ny-Krohnborg G\u00e5rd og angitt bygget i 1908. Det finnes en uttalelse fra byantikvaren om eiendommens betydning i lokalmilj\u00f8et fra sin tid. I henhold til eiendomsskattevedtektene punkt 2 innvilges det kun fritak for eiendomsskatt for eiendommer med et endelig fredningsvedtak etter kulturminneloven. Med bakgrunn i at oms\u00f8kte eiendom er ikke vedtaksfredet, samt hensynet til likebehandling av sammenlignbare eiendommer anbefales det ikke \u00e5 innvilge fritak etter esktl. \u00a7 7b. \u00d8konomiske konsekvenser: Foresl\u00e5tte fritak for eiendomsskatt utgj\u00f8r samlet 89 440 kroner i reduserte eiendomsskatteinntekter for 2024, og foresl\u00e5tte fritak for 2025 utgj\u00f8r 146 538 kroner i reduserte eiendomsskattevedtekter. Grunnlaget tar utgangspunkt i eiendomsskattevedtak for 2024. Fagetatens anbefaling: 1. Med bakgrunn i overnevnte saksfremstilling foresl\u00e5r Eiendomsskattekontoret vedtak som f\u00f8lger: a) Universitetet i Bergens eiendom med gnr 164 bnr 624, 627 og 1151 Christies gate 18 anbefales 40% fritak etter \u00a7 7a for eiendomsskatt med virkning fra 1.1.2025. b) UiB sin eiendom med gnr 166 bnr 1143 Kalfarveien 59 anbefales fullt fritak for eiendomsskatt \u00a77a med virkning fra 1.1.2025. c) Studentsamskipnadens eiendom med gnr 12 bnr 249 i Fantoftveien 14 anbefales fullt fritak etter \u00a7 7a med virkning fra 01.01.2024. d) Studentsamskipnadens eiendom med gnr 158 bnr 610 i Lotheveien 2-20 anbefales fullt fritak etter \u00a7 7a med virkning fra 01.01.2024. e) Norges Blindeforbund Hordalands eierseksjon med gnr 165 bnr 231 snr 3 i Lille Markeveien 18 anbefales fullt fritak etter \u00a7 7a for m\u00f8telokaler med virkning fra 01.01.2024. 5 f) Menbere Leul St. Michael Ethiopiske Ortodokse Tewahedo Menighet i Bergens eiendom med gnr 77 bnr 35 Bontveitvegen 30 anbefales videref\u00f8ring av fullt fritak etter \u00a7 7a. g) B\u00f8nes Vest Grendahus SA s eiendom med gnr 21 bnr 1214 i V\u00e5kleivskogen 160 anbefales avslag p\u00e5 s\u00f8knad om fritak for eiendomsskatt etter \u00a7 7a for samvirkeforetakets utleievirksomhet. h) G. Sveen og A. Misjes eiendom med gnr 158 bnr 468 i L\u00f8vstakkveien 34a anbefales avslag p\u00e5 s\u00f8knad om fritak etter 7b for bolighus. 2. Fritak for eiendomsskatt gjelder for ett \u00e5r av gangen. Dersom en eiendom blir solgt, utleid eller tatt i bruk til annet form\u00e5l enn i s\u00f8knaden, eller vilk\u00e5rene for fritak for eiendomsskatt p\u00e5 andre m\u00e5ter ikke oppfylles, skal fritaket for eiendomsskatt opph\u00f8re. Ansattservice - \u00d8konomitjenester Tonje Knutsen Jan Tenold saksbehandler Direkt\u00f8r Dokumentet er godkjent elektronisk. Vedlegg: 1) UiB S\u00f8knad om fritak \u00a77a for eiendomsskatt gnr 164 bnr 624, 627 og 1151 2) UiB S\u00f8knad om fritak \u00a77a for eiendomsskatt gnr 166 bnr 1143 Kalfarveien barnehage 3) Studentsamskipnaden p\u00e5 Vestlandet S\u00f8knad om utvidet fritak for eiendomsskatt \u00a77a \u2013 gnr 12 bnr 249 4) Norges Blindeforbund Hordaland S\u00f8knad om fritak for eiendomsskatt \u00a77a \u2013 gnr 165 bnr 231 snr 3 5) Menbere Leul St. Michael Ethiopisk Ortodokse Kirke s\u00f8knad om fritak for eiendomsskatt \u00a77a - gnr 77 bnr 35 6) B\u00f8nes Vest Grendahus SA S\u00f8knad om fritak for eiendomsskatt \u00a7 7a for utleie til barnehage - gnr 21 bnr 1214 7) Misje/Sveen S\u00f8knad om fritak for eiendomsskatt \u00a77b - L\u00f8bergsveien 34a gnr 158 bnr 468 6 "
}