{
  "dokument_id": "af9181f0-2893-5ada-996e-f9df14f74d4e",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Forh\u00e5ndskonferanse - Utvalg for milj\u00f8 og byutvikling - Innsendt-",
  "url": "https://bergen.kommune.no/politikere-utvalg/api/fil/bk360/12670075/Svar-pa-skriftlig-sporsmal-fra-Ingrid-Nergaard-Fjeldstad-V-om-Forhandskonferanse-Utvalg-for-miljo-og-byutvikling-Innsendt-",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/164750-3 Saksbehandler: Malene Nesse Gr\u00f8nningen Fra Dato: 14. mai 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Forh\u00e5ndskonferanse - Utvalg for milj\u00f8 og byutvikling - Innsendt: 2.5.2025 P\u00e5 fagdagen til UMBY ble det hevdet at antall forh\u00e5ndkonferanser var g\u00e5tt ned etter gebyret \u00f8kte. Sp\u00f8rsm\u00e5l til byr\u00e5den: Hva er tallene p\u00e5 nedgangen og vurderer byr\u00e5den \u00e5 gj\u00f8re endringer i gebyrene for at flere velger forh\u00e5ndskonferanse? Svar fra byr\u00e5den: Byr\u00e5den har v\u00e6rt i kontakt med Plan- og bygningsetaten, som har sammenlignet antall forh\u00e5ndskonferanse mellom januar, februar og mars 2024 med de samme m\u00e5nedene i 2025 og har disse tallene: 2024: 129 forh\u00e5ndskonferanser 2025: 57 forh\u00e5ndskonferanser PBE hadde ogs\u00e5 tidsstudier p\u00e5 blant annet forh\u00e5ndskonferanser i 2023 og 2024. Det ble da avdekket at prisen p\u00e5 forh\u00e5ndskonferanser m\u00e5tte \u00f8kes i tr\u00e5d med tidsbruken tidsstudiene viste, fordi byggesak er 100% selvfinansiert. I forbindelse med at man ser at det i enkelte forh\u00e5ndskonferanser brukes mindre tid, har PBE foresl\u00e5tt i forslag til ny gebyrforskrift for 2026 \u00e5 legge inn en ny artikkel for \u00abmindre\u00bb byggesaker. Det vil si tiltak uten ansvarlige foretak, samt eneboliger (inklusiv sekund\u00e6rleilighet). Dette gjelder b\u00e5de nybygg og endringer p\u00e5 eksisterende byggverk. Prisen vil v\u00e6re ca. 50% i forhold til st\u00f8rre tiltak. Dette forslaget vil v\u00e6re tiln\u00e6rmet likt det Oslo og Trondheim kommune har. Eivind N\u00e6vdal-Bolstad \u2013 Byr\u00e5d for byutvikling Dokumentet er godkjent elektronisk. "
}