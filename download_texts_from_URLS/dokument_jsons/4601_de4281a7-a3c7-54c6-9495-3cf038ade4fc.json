{
  "dokument_id": "de4281a7-a3c7-54c6-9495-3cf038ade4fc",
  "doc_type": "case_presentation",
  "kommune": 4601,
  "tittel": "Oppstartssak for arkitekturveileder for Bergen\n",
  "url": "https://bergen.kommune.no/politikere-utvalg/api/fil/bk360/11900553/Framstilling-Oppstartssak-for-arkitekturveileder-for-Bergen-",
  "tekst": " Kommunalt r\u00e5d for personer med funksjonsnedsettelse/Ungdomsr\u00e5det/Eldrer\u00e5det Saksframstilling V\u00e5r referanse: 2025/05090-1 Saksbehandler: Ragnhild Hvoslef Kr\u00fcger Oppstartssak for arkitekturveileder for Bergen Hva saken gjelder: Byr\u00e5d for byutvikling har lagt frem oppstartssak om utarbeidelse av en arkitekturveileder for Bergen. Veilederen skal gi f\u00f8ringer b\u00e5de for de som skal bygge og for kommunens saksbehandlere. Veilederen skal f\u00f8lge opp og konkretisere Arkitekturstrategi for Bergen som ble vedtatt i 2019. Arkitekturstrategien ligger her Bergen kommune - Arkitektur- og byformingsstrategien for Bergen, Arkitektur+ Kommunalt r\u00e5d for funksjonshemmede behandlet arkitekturstrategien i m\u00f8te 28. mai 2019 og sendte f\u00f8lgende innspill KRFF etterlyser et st\u00f8rre fokus p\u00e5 universell utforming i denne planen. Vi har tidligere hatt m\u00f8ter med byarkitekten og er overrasket over at den positive holdningen hun der viste til universell utforming ikke gjenspeiler seg i planen. Det er nevnt bare ett sted, under punkt 6 Sosialt b\u00e6rekraftige nabolag. KRFF mener at det burde v\u00e6re et av hovedpunktene i strategien. Det er flere punkter i strategien, som kan tolkes som at de viser til universell utforming, men der det ikke eksplisitt er nevnt. KRFF mener av erfaring at universell utforming b\u00f8r v\u00e6re eksplisitt for \u00e5 bli husket. \u00abG\u00e5byen Bergen\u00bb er et godt og viktig m\u00e5l. Men hvilke hensyn gj\u00f8r man for de som trenger bilen for \u00e5 klare seg i hverdagen. KRFF er enig i at vakker er et viktig m\u00e5l, men det er sentralt for \u00e5 skape vakker arkitektur at man planlegger med universell utforming for \u00e5 unng\u00e5 at det m\u00e5 komme ombygginger i etterkant, som ikke \u00f8ker estetikken. Man skal \u00abutvise omsorg for byggenes f\u00f8rsteetasjer\u00bb, men KRFF mener at man ogs\u00e5 burde utvise omsorg for byens befolkning. R\u00e5dene kan velge \u00e5 komme med innspill til det videre arbeidet med arkitekturveilederen. Forslag til vedtak: Oppstartssak for arkitekturveileder for Bergen tas til orientering. 1 Dato: 22. januar 2025 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak 2 "
}