{
  "dokument_id": "0a2554d2-3f05-5550-8508-ec8862adb829",
  "doc_type": "case_minutes",
  "kommune": 4601,
  "tittel": "Saksprotokoll UNGR, 13032024, Sak 34/24, Offentlig ettersyn. Fana. Gnr 7. Indre S\u00e6dal. Idrettshall. Reguleringsplan ID 70470000.",
  "url": "https://bergen.kommune.no/politikere-utvalg/api/fil/bk360/10147862/Innstilling-vedtak-Offentlig-ettersyn-Fana-Gnr-7-Indre-Saedal-Idrettshall-Reguleringsplan-ID-70470000-",
  "tekst": "Offentlig ettersyn. Fana. Gnr 7. Indre S\u00e6dal. Idrettshall. Reguleringsplan ID 70470000. Ungdomsr\u00e5det behandlet saken i m\u00f8tet 13.03.2024 sak 34/24 og fattet f\u00f8lgende vedtak: F\u00f8lgende h\u00f8ringsuttalelse oversendes fagavdelingen: Ettersom at alle brukergruppene som dette planarbeidet er rettet mot, ogs\u00e5 kan spille 11- fotball p\u00e5 kortere baneanlegg, mener r\u00e5det at det b\u00f8r unng\u00e5s \u00e5 beslaglegge noe av skolens utearealer til dette. R\u00e5det stiller seg positiv til at n\u00e6rmilj\u00f8anlegget skal \u201cinneholde en rekke idretts\u00f8velser som 200 m rundbane, 60 m sprintbane, hoppegroper for lengde, opplegg for h\u00f8ydehopp, turnapparater m.m.\u201d Dette bidrar til en inkluderende idrettsarena for de som ikke interesserer seg for fotball, men det m\u00e5 likevel vurderes om anlegget retter seg noe ensidig mot den friidrettsinteresserte delen av lokalsamfunnet. Ungdomsr\u00e5det mener det er sv\u00e6rt viktig at det blir et areal som brukes til b\u00e5de idrett og egenorganisert aktivitet. Samtidig er det viktig at flere ulike idretter skal bli inkludert. R\u00e5det stiller sp\u00f8rsm\u00e5l ved at det ikke er planlagt utbygging av flere parkeringsplasser, ettersom \u00f8kt trafikk til idrettsanlegget vil forekomme. R\u00e5det mener det er bra at det tilrettelegges for sykling ved en \u00f8kt mengde sykkelparkering og stiller oss bak byr\u00e5den som ber om at det fram mot andregangsbehandling, blir sett mer helhetlig p\u00e5 trafikale utfordringer og mulige l\u00f8sninger. R\u00e5det stiller seg bak byr\u00e5dets konklusjon: Byr\u00e5den er positiv til at idrettstilbudet for barn og unge i S\u00e6dalen styrkes, og mener dette kan gj\u00f8res samtidig som \u00f8vrige hensyn til n\u00e6rmilj\u00f8, skole og trafikksikkerhet, naturverdier, matjord og landskap ivaretas. R\u00e5det har forst\u00e5else for at Helsevernetaten er negativ til at skolens uteareal reduseres ytterligere og h\u00e5per at det blir tilrettelagt for at den nye hallen og n\u00e6rmilj\u00f8anlegget kan inkluderes i skolens bruk. Ungdomsr\u00e5dets behandling Saksordf\u00f8rergruppen forberedte og presenterte forslaget. Uttalelsen er et produkt av debatt i r\u00e5det. Forslag til vedtak: Saken legges frem uten forslag til vedtak "
}