{
  "dokument_id": "3a0d7b27-1ebd-582d-9c73-e205435b28f8",
  "doc_type": "case_attachment",
  "kommune": 4601,
  "tittel": "TKK_ h\u00f8ring i NTP torsdag 11. og fredag 12. april.msg",
  "url": "https://bergen.kommune.no/politikere-utvalg/api/fil/bk360/10214693/TKK-horing-i-NTP-torsdag-11-og-fredag-12-april-msg",
  "tekst": "Fra: \"Fredrik Giertsen\" <fredrik.giertsen@stortinget.no> Sendt: mandag 8. april 2024 13:24:00 Til: \"Fredrik Giertsen\" <fredrik.giertsen@stortinget.no> Kopi: \"Anne Berit Stavseth\" <anne.berit.stavseth@stortinget.no> Emne: TKK: h\u00f8ring i NTP torsdag 11. og fredag 12. april Vedlegg: NTP h\u00f8ring 110424.docx, NTP h\u00f8ring 120424.docx Hei! Vedlagt vil dere finne programmet for transport- og kommunikasjonskomiteens \u00e5pne h\u00f8ring i Meld. St. 14 (2023-2024) Nasjonal transportplan 2025-2036. Som det framkommer, vil h\u00f8ringen avholdes torsdag 11. og fredag 12. april 2024, henholdsvis i tidsrommet 0815-1950 og 0830-1227. H\u00f8ringen vil finne sted i H\u00f8ringssal 1 i Stortingets komit\u00e9hus, Akersgata 18. Programmene ligger ogs\u00e5 her: Dag 1: https://www.stortinget.no/no/Hva-skjer-pa- Stortinget/Horing/Horingsprogram/?dateid=10005368 Dag 2: https://www.stortinget.no/no/Hva-skjer-pa- Stortinget/Horing/Horingsprogram/?dateid=10005369 Det blir ikke gitt anledning til bruk av PowerPoint eller lignende. De som enn\u00e5 ikke har f\u00e5tt sendt inn skriftlig h\u00f8ringsinnspill p\u00e5 et par sider, kan sende det til transport-kommunikasjon@stortinget.no s\u00e5 snart som mulig. Komiteen har besluttet at fylkeskommuner og landsdekkende organisasjoner skal f\u00e5 m\u00f8te p\u00e5 h\u00f8ringen, mens kommuner, lokale og regionale organisasjoner/ sammenslutninger mv. som hovedregel ikke f\u00e5r delta. Det samme gjelder enkeltst\u00e5ende n\u00e6ringsakt\u00f8rer mv. Organisasjoner f\u00e5r som hovedregel ikke m\u00f8te b\u00e5de som en paraplyorganisasjon/ sammenslutning og som enkeltorganisasjon. Komiteen har, som f\u00f8lge av dette, gitt hver fylkeskommune utvidet tid, og vil oppfordre den enkelte fylkeskommune til \u00e5 koordinere med \u00f8vrige akt\u00f8rer innenfor sitt regionale omr\u00e5de, slik at aktuelle tema innenfor fylket blir godt opplyst. Fylkeskommunen vurderer selv om det av denne grunn er aktuelt at andre deltakere enn de allerede har meldt inn, skal delta p\u00e5 den sekvensen som er satt av til hvert fylke. Dersom det pga. dette gj\u00f8res endringer i hvem som vil v\u00e6re representert fra fylket, ber vi om tilbakemelding i l\u00f8pet av tirsdag 9. april. N\u00e5r det gjelder foresp\u00f8rsler om \u00e5 m\u00f8te spesielle dager og tidspunkt, s\u00e5 har komiteen dessverre i liten grad kunne im\u00f8tekomme dette. Vennligst meld inn eventuelle endringer eller feil s\u00e5 snart som mulig. Sp\u00f8rsm\u00e5l kan rettes til undertegnede. Vel m\u00f8tt! Fredrik Giertsen r\u00e5dgiver komit\u00e9sekretariatet konstitusjonell avdeling Telefon: +47 23 31 37 48 Mobil: +47 932 28 534 E-post: fg@stortinget.no www.stortinget.no "
}