{
  "dokument_id": "ffc6e2e5-21f6-546e-a4b9-39998435fee4",
  "doc_type": "case_attachment",
  "kommune": 4601,
  "tittel": "_ KLAGE-2024_10301-22 Opphever vedtak gnr 185 bnr 162 klagesak 1529327_1_1",
  "url": "https://bergen.kommune.no/politikere-utvalg/api/fil/bk360/11305985/-KLAGE-2024-10301-22-Opphever-vedtak-gnr-185-bnr-162-klagesak-1529327-1-1",
  "tekst": " V\u00e5r dato: V\u00e5r ref: 27.09.2024 2024/7266 Deres dato: Deres ref: 15.01.2024 ADVOKATKONTORET FL\u00d8IEN AS Saksbehandler, innvalgstelefon Postboks 225 Sentrum Hilde \u00d8ye, 5557 2130 5804 BERGEN Att. Paal A. Bjaarstad Bergen kommune gbnr. 185/162, Morvikveien 74. Klage p\u00e5 tillatelse til etablering av altan. Vi viser til Bergen kommunes oversendelse av klagesaken i brev datert 06.05.2024. Vedtak Statsforvalteren opphever Bergen kommunes vedtak datert 09.01.2024, referanse BYGG- 2023/12918-15. Som f\u00f8lge av dette bortfaller ogs\u00e5 rammetillatelsen til oppf\u00f8ring av en altan p\u00e5 gbnr. 185/162. Sakens bakgrunn Ansvarlig s\u00f8ker s\u00f8kte, p\u00e5 vegne av tiltakshaver, om tillatelse til etablering av carport p\u00e5 24 m2 og utvidelse av altan med 61m2 p\u00e5 gbnr. 185/162. Tiltaket krevde dispensasjon fra \u00a7 5 i gjeldende reguleringsplan om maksimal BYA og plan- og bygningsloven (pbl.) \u00a7 29-4 om avstand til nabogrenser for to naboeiendommer. Slik dispensasjon var oms\u00f8kt. Bergen kommune avslo s\u00f8knaden den 05.09.2023 med tilvising til at dispensasjonsvilk\u00e5rene i pbl. \u00a7 19-2 ikke var oppfylt for de oms\u00f8kte dispensasjonene. Den 28.09.2023 ble det sendt inn en justert s\u00f8knad, hvor carporten utgikk og altanen var redusert til 37m2. Det ble den 08.12.2023 mottatt nye tegninger der altanen ble ytterligere redusert til 30m2 og trukket lenger vekk fra nabogrensen. Tiltaket krevde n\u00e5 dispensasjon fra reguleringsplanen \u00a7 5 og pbl. \u00a7 29-4 om avstand til nabogrenser for en naboeiendom. Bergen kommune gav rammetillatelse til oppf\u00f8ring av altan i vedtak den 09.01.2024. Kommunen vurderte n\u00e5 at vilk\u00e5rene i \u00a7 19-2 for \u00e5 dispensere fra reguleringsplanen \u00a7 5 og byggegrensen mot nabo i \u00a7 29-4 var oppfylt. P\u00e5 vegne av nabo Gunnar Jenssen p\u00e5 eiendom gbnr. 185/500, klagde dere p\u00e5 vedtaket i brev datert 15.01.2024. I klagen anf\u00f8res det at vedtaket er basert p\u00e5 uriktige faktiske opplysninger. Dere viser til at det foreligger feil ved kommunens saksbehandling, idet det ser ut til at kommunen har blandet sammen ulike typer konstruksjoner. Dere uttrykker at det ikke er uvesentlig om det oms\u00f8kte er en terrasse, en veranda eller en altan. Videre trekker dere frem at kommunes vedtak bygger p\u00e5 opplysninger om at tiltaket ikke skal underst\u00f8ttes med s\u00f8yler. Dere viser imidlertid til at tiltaket er etablert med mange s\u00f8yler. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Videre anf\u00f8rer dere at vedtaket er basert p\u00e5 uriktig forst\u00e5else av regelverket. Det vises til at det ikke er dekning i regelverket til \u00e5 anse det oms\u00f8kte tiltaket til \u00e5 falle inn under regelen i \u00a7 6-3, da det dokumenterbart er etablert underst\u00f8ttinger. Avstand til nabogrense skal da m\u00e5les fra den etablerte konstruksjonen, og ikke fra fasadeliv. Dere anf\u00f8rer ogs\u00e5 at det foreligger feil ved kommunens vurdering av utnyttelsesgrad. Det vises til at det fremkommer av tiltakshavers s\u00f8knad at det er m\u00e5lt en utnyttelsesgrad p\u00e5 samlet 39,5 %. Deres klient har ikke m\u00e5lt alle de etablerte tiltak p\u00e5 naboens eiendom, men dere mener at det fremst\u00e5r som klart at den opplyste utnyttelsesgraden ikke er riktig. Det vises blant annet til at en konstruksjon (altan) ikke er en del av det beregnede arealet p\u00e5 eiendommen. Det anf\u00f8res at dette arealet, sammen med altan p\u00e5 opplyste 29 m2, anslagsvis vil utgj\u00f8re 50 % av reguleringsplanens utnyttelsesgrad. Dere trekker ogs\u00e5 frem at konstruksjonen gir direkte innsyn til klagerens eiendom. Endelig viser dere til at det foreligger b\u00e5de saksbehandlingsfeil og feil ved vurdering av det rettslige utgangspunktet, da kommunen har foretatt to helt ulike vurderinger i samme sak. Det vises til at vedtaket av 09.01.2024, med dispensasjon til en h\u00f8yere utnyttelsesgrad, er i direkte strid med kommunens redegj\u00f8relse i samme sak fra september 2023. Det vises til klagen i sin helhet. Utvalg for milj\u00f8 og byutvikling behandlet saken i m\u00f8te den 25.04.2024 under sak 143/24. Klagen ble ikke tatt til f\u00f8lge. Saken er derfor sendt til Statsforvalteren for endelig klagebehandling. Den 23.09.2024 sendte vi et brev til kommunen, hvor vi ba om tilleggsinformasjon. Vi ba om at kommunen konkret begrunnet i hvilken grad gjeldende reguleringsplan er fraveket n\u00e5r det gjelder utnyttelsesgrad og at dette ble dokumentert gjennom eksempler p\u00e5 slik fravikelse i omr\u00e5det. Vi mottok svar fra kommunen i brev datert 25.09.2024. I brevet skriver kommunen f\u00f8lgende: \u00abVed behandlingen av s\u00f8knaden har vi sett p\u00e5 omr\u00e5det som er dekket av reguleringsplanen. Reguleringsplanens bestemmelse om utnyttelsesgrad gjelder bebygd areal. Kart og flyfoto over omr\u00e5det viser at tomteutnyttelsen med stor sannsynlighetsovervekt er overskredet p\u00e5 flere eiendommer. Vi har ikke gjort en beregning av tomteutnyttelsen p\u00e5 eiendommene i planen. Vi mener at flyfoto viser at tomteutnyttelsen er fraveket p\u00e5 flere eiendommer, blant annet gbnr. 185/214 og 185/333. I denne sammenheng fremhever vi at det er snakk om en utnyttelsesgrad i planen der bebygd areal ikke m\u00e5 overstige 30% av tomtens areal, noe som tydelig vil komme frem av foto over omr\u00e5det. I tillegg kan vi ikke se at vi utelukkende eller i s\u00e6rlig grad i rammetillatelsen har lagt vekt p\u00e5 at flere eiendommer har h\u00f8yere utnyttelse enn reguleringsplanens bestemmelse\u00bb. Regelverk Statsforvalterens myndighet som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven, se pbl. \u00a7 1-9 femte avsnitt og rundskriv T-2/09. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb, jf. fvl. \u00a7 34 andre avsnitt. Ved pr\u00f8ving av kommunens frie skj\u00f8nn, skal vi \u00ablegge stor vekt p\u00e5 hensynet til det kommunale selvstyret\u00bb, jf. fvl. \u00a7 34 andre avsnitt. Statsforvalteren kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. fvl. \u00a7 34 fjerde avsnitt. Side: 3/5 Plansituasjon Eiendommen ligger i et omr\u00e5de som i kommuneplanens arealdel for Bergen kommune, vedtatt i Bystyret 19.06.2019, vises som \u00f8vrig byggesone. Eiendommen omfattes videre av reguleringsplan 4720000, \u00c5sane Indre Morvik, ikrafttredelsesdato 28.06.1985. Her er eiendommen regulert til eksisterende bygg som inng\u00e5r i planen. Det fremg\u00e5r av \u00a7 5 i bestemmelsene til reguleringsplanen at \u00ab[b]oligens grunnflate, inklusive garasje, m\u00e5 ikke overstige 30% av tomtens areal\u00bb. Vilk\u00e5r for dispensasjon Pbl. \u00a7 19-2 f\u00f8rste avsnitt sl\u00e5r fast at \u00abkommunen kan gi varig eller midlertidig dispensasjon fra bestemmelser fastsatt i eller i medhold av\u00bb plan- og bygningsloven. Kommunens adgang til \u00e5 gi dispensasjon er likevel begrenset. Det f\u00f8lger av pbl. \u00a7 19-2 andre avsnitt at dispensasjon ikke kan gis \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Videre skal \u00abfordelene ved \u00e5 gi dispensasjon [...] v\u00e6re klart st\u00f8rre enn ulempene\u00bb, jf. \u00a7 19-2 andre avsnitt. De to vurderingene er selvstendige vilk\u00e5r, som begge m\u00e5 v\u00e6re oppfylt for at kommunen kan gi dispensasjon. Vilk\u00e5rene er rettslige vurderingstema, ikke et kommunalt skj\u00f8nn, og kan derfor overpr\u00f8ves fullt ut.1 Dersom begge vilk\u00e5rene er oppfylt, m\u00e5 kommunen gj\u00f8re en vurdering av om det skal innvilges dispensasjon, jf. ordet \u00abkan\u00bb i \u00a7 19-2 f\u00f8rste avsnitt. Det er f\u00f8lgelig ingen som har krav p\u00e5 \u00e5 f\u00e5 dispensasjon.2 Krav til begrunnelse Forvaltningsloven \u00a7 24 f\u00f8rste avsnitt sl\u00e5r fast at \u00abenkeltvedtak skal grunngis\u00bb. De n\u00e6rmere kravene til innholdet i begrunnelsen f\u00f8lger av fvl. \u00a7 25. I f\u00f8rste avsnitt fremg\u00e5r det at begrunnelsen \u00abskal vise til de reglene vedtaket bygger p\u00e5\u00bb og \u00abgjengi innholdet av reglene vedtaket bygger p\u00e5\u00bb dersom det er n\u00f8dvendig for partene skal v\u00e6re i stand til \u00e5 forst\u00e5 vedtaket. Etter andre avsnitt er det sl\u00e5tt fast at \u00abbegrunnelsen skal dessuten nevne de faktiske forholdene som vedtaket bygger p\u00e5\u00bb. Statsforvalterens vurdering I rammetillatelsen den 09.01.2024 har kommunen vurdert at en dispensasjon fra \u00a7 5 i gjeldende reguleringsplan om maksimal BYA og pbl. \u00a7 29-4 om avstand til nabogrensen, ikke vil f\u00f8re til at hensynene bak bestemmelsene blir \u00abvesentlig tilsidesatt\u00bb. Kommunen skriver f\u00f8lgende i sin vurdering: \u00abAltanen er avhengig av dispensasjon fra dagens utnyttelsesgrad p\u00e5 35,5 % til ny BYA 39,5%. Kommuneplanens arealdel gjelder foran eldre reguleringsplaner der det er motstrid. Utnyttelsesgraden i gjeldende plan kommer ikke i motstrid med kommuneplanen og er gjeldende. Samtidig har kommuneplanen en TU p\u00e5 45% og med oms\u00f8kte altan f\u00e5r eiendommen en TU p\u00e5 39,5% som er i samsvar med kommuneplanens bestemmelse for \u00f8vrig. Det er flere eiendommer i n\u00e6rheten som har h\u00f8yere utnyttelse en reguleringsplanens bestemmelse. Altanen er avhengig av dispensasjon fra avstand til nabogrense til bnr 408. Deler av altanen ligger p\u00e5 bakken, men l\u00f8fter seg fra terrenget og er avhengig av dispensasjon. Plasseringen vil ikke f\u00f8re til \u00f8kt brannspredning mellom byggverk eller tap av luft, lys og utsikt for bnr 408. Den vil kunne f\u00f8re til noe \u00f8kt innsyn ned p\u00e5 eiendommen, men vil ikke p\u00e5f\u00f8re naboen slik betydelig ulempe slik at tiltakets plassering 1 Ot.prp. nr. 32 (2007-2008) s. 242. 2 Se Prop. 169 L (2020-2021) s. 25. Side: 4/5 kan godkjennes som oms\u00f8kt. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta\u00bb. Kommunen har i vurderingen av dispensasjon fra utnyttelsesgraden blant annet lagt vekt p\u00e5 at \u00ab[d]et er flere eiendommer i n\u00e6rheten som har h\u00f8yere utnyttelse enn reguleringsplanens bestemmelse\u00bb. Sivilombudet har i flere uttalelser, se blant annet SOM-2015-2658, gitt uttrykk for at det kun er der en reguleringsplan er fraveket i s\u00e5 stor grad at hensynene bak planen ikke lenger kan ivaretas i samsvar med det som var planens intensjon da den ble vedtatt, at dette kan tilsi at hensynene bak planen ikke blir \u00abvesentlig tilsidesatt\u00bb dersom det gis dispensasjon fra planen. Den klare hovedregelen er at reguleringsplaner skal f\u00f8lges inntil de endres eller oppheves. For \u00e5 f\u00e5 st\u00f8rre klarhet i hvilken grad gjeldende reguleringsplan er fraveket n\u00e5r det gjelder utnyttelsesgrad, ba vi kommunen om \u00e5 dokumentere dette gjennom konkrete eksempler. Kommunen viste i sitt svar blant annet til at \u00ab[k]art og flyfoto over omr\u00e5det viser at tomteutnyttelsen med stor sannsynlighetsovervekt er overskredet p\u00e5 flere eiendommer. Vi har ikke gjort en beregning av tomteutnyttelsen p\u00e5 eiendommene i planen. Vi mener at flyfoto viser at tomteutnyttelsen er fraveket p\u00e5 flere eiendommer, blant annet gbnr. 185/214 og 185/333\u00bb. Det er ikke gitt presise opplysninger om hvor mange og hvilke eiendommer dette gjelder, og om det gjelder fravikelse av utnyttelsesgrad som f\u00f8lge av dispensasjon. Det er derfor usikkert om reguleringsplanen er fraveket i s\u00e5 stor grad at hensynene bak planen ikke lenger kan ivaretas i samsvar med det som var planens intensjon da den ble vedtatt. Vi mener derfor at saken p\u00e5 dette punktet er noe mangelfullt opplyst. Kommunen har i sitt svar ogs\u00e5 gitt uttrykk for at de \u00abikke se at [de] utelukkende eller i s\u00e6rlig grad i rammetillatelsen har lagt vekt p\u00e5 at flere eiendommer har h\u00f8yere utnyttelse enn reguleringsplanens bestemmelse\u00bb. Vi ser at kommunen, i den samlede dispensasjonsvurderingen for utnyttelsesgrad og avstand til nabogrensen, ogs\u00e5 har lagt vekt p\u00e5 andre momenter, herunder at plasseringen ikke vil f\u00f8re til \u00f8kt brannspredning mellom byggverk eller tap av luft, lys og utsikt. Vi vurderer likevel at de manglende opplysningene og vurderingene medf\u00f8rer at vi ikke har tilstrekkelig informasjon til \u00e5 vurdere hvorvidt en dispensasjon vil f\u00f8re til at hensynene bak reguleringsplanen \u00a7 5 vil bli \u00abvesentlig tilsidesatt\u00bb ved en dispensasjon. Statsforvalteren vil her understreke viktigheten av at vedtak er begrunnet p\u00e5 en slik m\u00e5te at b\u00e5de partene og klageinstansen kan ta stilling til om kommunens avgj\u00f8relse er saklig og riktig vurdert. Statsforvalteren vurderer p\u00e5 denne bakgrunnen at begrunnelsen som er gitt i vedtaket av 09.01.2024 ikke oppfyller forvaltningslovens krav, jf. fvl. \u00a7\u00a7 24 og 25, og at dette representerer en saksbehandlingsfeil ved vedtaket. Vi kan ikke utelukke at saksbehandlingsfeilen har virket bestemmende p\u00e5 vedtakets innhold. Vedtaket er dermed ugyldig, jf. fvl. \u00a7 41. Oppsummering Statsforvalteren vurderer det som viktig \u00e5 sikre at saken f\u00e5r en reell to-instansbehandling av alle sider, og anser derfor at ny behandling m\u00e5 gj\u00f8res av kommunen. Vedtaket av 09.01.2024 blir derfor opphevet og sendt tilbake til kommunen for ny behandling. Vi vil presisere at vi med v\u00e5rt opphevingsvedtak ikke har ment \u00e5 legge f\u00f8ringer for resultatet ved kommunens nye behandling av saken. Side: 5/5 Vi gj\u00f8r likevel oppmerksom p\u00e5 at kommunen ved den nye behandlingen av saken m\u00e5 sikre at kravene til begrunnelse er oppfylt. Klagen har etter dette f\u00f8rt frem. Statsforvalterens vedtak er endelig og kan ikke p\u00e5klages, jf. fvl. \u00a7 28 tredje avsnitt. Det kan s\u00f8kes om dekning av sakskostnader i medhold av fvl. \u00a7 36 innen tre uker fra mottakelsen av dette vedtaket. S\u00f8knaden sendes til Statsforvalteren. Med hilsen Anne-Kjersti Sande Stine Ross Ids\u00f8 fung. seksjonsleder seniorr\u00e5dgiver Dokumentet er elektronisk godkjent Kopi til: I. S. ARKITEKTER AS Sundts veg 45A 5221 NESTTUN Morten-Andre Nygaard Morvikveien 74 5122 Morvik Bergen kommune Postboks 7700 5020 BERGEN "
}