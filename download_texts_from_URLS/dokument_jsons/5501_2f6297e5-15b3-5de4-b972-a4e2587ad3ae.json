{
  "dokument_id": "2f6297e5-15b3-5de4-b972-a4e2587ad3ae",
  "doc_type": "case_presentation",
  "kommune": 5501,
  "tittel": "\u00c5rsrapportering p\u00e5 arbeidet med Helse, Milj\u00f8 og Sikkerhet (HMS) i Troms\u00f8 kommune for 2024. ",
  "url": "https://innsyn.tromso.kommune.no/application/getMoteDokument?dokid=2002031918",
  "tekst": "Arkivsaksnr. 25/05807-1 Saksbehandler Hanne Foshaug Saksgang M\u00f8tedato Arbeidsmilj\u00f8utvalget 09.04.2025 \u00c5rsrapportering p\u00e5 arbeidet med Helse, Milj\u00f8 og Sikkerhet (HMS) i Troms\u00f8 kommune for 2024. Kommunedirekt\u00f8rens innstilling til vedtak: AMU tar HMS-\u00e5rsrapporten for 2024 til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder \u00c5rsrapportering p\u00e5 arbeidet med Helse, Milj\u00f8 og Sikkerhet (HMS) i Troms\u00f8 kommune for 2024. Saksutredning HMS-\u00e5rsrapporten for 2024 gir en oversikt over det systematiske HMS-arbeidet i Troms\u00f8 kommune og bygger p\u00e5 lederbekreftelser, avviksstatistikk og sykefrav\u00e6rsstatistikk. Rapporten beskriver ogs\u00e5 tilsynsaktiviteten fra Arbeidstilsynet i fjor\u00e5ret. \u00c5rsrapport fra Hovedverneombudet er inkludert i \u00e5rsrapporten. Hovedfunn: HMS-m\u00e5l og handlingsplan: Troms\u00f8 kommune har vedtatt HMS-m\u00e5l for 2024\u20132027 i tr\u00e5d med kommuneplanen og HR-strategien. 81 % av lederne har utarbeidet lokale HMS-m\u00e5l, men bare 66 % har fulgt opp med handlingsplaner. Avviksrapportering: Det ble meldt i inn 4526 HMS-avvik i 2924, en \u00f8kning p\u00e5 28 % fra 2023 og 117 % fra 2022. Vold og trusler utgj\u00f8r 36 % av alle meldte avvik. Risikovurdering: 88 % av enhetene har gjennomf\u00f8rt risikovurderinger, men med varierende omfang. Sykefrav\u00e6r: Totalt sykefrav\u00e6r var 11,1 %, en \u00f8kning fra 10,9 % i 2023. Langtidsfrav\u00e6ret har \u00f8kt, mens korttidsfrav\u00e6ret har g\u00e5tt noe ned. De st\u00f8rste avdelingene har fortsatt h\u00f8yest frav\u00e6r, s\u00e6rlig innen helse, omsorg og barnehage. Kvinner har h\u00f8yere sykefrav\u00e6r enn menn. Arbeidstilsynets tilsyn: Arbeidstilsynet gjennomf\u00f8rte \u00e5tte tilsyn, hvor seks avdekket manglende skriftlig kartlegging av risiko. Medvirkning: 72 % av lederne oppgir at ansatte har f\u00e5tt oppl\u00e6ring i \u00e5 melde avvik, men systematisk l\u00e6ring fra avvik m\u00e5 styrkes. HMS-prisen 2024: Tildelt Gr\u00f8nnegata 103 Boligtjenesten for systematisk HMS-arbeid. Oppsummering: Rapporten viser at det er gjort mye godt HMS-arbeid, men at det fortsatt er forbedringsomr\u00e5der knyttet til systematisk oppf\u00f8lging, kartlegging og risikovurderinger. Konklusjon Arbeidsmilj\u00f8utvalget tar \u00e5rsrapporten til orientering. Vedtakskompetanse Arbeidsmilj\u00f8utvalget Vedlegg \u00c5rsrapport Helse, Milj\u00f8 og Sikkerhet 2024 HMS-\u00e5rsrapportering 2024 p\u00e5 enhetsniv\u00e5 sammendrag 2 "
}