{
  "dokument_id": "cb017639-8ea5-5b87-aa8d-931306b5b5b3",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19022025, Sak 71/25, Representantforslag fra Mailiss Solheim-\u00c5kerblom (R) vedr\u00f8rende tiltak mot matsvinn",
  "url": "https://bergen.kommune.no/politikere-utvalg/api/fil/bk360/12173980/Innstilling-vedtak-Representantforslag-fra-Mailiss-Solheim-Akerblom-R-vedrorende-tiltak-mot-matsvinn",
  "tekst": "Representantforslag fra Mailiss Solheim-\u00c5kerblom (R) vedr\u00f8rende tiltak mot matsvinn Bergen bystyre behandlet saken i m\u00f8tet 19.02.2025 sak 71/25 og fattet f\u00f8lgende vedtak: Representantforslaget har gode intensjoner om \u00e5 redusere matsvinn. Byr\u00e5dets svar viser at en arbeider med dette. Bystyret ber om \u00e5 f\u00e5 en sak om arbeidet mot matsvinn fra Byr\u00e5det. Merknad Bystyret merker seg at Milj\u00f8direktoratet i sin rapport \u00abKlimatiltak i Norge \u2013 Kunnskapsgrunnlag 2025\u00bb skriver at det viktigste tiltaket enkeltpersoner kan gjennomf\u00f8re for \u00e5 kutte klimagassutslipp, er \u00e5 endre kosthold og \u00e5 redusere matsvinn. All den tid det genereres matsvinn ogs\u00e5 i kommunal regi, mener bystyret at det er et viktig klimatiltak ogs\u00e5 for Bergen kommune \u00e5 redusere matsvinn. Bergen bystyres behandling F\u00f8lgende representanter tok ordet: Mailiss Solheim-\u00c5kerblom (R), Rebekka Helle Stensb\u00f8 (H), Helena Haldorsen (A), Lillian Blom (SV), Trond Tystad (BL), Ingrid Nergaard Fjeldstad (V). Forslag fremsatt i bystyret: Rebekka Helle Stensb\u00f8 (H) fremsatte p\u00e5 vegne av H f\u00f8lgende alternative forslag: Representantforslaget har gode intensjoner om \u00e5 redusere matsvinn. Byr\u00e5dets svar viser at en arbeider med dette. Bystyret ber om \u00e5 f\u00e5 en sak om arbeidet mot matsvinn fra Byr\u00e5det. Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag: 1. Bystyret ber byr\u00e5det sikre en samlet oversikt p\u00e5 hvor mye mat som kastes i kommunal regi. 2. Bystyret ber byr\u00e5det sikre gjennomf\u00f8ring av halv\u00e5rlige veierunder av matsvinn, i tr\u00e5d med f\u00f8lgende tiltak i Gr\u00f8nn Virksomhet (s.27): \u201cGjennomf\u00f8re halv\u00e5rlige veierunder av matsvinn for \u00e5 f\u00e5 oversikt over kommunens samlede matsvinn, samt kunne f\u00f8lge utviklingen over tid og effekten av gjennomf\u00f8rte tiltak.\u201d De halv\u00e5rlige veierundene skal v\u00e6re i gang fra andre kvartal 2025, og gradvis utvides til \u00e5 gjelde alle kommunens etater. Halv\u00e5rlige statusoppdateringer skal leveres til bystyret. 3. Det etableres et matsvinnregnskap for politisk m\u00f8tevirksomhet i Bergen kommune. Matsvinnregnskapet skal \u00e5rlig behandles sammen med handlings- og \u00f8konomiplan, og bidra til redusert matsvinn relatert til politisk m\u00f8tevirksomhet 4. Tilbud om matverter p\u00e5 sykehjem skal videref\u00f8res og utvides. 5. Bergen kommune skal \u00e5rlig markere \u201cMatsvinndagen\u201d 29. september. 6. Bergen kommune skal gjennomf\u00f8re en \u00e5rlig \u201cMatsvinn-uke\u201d i tiden rundt matsvinndagen 29. september. Merknader fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Bystyret merker seg at Milj\u00f8direktoratet i sin rapport \u00abKlimatiltak i Norge \u2013 Kunnskapsgrunnlag 2025\u00bb skriver at det viktigste tiltaket enkeltpersoner kan gjennomf\u00f8re for \u00e5 kutte klimagassutslipp, er \u00e5 endre kosthold og \u00e5 redusere matsvinn. All den tid det genereres matsvinn ogs\u00e5 i kommunal regi, mener bystyret at det er et viktig klimatiltak ogs\u00e5 for Bergen kommune \u00e5 redusere matsvinn. Votering: Innstillingen fikk 3 stemmer FrP(3), og var dermed falt. Alternativt forslag punkt 1, 4 og 5 fra R fremsatt av Mailiss Solheim-\u00c5kerblom (R), fikk 29 stemmer (A, SV, MDG, R, KrF), og var dermed falt. Alternativt forslag punkt 2 og 3 fra R fremsatt av Mailiss Solheim-\u00c5kerblom (R), fikk 27 stemmer (A, SV, MDG, R), og var dermed falt. Alternativt forslag punkt 6 fra R fremsatt av Mailiss Solheim-\u00c5kerblom (R), fikk 16 stemmer (SV, MDG, R, KrF), og var dermed falt. Alternativt forslag fra H fremsatt av Rebekka Helle Stensb\u00f8 (H) ble vedtatt med 52 stemmer (H, FrP, SV, MDG(2), BL, V, INP, R, KrF, Sp, PP). Merknad fra R fremsatt av Mailiss Solheim-\u00c5kerblom (R), ble vedtatt med 36 stemmer (A, SV, MDG, BL, V, R, KrF). Bergen bystyre behandlet saken i m\u00f8tet 29.01.2025 sak 50/25 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 15.01.2025 sak 12/25 og avga f\u00f8lgende innstilling: Representantforslaget avvises med bakgrunn i byr\u00e5dets svar. Forslagsstillers forslag til vedtak: 1. Bystyret ber byr\u00e5det sikre en samlet oversikt p\u00e5 hvor mye mat som kastes i kommunal regi. 2. Fra andre kvartal 2025 skal det gjennomf\u00f8res halv\u00e5rlige veierunder for \u00e5 m\u00e5le matsvinnet, der alle kommunens etater skal delta. Halv\u00e5rlig statusoppdatering skal leveres bystyret. 3. Bystyret ber byr\u00e5det utarbeide en plan for \u00e5 redusere kommunens matsvinn. Det bes om at byr\u00e5det legger frem en vurdering om dette b\u00f8r vedtas i en egen matsvinnplan, eller innarbeides i f.eks. \u201cGr\u00f8nn virksomhet - klima- og milj\u00f8plan for Bergen kommunes virksomhet\". 4. Tilbud om matverter p\u00e5 sykehjem skal utvides. 5. Bergen kommune skal gjennomf\u00f8re en \u00e5rlig \u201cMatsvinn-uke\u201d i tiden rundt matsvinndagen 29. september. 2 6. Bystyret ber byr\u00e5det inng\u00e5 en avtale med Matsentralen og/eller andre ideelle akt\u00f8rer om overskuddsmat fra kommunal drift. 7. Bystyret ber byr\u00e5det g\u00e5 i samarbeid med l\u00e6rerorganisasjonene og interesseorganisasjoner om \u00e5 utarbeide et oppl\u00e6ringstilbud om matsvinn som barne- og ungdomsskoler kan bruke i faget Mat og Helse. 8. Reduksjon av matsvinn skal tas inn i kommunens innkj\u00f8ps- og anbudsreglement. 3 "
}