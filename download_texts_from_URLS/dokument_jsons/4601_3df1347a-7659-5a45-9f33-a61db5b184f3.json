{
  "dokument_id": "3df1347a-7659-5a45-9f33-a61db5b184f3",
  "doc_type": "case_attachment",
  "kommune": 4601,
  "tittel": "Alminnelig h\u00f8ring - forslag fra Kommunal- og distriktsdepartementet og Olje- og energidepartementet til endringer i energiloven og plan- og bygningsloven knyttet til solkraftanlegg p\u00e5 land",
  "url": "https://bergen.kommune.no/politikere-utvalg/api/fil/bk360/9622769/Alminnelig-horing-forslag-fra-Kommunal-og-distriktsdepartementet-og-Olje-og-energidepartementet-til-endringer-i-energiloven-og-plan-og-bygningsloven-knyttet-til-solkraftanlegg-pa-land",
  "tekst": "If\u00f8lge liste Deres ref V\u00e5r ref Dato 23/2502- 19. desember 2023 Alminnelig h\u00f8ring - forslag fra Kommunal- og distriktsdepartementet og Olje- og energidepartementet til endringer i energiloven og plan- og bygningsloven knyttet til solkraftanlegg p\u00e5 land Kommunal- og distriktsdepartementet og Olje- og energidepartementet sender med dette forslag til endringer i energiloven og plan- og bygningsloven (pbl.) p\u00e5 alminnelig h\u00f8ring. H\u00f8ringsnotat om endringer i forskrift om konsekvensutredninger for \u00e5 innf\u00f8re krav til meldeprosess f\u00f8r konsekvensutredninger for solkraftverk, samt enkelte andre endringer i KU-forskriften er sendt p\u00e5 h\u00f8ring som egen sak. Forslagene b\u00f8r sees i sammenheng. Departementene foresl\u00e5r endringer i energiloven og pbl. som gjelder prosesser for etablering av konsesjonspliktige solkraftanlegg p\u00e5 land. Forslagene f\u00f8lger opp Stortingets anmodningsvedtak av juni 2023 der regjeringen bes om \u00e5 fremme et forslag om hvordan bakkemonterte solkraftanlegg kan inkluderes i pbl. Forslagene inneb\u00e6rer en endring i beslutningsprosessene og er hovedsakelig etter samme m\u00f8nster som ble vedtatt for vindkraftanlegg i juni i \u00e5r, jf. Prop. 111 L (2022-2023). Det er langt mindre erfaring med solkraftanlegg enn det var for vindkraftanlegg da endringene for behandling av vindkraftanlegg ble vedtatt i sommer. Departementene ser fordeler med like regler p\u00e5 tvers av teknologiene, men mener h\u00f8ringen er viktig for \u00e5 avdekke om det er s\u00e6rlige forhold som tilsier andre regler for solkraftanlegg. Hovedgrepet i forslaget er at det skal gj\u00f8res en overordnet avklaring av arealbruken etter pbl. gjennom omr\u00e5deregulering, f\u00f8r det kan gis konsesjon til solkraftanlegget etter energiloven. Dette vil gi mer forutsigbare rammer for utbygging av solkraft i et omr\u00e5de. Konsesjons- Postadresse Kontoradresse Telefon* Avdeling Saksbehandler Postboks 8148 Dep Akersgata 59 22 24 90 90 Energi- og Kjersti Halmrast 0033 Oslo Org.nr. vannressursavdelingen 22 24 62 53 postmottak@oed.dep.no oed.dep.no 977 161 630 behandlingen videref\u00f8res som en helhetlig samfunns\u00f8konomisk avveining av alle fordeler og ulemper ved prosjektet. Det overordnede form\u00e5let med forslaget til lovendringer er \u00e5 styrke kommunenes rolle i planlegging og utbygging av solkraft p\u00e5 land. M\u00e5l om effektive og ressursbesparende prosesser som bidrar til \u00e5 redusere konfliktniv\u00e5et, er viktige hensyn i forslaget. Dette vil gi grunnlag for videre utbygging av solkraft, som er viktig for \u00e5 styrke kraftbalansen og n\u00e5 de nasjonale klimam\u00e5lene. Departementene foresl\u00e5r at de endringer i energiloven \u00a7 2-2 og plan- og bygningsloven \u00a7\u00a7 3- 7, 6-4, 12-1 og 12-2 som ble innf\u00f8rt for vindkraftanlegg p\u00e5 land 1. juli 2023, ogs\u00e5 innf\u00f8res for solkraftanlegg. I \u00a7 12-18 innf\u00f8res en begrensning i adgangen til \u00e5 oppheve og endre reguleringsplan for b\u00e5de solkraft- og vindkraftanlegg. For vindkraftanlegg er dette en endring fra gjeldende lov som er begrenset til omr\u00e5deregulering. Det foresl\u00e5s ogs\u00e5 en ny pbl. \u00a7 34-2 tolvte ledd som vil gjelde b\u00e5de solkraft- og vindkraftanlegg. Endringene er beskrevet nedenfor. Departementene foresl\u00e5r en endring i energiloven \u00a7 2-2 slik at konsesjon for solkraft p\u00e5 land ikke lenger kan gis f\u00f8r tiltaket er planavklart etter pbl. Hovedregelen er at dette skjer gjennom vedtak av en omr\u00e5deregulering, som skal v\u00e6re p\u00e5 et overordnet niv\u00e5. Den detaljerte planleggingen skjer gjennom konsesjonsbehandlingen og etterf\u00f8lgende detaljplaner etter energiloven. Det stilles ikke krav om samtidig behandling av de to prosessene, men det legges opp til at slik samordning kan skje der dette er hensiktsmessig. Departementene foresl\u00e5r en endring i pbl. \u00a7 3-7 slik at konsesjonsmyndigheten for solkraftanlegg, etter samtykke fra kommunen, kan sende omr\u00e5dereguleringer for solkraft p\u00e5 h\u00f8ring og legge dem ut til offentlig ettersyn, samtidig med h\u00f8ring av konsesjonss\u00f8knaden etter energiloven. Dette er begrunnet med hensynet til effektivitet, og med at kommuner kan ha begrensede ressurser til slike saker og derfor \u00f8nsker \u00e5 overlate deler av arbeidet til konsesjonsmyndigheten. Kommunen er fortsatt planmyndighet, og de vanlige regler for planlegging etter pbl. gjelder. Videre foresl\u00e5r departementene at bestemmelsen i pbl. \u00a7 6-4 siste ledd om statlig arealplan, ikke lenger skal gjelde for solkraftanlegg. Endringen inneb\u00e6rer at Olje- og energideparte- mentet ikke lenger kan beslutte at konsesjon for solkraftanlegg uten videre skal ha virkning som statlig plan. En eventuell statlig arealplan for solkraftanlegg skal etter forslaget f\u00f8lge de ordin\u00e6re bestemmelsene for statlig arealplan i pbl. \u00a7 6-4. Departementene foresl\u00e5r \u00e5 innf\u00f8re et krav om omr\u00e5deregulering for konsesjonspliktige solkraftanlegg, gjennom en endring i pbl. \u00a7 12-1. Omr\u00e5dereguleringen skal v\u00e6re overordnet, og detaljeringsniv\u00e5et skal begrenses til overordnede arealmessige forutsetninger som er relevante for kommunens beslutning om arealbruk. Det kan dispenseres fra krav om omr\u00e5deregulering der overordnede arealmessige forutsetninger er utredet og avklart p\u00e5 samme detaljeringsniv\u00e5 som omr\u00e5deregulering i annen plan, f.eks. kommune(del)plan. Der Side 2 det ligger til rette for det, b\u00f8r omr\u00e5deregulering og konsesjonsprosess samordnes i tid med felles konsekvensutredning. Departementene foresl\u00e5r en endring i pbl. \u00a7 12-2, som gir kommunene rett til \u00e5 kreve at private utarbeider omr\u00e5deregulering for solkraftanlegg. Etter dagens regelverk kan ikke kommunen p\u00e5legge andre myndigheter eller private \u00e5 utarbeide omr\u00e5deregulering. Intensjonen med lovendringen er at i de tilfeller det foreligger en konkret tiltakshaver, kan kommunen be denne om \u00e5 sette i gang omr\u00e5deregulering for \u00e5 avklare om det kan etableres solkraftanlegg. Ved at reglene for private planforslag gj\u00f8res gjeldende for slike omr\u00e5dereguleringer, vil blant annet reglene om oppstartfasen og tidsfrister gjelde. Kommunene kan etter dette beslutte at et forslag til omr\u00e5deregulering for solkraft kan stoppes allerede i oppstartsfasen. I \u00a7 12-18 innf\u00f8res en begrensning i adgangen til \u00e5 oppheve og endre reguleringsplan for b\u00e5de solkraft- og vindkraftanlegg. For vindkraftanlegg er dette en endring fra gjeldende lov som er begrenset til omr\u00e5deregulering. Endringen i \u00a7 12-18 har sammenheng med at s\u00e6rregelen om \u00e5 kunne gi endelig konsesjon etter energiloven virkning som statlig arealplan oppheves. Det foresl\u00e5s i pbl. \u00a7 34-2 nytt tolvte ledd en overgangsbestemmelse som ogs\u00e5 skal gjelde for vindkraft p\u00e5 land. Bestemmelsen inneb\u00e6rer at regelen om at konsesjonspliktige vindkraft- og solkraftanlegg p\u00e5 land etter energiloven skal ha omr\u00e5deregulering, ikke gjelder for mindre konsesjonspliktige endringer innenfor eksisterende solkraft- og vindkraftanlegg bygget ut i medhold av konsesjon gitt f\u00f8r krav om omr\u00e5deregulering ble innf\u00f8rt. Forutsetningen er at kommunen ikke finner at en omr\u00e5deregulering likevel b\u00f8r gjennomf\u00f8res. Det foresl\u00e5s ingen endringer i adgangen til \u00e5 utarbeide regionale planer for solkraft, eller i reglene om kommuneplanens arealdel eller kommunedelplan. Avklaring i kommune(del)plan vil som tidligere v\u00e6re aktuelt n\u00e5r kommunene \u00f8nsker \u00e5 avklare om det er egnede omr\u00e5der for solkraft i kommunen, og om de i s\u00e5 fall \u00f8nsker \u00e5 legge slike omr\u00e5der inn i kommuneplanens arealdel. Det er ikke et krav om at kommunen avklarer solkraft gjennom kommuneplanprosessen f\u00f8r omr\u00e5deregulering gjennomf\u00f8res. Frist for \u00e5 gi h\u00f8ringsuttalelse er 31. januar 2024. H\u00f8ringsuttalelser skal gis digitalt p\u00e5 regjeringen.no. Dette gj\u00f8res under \u00abSend inn h\u00f8ringssvar\u00bb p\u00e5 regjeringen.no. Der ligger ogs\u00e5 h\u00f8ringsnotat og h\u00f8ringsliste. Alle kan avgi h\u00f8ringsuttalelse. H\u00f8ringsuttalelser er offentlige etter offentleglova, og blir publisert sammen med \u00f8vrige h\u00f8ringsuttalelser. H\u00f8ringsinstansene bes vurdere om saken b\u00f8r legges fram for eller sendes videre til underliggende organ eller organisasjon som ikke st\u00e5r p\u00e5 h\u00f8ringslisten. Eventuelle henvendelser om h\u00f8ringen kan rettes til avdelingsdirekt\u00f8r Knut Gr\u00f8nntun i Side 3 Kommunal- og distriktsdepartementet, tlf. 22 24 56 66, eller underdirekt\u00f8r Tollef Taksdal i Olje- og energidepartementet, tlf. 22 24 61 71. Med hilsen Trond Ulven Ingvaldsen (e.f.) avdelingsdirekt\u00f8r Kjersti Halmrast seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 4 Adresseliste Samtlige kommuner 1,5 Advokatfirma AS Advokatfirmaet Grette DA Advokatfirmaet Selmer AS Advokatfirmaet Thommessen AS Agder fylkeskommune Akademikerne Akershus Energi AS Aneo Arbeids- og inkluderingsdepartementet Arkitektbedriftene i Norge Arkitektenes fagforbund ASKO Norge Asplan Viak AS - KanEnergi Avinor AS Bane Nor SF BA-nettverket Barne- og familiedepartementet Cicero COWI Den norske Advokatforening Den Norske Turistforening Digitaliseringsdirektoratet Direktoratet for arbeidstilsynet Direktoratet for byggkvalitet Direktoratet for mineralforvaltning med Bergmesteren for Svalbard Direktoratet for samfunnssikkerhet og beredskap Direktoratet for str\u00e5levern og atomsikkerhet DistriktsEnergi Distriktssenteret DNV AS Domstoladministrasjonen D\u00e6hlin Sand advokatfirma Eidsiva Vekst Elektroforeningen (EFO) Elmera Group ASA Elvia AS Endra AS Energeia AS Energi Teknikk AS Enova SF Entra Side 5 Entrepren\u00f8rforeningen - Bygg og Anlegg (EBA) Fagforbundet Fagne AS Fellesforbundet Finans Norge Finansdepartementet Finansforbundet Finnmarkseiendommen Forbrukerr\u00e5det Fornybar Norge Forsvarsbygg Forsvarsdepartementet Fortidsminneforeningen Forum for natur og friluftsliv Fosseberg Kraft AS Framtiden i v\u00e5re hender Friluftsr\u00e5denes Landsforbund GeoForum Geomatikkbedriftene Glitre Nett Greenpeace Norge GRID-Arendal Hafslund E-CO AS Hafslund Magnora Sol AS Hagal AS Helse- og omsorgsdepartementet Hovedorganisasjonen Virke Husbanken Huseiernes Landsforbund Hydro Energi Hydro REIN H\u00f8gskolen i Innlandet H\u00f8gskolen i Volda H\u00f8gskolen i \u00d8stfold H\u00f8gskulen p\u00e5 Vestlandet H\u00f8land og Setskog Elverk SA/Skodre IFE IKT Norge Innlandet fylkeskommune Innovasjon Norge Institutt for samfunnsforskning ISF International Research Institute of Stavanger AS - IRIS Justis- og beredskapsdepartementet Kartverket Side 6 Klima- og milj\u00f8departementet Oslo kommune Klimaetaten Kommunal- og distriktsdepartementet Konkurransetilsynet Kraftfylka KS - Kommunesektorens organisasjon Kultur - og likestillingsdepartementet Kunnskapsdepartementet Kystverket La naturen leve Landbruks- og matdepartementet Landbruksdirektoratet Landinfra Energy AB Landsorganisasjonen i Norge Landssamanslutninga av vasskraftkommunar Landssammenslutninga av norske vindkraftkommuner Lede AS l-nett Lyse Energi AS Maskinentrepren\u00f8renes Forbund Mattilsynet Midtnett AS Milj\u00f8direktoratet Milj\u00f8stiftelsen Bellona Multiconsult Norge AS M\u00f8re og Romsdal fylkeskommune M\u00f8reforskning Natur og Ungdom Naturvernforbundet Nelfo New-Tech NHO Reiseliv Norconsult AS Nord Universitet Nordkraft AS Nordland fylkeskommune Nordlandsforskning Nordskog Norge Fjellstyresamband Norges Bondelag Norges forskningsr\u00e5d Norges geologiske unders\u00f8kelse Norges Hytteforbund Norges ingeni\u00f8r og teknologorganisasjon - NITO Side 7 Norges jeger- og fiskerforbund Norges Juristforbund Norges Kulturvernforbund Norges milj\u00f8- og biovitenskapelige universitet Norges Milj\u00f8vernforbund Norges Skogeierforbund Norges Teknisk-Naturvitenskapelige Universitet NTNU Norges televisjon AS Norges vassdrags- og energidirektorat Norsk Bergindustri Norsk bonde- og sm\u00e5brukarlag Norsk byggtjeneste AS Norsk Eiendom Norsk Fjernvarme Norsk friluftsliv Norsk Hydro ASA Norsk Industri Norsk institutt for bio\u00f8konomi \u2013 NIBIO Norsk institutt for kulturminneforskning Norsk institutt for naturforskning Norsk institutt for vannforskning - NIVA Norsk Kommunalteknisk Forening Norsk Landbrukssamvirke Norsk ornitologisk forening Norsk Polarinstitutt Norsk Sentrumsutvikling Norske arkitekters landsforbund Norske Boligbyggelag Landsforbund SA Norske Landskapsarkitekters forening Norske reindriftssamers landsforbund Norske samers riksforbund Norwegian Research Centre AS (NORCE) Nov\u00e5 AS Nye Veier AS N\u00e6rings- og fiskeridepartementet N\u00e6ringslivets Hovedorganisasjon N\u00d8K Olav Thon Gruppen Oslo kommune Oslobygg KF OsloMet - storbyuniversitetet PQA Regelr\u00e5det Regjeringsadvokaten Side 8 Riksarkivaren Rogaland fylkeskommune R\u00e5dgivende Ingeni\u00f8rers Forening SABIMA - Samarbeidsr\u00e5det for biologisk mangfold Samarbeidsr\u00e5det for Naturvernsaker (SRN) Samenes Folkeforbund Sametinget / S\u00e1mediggi Samferdselsdepartementet Samfunnsbedriftene SINTEF Byggforsk SINTEF Energi AS Sivilombudet Skanska SMB Norge Sm\u00e5kraftforeninga Sm\u00e5kraftkonsult AS Solcellespesialisten Solenergi FUSen Solenergiklyngen Solgrid AS Statens Helsetilsyn Statens naturoppsyn Statens Vegvesen Statistisk Sentralbyr\u00e5 Statkraft AS Statnett SF Statsbygg Statsforvalteren i Agder Statsforvalteren i Innlandet Statsforvalteren i M\u00f8re og Romsdal Statsforvalteren i Nordland Statsforvalteren i Oslo og Viken Statsforvalteren i Rogaland Statsforvalteren i Troms og Finnmark Statsforvalteren i Tr\u00f8ndelag Statsforvalteren i Vestfold og Telemark Statsforvalteren i Vestland Statskog SF Sustainable Materials AS Sweco Norge AS Tekna - Teknisk-naturvitenskapelig forening Telenor Tensio AS Transport\u00f8konomisk institutt Side 9 Troms og Finnmark fylkeskommune /Romssa ja Finnm\u00e1rkku fylkkagielda Tr\u00f8ndelag fylkeskommune Universitetet i Agder Universitetet i Bergen Universitetet i Oslo Universitetet i Stavanger Universitetet i S\u00f8r\u00f8st-Norge Universitetet i Troms\u00f8 Norges arktiske universitet Utenriksdepartementet Vattenfall AB Vestfold og Telemark fylkeskommune Vestland fylkeskommune Vestlandsforskning VIA - n\u00e6ringsklyngen for transportinfrastruktur Viken fylkeskommune WWF-Norge Yrkesorganisasjonenes Sentralforbund Zero Emission Resource Organisation \u00d8stlandsforskning \u00c5 Energi AS Side 10 "
}