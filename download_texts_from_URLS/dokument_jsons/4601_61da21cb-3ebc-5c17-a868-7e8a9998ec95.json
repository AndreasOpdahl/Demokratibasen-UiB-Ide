{
  "dokument_id": "61da21cb-3ebc-5c17-a868-7e8a9998ec95",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten",
  "url": "https://bergen.kommune.no/politikere-utvalg/api/fil/bk360/9645103/Uttalelse-fra-Bymiljoetaten",
  "tekst": " Bymilj\u00f8etaten PBE Byggesak Nord (Arbeidssted) V\u00e5r referanse: 2023/130438-11 Postboks 7700 Saksbehandler: Malin Ramm Seljenes 5020 BERGEN Dato: 26. oktober 2023 Deres ref.: Intern h\u00f8ring. Laksev\u00e5g. Gnr 136 bnr 184, Janaveien. S\u00f8knad om dispensasjon. Uttale fra Bymilj\u00f8etaten. Det vises til anmodning om uttale mottatt 29.09.2023, vedr\u00f8rende s\u00f8knad om tillatelse til omarbeiding av gangbru, st\u00f8ttemurer og VA-anlegg for Sotrasambandet. Eiendommen omfattes av reguleringsplan ID 62990000, med ikrafttredelsesdato 21.09.2016. Tiltakene er av avhengig av dispensasjon fra reguleringsplan og byggegrense langs kommunal veg; Janaveien. Det er Plan- og bygningsetaten som er vedtaksmyndighet etter plan- og bygningsloven. Bymilj\u00f8etaten er uttalepart. Uttale Bymilj\u00f8etaten som vegmyndighet har ansvar for all forvaltning, drift og vedlikehold av kommunale veger i Bergen. Oms\u00f8kt gangbru planlegges oppf\u00f8rt over kommunal veg; Janaveien. Som f\u00f8lge av s\u00f8knad om forlenget gangbru utover slik det er regulert, plasseres st\u00f8ttemur (K956) i areal avsatt til annen veggrunn, og regulert fortau m\u00e5 flyttes. Regulert fortau langs Janaveien (o_SF9) s\u00f8kes plassert med annen plassering enn reguleringsplan. Det vurderes at justeringen av gangarealet ikke faller inn under reguleringsbestemmelse \u00a7 6.2, og er dermed i strid med reguleringsplan og er avhengig av dispensasjon. Det stilles videre sp\u00f8rsm\u00e5l ved om ny l\u00f8sning ivaretar krav til universell utforming. Det presiseres at Bymilj\u00f8etaten skal godkjenne tekniske planer av endringer/opparbeiding kommunalt vegareal, herunder vegmurer og gangareal, f\u00f8r det overtas til kommunalt drift, forvaltning og vedlikehold. Oms\u00f8kte tiltak skal ikke komme i konflikt med frisiktsoner til kryss eller avkj\u00f8rsler. Det kan ikke rettes erstatningskrav mot vegholder ved skade p\u00e5 oms\u00f8kte tiltak som kan oppst\u00e5 ved vegvedlikeholdet, herunder br\u00f8yting, som f\u00f8lge av at tiltaket blir bygget n\u00e6rmere enn gjeldende byggegrense mot kommunal veg og i strid med gjeldende reguleringsplan. Utf\u00f8rende skal ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57) med tilh\u00f8rende arbeidsvarsling f\u00f8r arbeid med oppf\u00f8ring av tiltakene kan starte. Bymilj\u00f8etaten har ingen \u00f8vrige merknader til oms\u00f8kte dispensasjoner. Med hilsen Bymilj\u00f8etaten Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Anne Grethe Fosse Selseng - Seksjonsleder Malin Ramm Seljenes - Saksbehandler Dokumentet er godkjent elektronisk. Side 2 av 2 "
}