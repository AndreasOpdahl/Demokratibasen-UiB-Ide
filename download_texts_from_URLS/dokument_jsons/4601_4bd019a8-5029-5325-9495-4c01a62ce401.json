{
  "dokument_id": "4bd019a8-5029-5325-9495-4c01a62ce401",
  "doc_type": "case_attachment",
  "kommune": 4601,
  "tittel": "Fagnotat datert 26.02.2024",
  "url": "https://bergen.kommune.no/politikere-utvalg/api/fil/bk360/10120326/Fagnotat-datert-26-02-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11204-3 (Arbeidssted) Saksbehandler: Daniel Holm\u00e5s Aalerud Dato: 26.02.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 207/95/0/0 Liavegen 8. Klage p\u00e5 midlertidighet. Oppf\u00f8ring av rubbhall Tiltakshaver Vesthagen Eiendom AS v/ Adv. Enge i brev datert Hvem klager? 19.02.2024. Oppf\u00f8ring av rubbhall p\u00e5 290 m2. Tiltaket Vedtak datert 29.01.2024 gir midlertidig tillatelse til tiltaket for 10 \u00e5r jf. pbl. Vedtaket \u00a7 19-2(1). KPA2018 viser eiendommen som ytre fortettingssone, bebyggelse og anlegg. Planstatus KDP \u00c5sane viser eiendommen som industriform\u00e5l Reguleringsplan PlanID 3580000, viser eiendommen som industriomr\u00e5de. Klager anf\u00f8rer at vilk\u00e5ret om midlertidighet er et utslag av usaklig Klagegrunner forskjellsbehandling. Nei Behov for ytterligere saksbehandling ved eventuell omgj\u00f8ring Vedtak datert 29.01.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Tillatelse til tiltaket er innvilget ved vedtak datert 29.01.2024. Vedtaket er p\u00e5klaget den 19.02.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Bymilj\u00f8etaten har gitt uttale datert 14.12.2023. Bymilj\u00f8etaten viser til at det p\u00e5g\u00e5r planarbeid for eiendommen. Det vises til at varige dispensasjoner fra plankravet kan underminere dette arbeidet. Bymilj\u00f8etaten meddeler ogs\u00e5 at den eksisterende avkj\u00f8rselen kan benyttes til tiltaket p\u00e5 n\u00e6rmere vilk\u00e5r. Eksisterende avkj\u00f8rsel til tiltaket er anlagt i tr\u00e5d med reguleringsplanen fra 1973. 2. Om klagen Klager fremmer at vilk\u00e5ret om midlertidighet er et utslag av usaklig forskjellsbehandling under henvisning til at en naboeiendom har f\u00e5tt varig dispensasjon til oppf\u00f8ring av et liknende tiltak. Det anf\u00f8res ogs\u00e5 at det ikke finnes rettslig grunnlag for \u00e5 gi tidsavgrenset dispensasjon. Det anf\u00f8res at tidsbegrensingen er ugyldig da kommunen gjennom vilk\u00e5ret har gitt rettsvirkning til en plan som ikke enn\u00e5 er vedtatt. Det anf\u00f8res at Bymilj\u00f8etatens uttalelse i saken b\u00e6rer preg av usaklig forskjellsbehandling, og det anf\u00f8res ogs\u00e5 at det forhold at saken er forelagt andre myndigheter utgj\u00f8r usaklig forskjellsbehandling. 3. Vurdering av klagen Hva gjelder anf\u00f8rsler om usaklig forskjellsbehandlig viser klagersiden til at naboeiendommen har f\u00e5tt en liknende tillatelse til oppf\u00f8ring av rubbhall, uten vilk\u00e5r om midlertidighet. Bakgrunnen for at tillatelsen er innvilget med en varighet p\u00e5 10 \u00e5r er at tiltaket krever dispensasjon fra KPA2018 \u00a7 3.1 om plankrav. Slik dispensasjon kan kun innvilges dersom de rettslige vilk\u00e5rene etter pbl. \u00a7 19-2(2) er innfridd, herunder at dispensasjonen ikke i vesentlig grad tilsidesetter hensynene bak bestemmelsen det dispenseres fra. Plankravet skal ivareta hensynet til en helhetlig avklaring av arealbruken i et omr\u00e5de, hvor ber\u00f8rte myndigheter og hjemmelshavere blir h\u00f8rt i prosessen. En slik planprosess er i arbeid for eiendommen. PlanID 62360000 omfatter klagersidens eiendom. Dette er en omr\u00e5deplan som vil avsette eiendommen til form\u00e5l offentlig eller privat tjenesteyting. En videref\u00f8ring av industriform\u00e5let ville i s\u00e5 m\u00e5te underminere den p\u00e5g\u00e5ende planen. N\u00e5r planen er vedtatt vil den ikke ha rettsvirkning for igangv\u00e6rende aktiviteter. Bygningsmassen p\u00e5 eiendommen er forutsatt revet ved plangjennomf\u00f8ringen. Se utsnitt av plankart under. Saksnummer KLAGE-2024/11204 Side 2 av 5 Vilk\u00e5ret bygger p\u00e5 f\u00f8lgende vurdering gjengitt fra vedtak datert 29.01.2024: \u00ab(...) Det p\u00e5g\u00e5r en st\u00f8rre omr\u00e5dereguleringsplan for Nyborg, hvor disse omr\u00e5dene er tenkt transformert hovedsakelig til boliger, forretning og kontor. I denne planen er gjeldende eiendom vist som offentlig eller privat tjenesteyting og eksisterende bygninger er tenkt revet. Videre er det krav om at feltet skal detaljreguleres. Den oms\u00f8kte lagerhallen vil v\u00e6re i tr\u00e5d med gjeldende arealform\u00e5l og samsvare med dagens bruk av omr\u00e5det. Videre utvikling av n\u00e6ringseiendommen vil imidlertid v\u00e6re i strid med \u00f8nsket utvikling for omr\u00e5det og kan vanskeliggj\u00f8re realisering av den p\u00e5g\u00e5ende planen. Det vil ikke v\u00e6re hensiktsmessig \u00e5 starte et planarbeid som er i strid med arealform\u00e5l og intensjonen i omr\u00e5deplanen under utarbeidelse.\u00bb Dette er vurderinger som opprettholdes i klageomgangen. Dersom dispensasjonen skulle innvilges p\u00e5 permanent basis er det fagetatens syn at hensynene bak plankravet jf. KPA2018 \u00a7 3.1 ville tilsidesettes i vesentlig grad. L\u00e6ren om usaklig forskjellsbehandling setter skranker for kommunens frie skj\u00f8nnsut\u00f8velse, og kommer ikke p\u00e5 spissen ved sp\u00f8rsm\u00e5l om rettsanvendelsesskj\u00f8nn, som ved vurderingen av de rettslige vilk\u00e5rene for \u00e5 innvilge dispensasjoner er innfridd. Vurderingen av om dispensasjonen skal gis varig eller midlertidig jf. pbl \u00a7 19-2(1) er til en viss grad skj\u00f8nnspreget, men m\u00e5 ogs\u00e5 sees i sammenheng med de rettslige vilk\u00e5rene. Det er ogs\u00e5 her \u00abkan\u00bb- vurderingen som er gjenstand for pr\u00f8ving for saklighetskriterier ved forskjellsbehandling, ikke selve beslutningen om \u00e5 gi dispensasjonen midlertidig. Det kan f\u00f8rst v\u00e6re snakk om usaklig forskjellsbehandling hvor det dreier seg om b\u00e5de faktisk og rettslig like forhold1. Klager viser til naboeiendommen p\u00e5 gnr. 207, bnr. 97 hvor det er innvilget varig dispensasjon fra plankravet for en rubbhall. For ordens skyld har fagetaten gjennomg\u00e5tt gitte tillatelser i omr\u00e5det for \u00e5 gi en bredere illustrasjon av senere tids forvaltningspraksis: Eiendom Tiltak Kommentar Gnr. 207, Rubbhall Det er den 06.02.2023 innvilget rammetillatelse til oppf\u00f8ring av rubbhall.2 bnr. 97 Det er innvilget dispensasjon fra KPA2018 \u00a7 3.1 uten tidsavgrensing. Det p\u00e5g\u00e5ende planarbeidet er ikke nevnt i vedtaket. Gnr. 207, Skilt Dette er klagers eiendom. Det ble den 16.05.2023 gitt midlertidig tillatelse til Bnr. 95 oppsetting av skilt. Det er gitt midlertidige dispensasjoner til utplassering av fasadeskilt for Dekk1 Gnr. 207, Rubbhall P\u00e5g\u00e5ende sak. Tiltakshaver er i brev av 13.02.2024 orientert om at kommunen Bnr. 92 vil se det hensiktsmessig \u00e5 gj\u00f8re oms\u00f8kte dispensasjon fra KPA2018 \u00a7 3.1 vedr, plankrav tidsbegrenset av hensyn til p\u00e5g\u00e5ende planarbeid. 1 Se bla. sivilombudets \u00e5rsmelding for 2003 s. 320 2 Sak BYGG-2022/27821-17 Saksnummer KLAGE-2024/11204 Side 3 av 5 Gnr. 207, Bruksendring Forh\u00e5ndskonferanse den 16.02.2023. Tiltakshaver er her informert om at det bnr. 91 f\u00f8rst og fremst vil v\u00e6re aktuelt med midlertidige dispensasjoner av hensyn til det p\u00e5g\u00e5ende planarbeidet. Gnr. 207, Tilbygg og Vedtak datert 08.05.2023 gir midlertidig rammetillatelse med henvisning til Bnr. 90 fasadeendring p\u00e5g\u00e5ende planarbeid hvor arealutnyttelsen er tenkt endret. Som gjennomgangen over viser er klagers naboeiendom den eneste av de n\u00e6rliggende eiendommene som ikke har f\u00e5tt midlertidig dispensasjon den siste tiden. Som nevnt er ikke forholdet planarbeidet for omr\u00e5det hensyntatt i vedtaket som gjelder klagers naboeiendom. Det antas at dette forholdet da ikke var kjent for saksbehandler p\u00e5 vedtakstidspunktet. Vi har forst\u00e5else for at dette kan framst\u00e5 uheldig, men kan ikke se at forskjellsbehandlingen mangler saklig grunn. Det framst\u00e5r som at midlertidighet ogs\u00e5 ville blitt resultatet for naboeiendommen om vurderingstemaet ble bragt p\u00e5 banen ogs\u00e5 i denne saken. Midlertidigheten for klagersidens tillatelse er knyttet til kommunens vurderinger av de rettslige vilk\u00e5rene etter pbl. \u00a7 19-2(2). Det vises ogs\u00e5 til H\u00f8yesteretts uttalelser om at \u00ab[D]et forhold at enkelte s\u00f8kere \u2013 som det kan se ut til \u2013 p\u00e5 et kanskje sviktende grunnlag har f\u00e5tt en gunstigere behandling enn den som er blitt [A] til del, er ikke tilstrekkelig til \u00e5 fastsl\u00e5 at det i forhold til ham er skjedd en usaklig forskjellsbehandling\u00bb3. Hva gjelder klagers anf\u00f8rsler om at kommunen gjennom vilk\u00e5ret gir rettsvirkning til en plan som ikke enda er vedtatt, vises det til plan- og bygningslovens \u00a7 19-2(1) siste setning hvor det uttrykkelig framg\u00e5r at kommunen kan sette vilk\u00e5r for dispensasjoner. Vilk\u00e5rene m\u00e5 etter vilk\u00e5rsl\u00e6ren ha en relevant og saklig sammenheng med forholdet som dispensasjonen gjelder. I dette tilfellet krav om at omr\u00e5det reguleres f\u00f8r det kan bebygges. Klager viser til at tiltaket er undergitt reguleringsplan fra 1973. Fagetaten viser her til plankravet etter KPA2018 \u00a7 3.1, utgangspunktet er at planer som er vedtatt f\u00f8r plan- og bygningsloven av 1985 ikke gir noen berettiget forventning om \u00e5 oppn\u00e5 byggetillatelse der hvor tiltaket treffes av oppramsingen i KPA2018 \u00a7 3.1. Vilk\u00e5ret om midlertidighet er inntatt for \u00e5 avdempe dispensasjonens negative virkninger for det p\u00e5g\u00e5ende planarbeidet, alts\u00e5 for \u00e5 hindre at et dispensasjonsvedtak skal gi forhold som underminerer det p\u00e5g\u00e5ende planarbeidet. Dette er et vilk\u00e5r som har saklig sammenheng med bestemmelsen det dispenseres fra, og som hensyntatt utgangspunktet om at byggeretten etter gjeldende plangrunnlag er helt avsk\u00e5ret for slike tiltak ved KPA2018 \u00a7 3.1 ikke kan anses vesentlig tyngende. Klagersidens anf\u00f8rsler her kan alts\u00e5 ikke tas til f\u00f8lge. Klager retter enkelte merknader mot at s\u00f8knaden er sendt p\u00e5 h\u00f8ring. Det anf\u00f8res at dette er et utslag av usaklig forskjellsbehandling. Fagetaten kan ikke se grunnlag for et slikt standpunkt. Bygningsmyndighetenes samordningsplikt er lovfestet i pbl. \u00a7 21-5 jf. SAK10 \u00a7 6-2. Som det framg\u00e5r av Bymilj\u00f8etatens uttalelse er denne stilet som en kombinert uttalelse og godkjenning av utvidet bruk av avkj\u00f8rsel. Dette er innvilget p\u00e5 generelle tekniske vilk\u00e5r om frisikt o.l. Vi kan ikke se at det hefter feil ved vedtaket som f\u00f8lge av at dette viser til samordningspartenes akseptkriterier. 3 Hentet fra Rt. 1983 s. 1290 hvor retten behandler her sp\u00f8rsm\u00e5let om lovligheten av et avslag p\u00e5 s\u00f8knad om utvidet bruk av avkj\u00f8rsel etter veglovas \u00a7 40 Saksnummer KLAGE-2024/11204 Side 4 av 5 4. Konklusjon Vedtak datert 29.01.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 29.01.2024 5. Klage datert 19.02.204 6. Supplerende merknader datert 26.02.204 7. Dispensasjonss\u00f8knad 8. Uttale fra Bymilj\u00f8etaten datert 14.12.2023 9. Tegninger Saksnummer KLAGE-2024/11204 Side 5 av 5 "
}