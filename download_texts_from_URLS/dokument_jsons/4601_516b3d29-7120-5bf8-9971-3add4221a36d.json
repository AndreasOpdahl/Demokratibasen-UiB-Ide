{
  "dokument_id": "516b3d29-7120-5bf8-9971-3add4221a36d",
  "doc_type": "case_presentation",
  "kommune": 4601,
  "tittel": "Krav om lovlighetskontroll av sak 496/24 - Byr\u00e5dets forslag til handlings- og \u00f8konomiplan for 2025 - 2028.",
  "url": "https://bergen.kommune.no/politikere-utvalg/api/fil/bk360/11971368/Framstilling-Krav-om-lovlighetskontroll-av-sak-495-24-Byradets-forslag-til-handlings-og-okonomiplan-for-2025-2028-",
  "tekst": " Utvalg for finans, kultur og n\u00e6ring Saksframstilling V\u00e5r referanse: 2024/192172-6 Saksbehandler: Frank Wessels Krav om lovlighetskontroll av sak 495/24 - Byr\u00e5dets forslag til handlings- og \u00f8konomiplan for 2025 - 2028. Hva saken gjelder: Bystyrets kontor mottok 19.12.24 krav om lovlighetskontroll av bystyrets vedtak gjort i sak 495/24 - Byr\u00e5dets forslag til handlings- og \u00f8konomiplan for 2025 - 2028. Kravet er fremmet av bystyrerepresentantene Mikkel Gr\u00fcner (SV), Rune Bakervik (Ap) og Linn Eng\u00f8 (Ap). Kravet om lovlighetskontroll retter seg mot en sak avgjort av bystyret. Det fremg\u00e5r at kravet er begrunnet i at bystyrets vedtak i saken ikke har et lovlig innhold. Driftsdelen av budsjettvedtaket inneholder et merforbruk p\u00e5 32,080 mill. kr. i 2025, 1,8 mill. kr. i 2026, 1 mill. kr. i 2027 og 1 mill. kr. i 2028. Representantene kan ikke se at dette merforbruket er saldert i bystyrets vedtak, og mener derfor at vedtaket ikke i tr\u00e5d med kommunelovens \u00a7 14-4. Forretningsutvalget behandlet saken i m\u00f8tet 07.01.2025 sak 5/25 og fattet f\u00f8lgende vedtak: 1. Lovlighetskontrollkravet oversendes utvalg for finans, kultur og n\u00e6ring til behandling i m\u00f8te 05.02.25. Utvalg for finans, kultur og n\u00e6ring innstiller til bystyret om hvorvidt bystyret skal opprettholde sitt vedtak eller ikke. Bystyret behandler kravet om lovlighetskontroll i m\u00f8te 19.02.25. 2. Lovlighetskontrollkravet oversendes byr\u00e5det som bes om \u00e5 legge frem en vurdering av de forhold som tas opp. Forretningsutvalget ber om at dette legges frem i notats form i forkant av behandling i utvalg for finans, kultur og n\u00e6ring. Lovlighetskontrollkravet i sin helhet og byr\u00e5dets vurdering av kravet f\u00f8lger vedlagt. Forslag til vedtak: Alternativ 1 Bystyret opphever sitt vedtak i sak496/24 \u2013 \u00abByr\u00e5dets forslag til handlings- og \u00f8konomiplan for 2025 - 2028.\u00bb Byr\u00e5det bes legge frem ny sak. 1 Alternativ 2 Bystyret opprettholder sitt vedtak i vedtak i sak496/24 \u2013 \u00abByr\u00e5dets forslag til handlings- og \u00f8konomiplan for 2025 - 2028.\u00bb Kravet om lovlighetskontroll av vedtaket i saken oversendes Statsforvalteren i Vestland for endelig avgj\u00f8relse. Dato: 27. januar 2025 \u00d8ivind Hauge St\u00f8le - fagleder Frank Wessels - seniorr\u00e5dgiver Dokumentet er godkjent elektronisk. Vedlegg: \u2022 Krav om lovlighetskontroll av sak 495/24 (Handlings- og \u00f8konomiplan 2025-2028) - byr\u00e5dets vurdering \u2022 Krav om lovlighetskontroll av sak 495-24 2 "
}