{
  "dokument_id": "b439855a-8096-5ff4-b4ba-830cbf9a9227",
  "doc_type": "case_attachment",
  "kommune": 4601,
  "tittel": "_ KLAGE-2023_13584-16 Stadfesting gnr 163 bnr 33 klagesak 1127876_1_1",
  "url": "https://bergen.kommune.no/politikere-utvalg/api/fil/bk360/9862260/-KLAGE-2023-13584-16-Stadfesting-gnr-163-bnr-33-klagesak-1127876-1-1",
  "tekst": " V\u00e5r dato: V\u00e5r ref: 08.01.2024 2023/17540 Deres dato: Deres ref: ADVOKATCOMPAGNIET DA Saksbehandler, innvalgstelefon Postboks 483 Sentrum David Larsen, 55 57 20 16 5805 BERGEN Bergen kommune \u2013 gnr. 163 bnr. 33, M\u00f8llendalsbakken 9A. Dispensasjon fra plankrav om etablering av plat\u00e5 Vi viser til klage datert 1. juni 2023, supplerende klage datert 8. november 2023 og oversendelse av klagesak fra Bergen kommune i brev datert 20. november 2023. Vedtak: Klagen tas ikke til f\u00f8lge. Vi stadfester Bergen kommunes vedtak datert 11. mai 2023, ref. BYGG-2022/16875-6, om avslag p\u00e5 s\u00f8knad om dispensasjon. Sakens bakgrunn Vi forutsetter at partene kjenner sakens bakgrunn og gir derfor kun et kortfattet sammendrag. Bygges\u00f8knad Bergen AS s\u00f8kte 23. februar 2023 p\u00e5 vegne av M\u00f8llendalsbakken 9A AS om endring av tidligere gitt rammetillatelse datert 25. juni 2020. Rammetillatelsen gjelder riving, p\u00e5bygg, fasadeendringer, innsetting av heis samt innvendige planl\u00f8sninger for tilrettelegging for bruk til lager og kontor. I endringss\u00f8knaden ble det s\u00f8kt om dispensasjon fra rekkef\u00f8lgekrav om opparbeidelse av plat\u00e5/utomhusanlegg ved bygget. Plat\u00e5et som rekkef\u00f8lgekravet gjelder, g\u00e5r frem av tegningen under. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 S\u00f8knaden ble avsl\u00e5tt i vedtak datert 11. mai 2023. Avslaget ble p\u00e5klaget av advokat Bj\u00f8rn Liab\u00f8 p\u00e5 vegne av M\u00f8llendalsbakken 9 AS i brev datert 1. juni 2023 og supplerende brev datert 8. november 2023. Klagen ble behandlet av kommunens politiske utvalg for milj\u00f8 og byutvikling som sak 21/23 i m\u00f8te 9. november 2023. Utvalget tok ikke klagen til f\u00f8lge, og klagesaken ble derfor sendt til oss for endelig avgj\u00f8relse. Regelverk Forvaltningsloven gjelder for Statsforvalterens behandling av klagesaken, se plan- og bygningsloven (pbl.) \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, se forvaltningsloven (fvl.) \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, se fvl. \u00a7 34 fjerde avsnitt. Kommuneplanens arealdel er bindende for utvidelse av eksisterende tiltak og nye tiltak, se pbl. \u00a7 11-6. Tiltak som er i strid med plan skal dermed avsl\u00e5s med mindre det s\u00f8kes og innvilges dispensasjon, se pbl. \u00a7 1-6 andre avsnitt. Dispensasjon Det kan s\u00f8kes dispensasjon fra bestemmelser i lov og plan etter pbl. \u00a7 19-2 f\u00f8rste avsnitt: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen.\u00bb I \u00a7 19-2 andre avsnitt er hovedvilk\u00e5rene for dispensasjon: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Bestemmelsen oppstiller to vilk\u00e5r som begge m\u00e5 v\u00e6re oppfylt for at dispensasjon kan innvilges, se vesentlighets- og fordel-/ulempevilk\u00e5ret. F\u00f8rst n\u00e5r begge disse vilk\u00e5rene er oppfylt, er det relevant \u00e5 gj\u00f8re en skj\u00f8nnsmessig vurdering av om dispensasjon b\u00f8r innvilges, se ordlyden \u00abkan\u00bb. Plansituasjon Eiendommen omfattes av reguleringsplan for M\u00f8llendalsbakken N\u00e6ringspark AS, vedtatt av Bergen bystyre 23. januar 2012 med planidentitet 6021000. I planen er det stilt rekkef\u00f8lgekrav om opparbeidelse av plat\u00e5/utomhusanlegg, formulert slik i planbestemmelsene punkt 1.4.3: \u00abI tillegg til tiltakene i \u00a7 1.4.1 skal byrom/opphold og gangforbindelser, slik disse fremkommer i retningsgivende illustrasjonsplan til planID 60210000, v\u00e6re opparbeidet f\u00f8r det kan gis midlertidig brukstillatelse for tiltak iht. pbl \u00a7 20-1 nr. a og d innenfor det respektive felt.\u00bb Her er utsnitt fra illustrasjonsplanen som bestemmelsen viser til: Side: 3/5 . Statsforvalterens vurdering Saken gjelder klage p\u00e5 kommunens vedtak om avslag p\u00e5 s\u00f8knad om dispensasjon fra rekkef\u00f8lgekravet i reguleringsplanen punkt 1.4.3. Klagen reiser sp\u00f8rsm\u00e5l om rekkef\u00f8lgekravet er gyldig, og i s\u00e5 fall om dispensasjonsvilk\u00e5rene i pbl. \u00a7 19-2 er oppfylt. Gyldigheten av rekkef\u00f8lgekravet I klagen er det argumentert med at rekkef\u00f8lgekravet ikke lenger fremst\u00e5r som rimelig. Grunnen er at situasjonen har endret seg etter at kommunen eksproprierte M\u00f8llendalsbakken 6 i forbindelse med reguleringen av bybanen mot Fyllingsdalen. Klager har vist til at form\u00e5let bak rekkef\u00f8lgekravet dermed har endret seg, og at kostnadene ved gjennomf\u00f8ringen av rekkef\u00f8lgekravet ikke lenger fordeles som forutsatt i planen. Til st\u00f8tte for sitt syn har klager vist til H\u00f8yesteretts dom HR-2021- 00953-A. Som det g\u00e5r frem av dispensasjonss\u00f8knaden, mener klager at det er usikkert hva som skjer med eiendommen M\u00f8llendalsbakken 6, og at det er \u00absv\u00e6rt lite sannsynlig at det planlagte torget vil bli gjennomf\u00f8rt\u00bb. Klager mener derfor at grunnlaget for \u00e5 bygge plat\u00e5et er borte. If\u00f8lge pbl. \u00a7 12-7 f\u00f8rste avsnitt nr. 10 kan det \u00abi n\u00f8dvendig utstrekning gis bestemmelser\u00bb om s\u00e5kalte rekkef\u00f8lgekrav for n\u00e6rmere angitte forhold. Det er riktig at omr\u00e5det for M\u00f8llendalsbakken 6 ble tatt ut av reguleringsplanen med ID 60210000 i forbindelse med reguleringen av bybanen til Fyllingsdalen. Omr\u00e5det er n\u00e5 regulert som omr\u00e5de for bebyggelse og anlegg (BA-omr\u00e5de) i reguleringsplan med ID 64040000. Reguleringen er likevel midlertidig og g\u00e5r frem av sistnevnte plan \u00a7 6.1.1 om \u00abBebyggelse og anlegg BA\u00bb: \u00abI omr\u00e5der regulert til BA skal eldre plan gjelde foran denne plan (PlanID 6404000) fra ett \u00e5r etter etter at bruken av omr\u00e5det til midlertidig rigg- og anleggsomr\u00e5de opph\u00f8rer. Arealene er medtatt fordi de er n\u00f8dvendige for bruk til midlertidig anlegg- og riggomr\u00e5de, jf. \u00a7 12.5.\u00bb Intensjonen er alts\u00e5 at torget i sin helhet skal opparbeides i tr\u00e5d med plan 60210000, uavhengig av at eiendommen i M\u00f8llendalsbakken 6 ble benyttet til midlertidig anleggsomr\u00e5de i anleggsfasen av bybanen. Ettersom omr\u00e5det planmessig er ment tilbakef\u00f8rt til opprinnelig regulert situasjon, kan vi ikke se at vurderingen av rekkef\u00f8lgekravets gyldighet stiller seg vesentlig annerledes enn ved Side: 4/5 vedtakelsen av planen 60210000. Det er ikke omtvistet at rekkef\u00f8lgekravet var gyldig p\u00e5 vedtakelsestidspunktet, og vi mener at rekkef\u00f8lgekravet fremdeles oppfyller vilk\u00e5ret om \u00e5 v\u00e6re \u00abi n\u00f8dvendig utstrekning\u00bb. V\u00e5r konklusjon er at rekkef\u00f8lgekravet er gyldig. Dispensasjonsvilk\u00e5rene Sp\u00f8rsm\u00e5let er om dispensasjon vesentlig tilsidesetter hensynene bak rekkef\u00f8lgekravet. Som det g\u00e5r frem av kommunens vedtak, dreier hensynene bak rekkef\u00f8lgekravet seg om \u00e5 tilf\u00f8re omr\u00e5det gode gangforbindelser og skape et urbant byromsmilj\u00f8 i n\u00e6ringsparken. Vi viser videre til utdypingen i kommunens vedtak: \u00abS\u00e6rlig med tanke p\u00e5 at M\u00f8llendalsbakken er bratt er det en fordel med et sammenhengende plant omr\u00e5de, forbeholdt g\u00e5ende og syklende. Kravet inneb\u00e6rer at det skal legges lokk over dagens parkering, samt utjevne niv\u00e5forskjeller slik at omr\u00e5de blir universelt utformet. Arealet skal ha en forbindelse bort mot torget med butikker og kafeer p\u00e5 motsatt side av M\u00f8llendalsbakken. Utearealet er en viktig brikke i det nye urbane omr\u00e5de som skal skapes her, og strekker seg bort til Fossen i bakkant av bebyggelsen.\u00bb 1 I dispensasjonss\u00f8knaden er det som nevnt pekt p\u00e5 usikkerhet rundt hvorvidt torget vil bli etablert. Argumentet er at plat\u00e5et ikke lenger vil inng\u00e5 i en helhetlig plan for omr\u00e5det, men bli et enkeltst\u00e5ende tiltak, som if\u00f8lge klager i st\u00f8rre grad vil fremst\u00e5 som et fremmedelement i omr\u00e5det. Videre er det vist til at det er s\u00f8kt om og gitt bruksendring av M\u00f8llendalsbakken 9A. Bruken er endret fra kontor til rehabiliteringssenter. If\u00f8lge klager er dermed forutsetningen om at det skal v\u00e6re aktivitet i omr\u00e5det etter vanlig arbeidstid, tatt bort sammen med planene for M\u00f8llendalsbakken 6. Reguleringsplanens m\u00e5l om \u00e5 skape gode og funksjonelle utomhus, oppholds- og gangarealer vil etter v\u00e5r oppfatning best\u00e5 uavhengig av om torget blir realisert eller ikke, og uavhengig av bruksendringen. I likhet med kommunen mener vi at hensynene bak bestemmelsen fortsatt gj\u00f8r seg gjeldende med styrke. Vi viser til at kravet om plat\u00e5 fremdeles vil sikre gangforbindelse og et urbant byromsmilj\u00f8 i n\u00e6ringsparken. Varig dispensasjon fra rekkef\u00f8lgekravet vil derfor vesentlig tilsidesette hensynene bak rekkef\u00f8lgekravet. Etter dette er det ikke n\u00f8dvendig for oss \u00e5 ta stilling til lovens andre dispensasjonsvilk\u00e5r. Dispensasjon kan ikke innvilges, og s\u00f8knaden m\u00e5 avsl\u00e5s. Avslutning Vi har vurdert alle klagegrunnene, men kommet til at ingen kan f\u00f8re frem. V\u00e5rt vedtak p\u00e5 side 1 er endelig og kan ikke p\u00e5klages videre, se pbl. \u00a7 28 tredje avsnitt. Med hilsen Jorunn Fosse Fidjest\u00f8l David Larsen seniorr\u00e5dgiver seniorr\u00e5dgiver Dokumentet er elektronisk godkjent 1 Forst\u00e5elsen har st\u00f8tte i plandokumentene, se blant annet fagnotat datert 6. oktober 2011 utarbeidet av kommunen v/etat for byggesak og private planer. Side: 5/5 Kopi til: BERGEN KOMMUNE Postboks 7700 5020 BERGEN BYGGES\u00d8KNAD BERGEN AS Jordalsveien 17 5105 EIDSV\u00c5G I \u00c5SANE "
}