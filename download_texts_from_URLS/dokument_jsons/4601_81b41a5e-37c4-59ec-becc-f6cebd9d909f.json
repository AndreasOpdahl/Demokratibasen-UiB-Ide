{
  "dokument_id": "81b41a5e-37c4-59ec-becc-f6cebd9d909f",
  "doc_type": "case_presentation",
  "kommune": 4601,
  "tittel": "H\u00f8ringsuttalelse til NOU 2023:24  Med barnet hele vegen \u2013 barnevernsinstitusjoner som har barnas tillit",
  "url": "https://bergen.kommune.no/politikere-utvalg/api/fil/bk360/9399918/Framstilling-Horingsuttalelse-til-NOU-2023-24-Med-barnet-hele-vegen-barnevernsinstitusjoner-som-har-barnas-tillit",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/260520-2 H\u00f8ringsuttalelse til NOU 2023:24 Med barnet hele vegen \u2013 barnevernsinstitusjoner som har barnas tillit Hva saken gjelder: Barne- og familiedepartementet har sendt utredningen \u00abMed barnet hele vegen \u2013 barnevernsinstitusjoner som har barnas tillit\u00bb - NOU 2023:24, p\u00e5 h\u00f8ring. H\u00f8ringsfrist: 22.januar 2024. Det er s\u00f8kt om forlenget h\u00f8ringsfrist. Regjeringen oppnevnte et utvalg 22.juni 2022 som har vurdert institusjonsbarnevernets oppgaver, rammer, omfang og organisering, samt samhandlingen med andre sektorer som har ansvar for barn og unge med store og sammensatte behov. Utvalgets 50 anbefalinger ber\u00f8rer b\u00e5de barnevernet, helsesektoren og justissektoren. Departementet ber om at hele NOUen blir tatt stilling til, inkludert lovforslagene som er inntatt i kapittel 28. Innledningsvis gis et sammendrag av rapporten. Del 1 omhandler utvalgets mandat og arbeid, f\u00f8ringer for arbeidet og hvordan dagens situasjon er i b\u00e5de Norges og andres land sitt institusjonsbarnevern. Del 2, 3 og 4 gir kunnskapsgrunnlag og vurderinger knyttet til utvalgets anbefalinger som kommer i del 5. Bakgrunn for utredningen er at barnevernet ikke har mestret p\u00e5 en god nok m\u00e5te \u00e5 hjelpe en del av de barna som trenger det mest, verken alene eller i tilstrekkelig grad sammen med andre akt\u00f8rer. Det foreligger mange rapporter og utredninger knyttet til dette. Likevel er det behov for \u00e5 f\u00e5 en samlet utredning av institusjonsbarnevernet som kan gi tydelige forslag til endringer som er mulig \u00e5 gjennomf\u00f8re og som bidrar til at barna som flyttes til institusjon f\u00e5r bedre hjelp. Det har i de senere \u00e5rene v\u00e6rt flere alvorlige hendelser som d\u00f8dsfall, brannstiftelser og alvorlig vold. Mange av barna som bor p\u00e5 institusjon trenger hjelp fra flere tjenester og kan ha omfattende kontakt med blant annet barne- og ungdomspsykiatri og politi. Barna m\u00e5 ofte forholde seg til sv\u00e6rt mange hjelpepersoner, kan oppleve mange flyttinger, enetiltak og f\u00e5 problem med skolegang. Det er behov for \u00e5 vurdere om m\u00e5ten barnevernet drives p\u00e5, og innretningen av institusjonsbarnevernet, er riktig. Utvalget har s\u00e6rlig sett p\u00e5 hvilket tilbud barn som trenger hjelp skal f\u00e5 i barneverninstitusjoner, og hvilken hjelp som b\u00f8r bli dekket gjennom andre barneverntiltak eller i form av tilbud fra tilgrensende sektorer. S\u00e6rlig har tilbudet til barn med store og sammensatte utfordringer hatt behov for \u00e5 utredes. Utvalget har hatt i mandat \u00e5 utrede hva institusjonene m\u00e5 ha av rammer og kompetanse for \u00e5 gi barna et godt omsorgs- og oppf\u00f8lgingstilbud, og hvilken bistand som kreves fra andre viktige tjenester for barn og unge. 1 Hovedtrekk i NOU 2023:24 Barn p\u00e5 institusjon skal f\u00e5 helsehjelp Staten har plikt til \u00e5 tilby et forsvarlig institusjonstilbud n\u00e5r kommunen ber om det. Ved utgangen av 2022 bodde det 940 barn p\u00e5 barnevernsinstitusjon. Mange av barna har store behov for psykisk helsehjelp som de ikke f\u00e5r dekket i dag. Barna trenger kontinuitet i oppf\u00f8lgingen, og koordinering. Utvalget foresl\u00e5r derfor at alle barnevernsinstitusjoner skal ha et helseteam tilknyttet seg. Videre foresl\u00e5r utvalget felles faglige retningslinjer for hvordan helsetjenesten og barnevernet sammen skal hjelpe disse barna. Utvalget mener ogs\u00e5 at alle barn p\u00e5 institusjon skal sikres individuell plan, og at Statsforvalteren skal f\u00f8re felles tilsyn p\u00e5 tvers av barnevern, helsetjenester og skole for barn som bor p\u00e5 institusjon. Hjelpen skal bygge p\u00e5 barnas behov og ressurser Det er viktig at tjenestene rundt barna ser barnas ressurser og talenter, selv n\u00e5r de har det vanskelig. Tjenestene m\u00e5 vite hva barna trenger hjelp til \u00e5 h\u00e5ndtere. Utvalget foresl\u00e5r en tverrfaglig kartlegging av behov og ressurser for alle barn som skal flytte til institusjon, og at tverrfaglig helsekartlegging skal legges til helseforetakene. Barna skal f\u00e5 et tilrettelagt tilbud og f\u00e5 v\u00e6re i ro Mange av barna som bor p\u00e5 institusjon flytter mye, ofte br\u00e5tt og uten at de selv \u00f8nsker det. Utvalget har derfor lagt vekt p\u00e5 \u00e5 finne tiltak som bidrar til at barna f\u00e5r v\u00e6re mest mulig i ro, og foresl\u00e5r \u00e5 endre dagens ordning med \u00e5 differensiere barna i syv m\u00e5lgrupper til \u00e5 bli et tilbud best\u00e5ende av tre institusjonstyper som skal dekke en bredde i barnas behov. Utvalget \u00f8nsker ogs\u00e5 at Bufdir m\u00e5 ta et tydeligere ansvar for \u00e5 utvikle kunnskapsgrunnlaget og v\u00e6re faglig premissleverand\u00f8r for alle barnevernsinstitusjoner uavhengig av om de bor p\u00e5 statlig, privat eller kommunal institusjon. Et tydeligere form\u00e5l for barneverninstitusjonene Det er utfordrende at det har v\u00e6rt manglende klarhet om hva institusjonstilbudet skal v\u00e6re og hvem det skal hjelpe. Utvalget foresl\u00e5r derfor en egen form\u00e5lsparagraf for barnevernsinstitusjonene og en tydeliggj\u00f8ring av hvilke barn institusjon er det rette tilbudet for. Den nye form\u00e5lsparagrafen er utledet fra barnevernlovens form\u00e5lsparagraf. Et opphold i institusjon skal aldri begrunnes med behov for straff eller samfunnsvern, ei heller begrunnes i barns behov for helsehjelp. Utvalget foresl\u00e5r derfor \u00e5 erstatte begrepet \u00abbehandling\u00bb med \u00abutviklingsst\u00f8tte\u00bb. Institusjonen er barnas hjem mens de bor der Institusjonene skal f\u00f8rst og fremst sikre god omsorg og utviklingsst\u00f8tte til det enkelte barn. Relasjoner utvikles med trygge og kompetente voksne og hvordan de voksne forst\u00e5r hvordan barna har det. I tillegg m\u00e5 barnas behov bli m\u00f8tt der de er, av tjenestene rundt \u2013 som helsehjelp og andre som kan bidra til at barnet f\u00e5r hjelpen de trenger. Spesialisert rusbehandling er helsehjelp, ogs\u00e5 for barn I dag er rusproblemer hos barn definert som et atferdsproblem, og barnevernets ansvar. Den dagen barnet fyller 18 \u00e5r defineres rusproblemet som et helseproblem, og tilbudet er helsehjelp. Utvalget foresl\u00e5r at ansvaret for spesialisert rusbehandling flyttes fra barnevernet til helsetjenesten, og at barnets hjem m\u00e5 inkluderes i behandlingen. Det er likevel viktig at ruskompetanse beholdes og styrkes p\u00e5 alle institusjoner. Samhandling er ikke nok Noen barn har s\u00e6rlig store og sammensatte behov. Barna har det til felles at ingen tjeneste alene klarer \u00e5 gi dem all den hjelpen de trenger. Ofte kan det oppst\u00e5 en diskusjon mellom 2 barnevern, helsetjenestene og kriminalomsorgen om hvem som har det overordnede ansvaret. Utvalget mener at samarbeid er viktig, men ikke tilstrekkelig. Det er ogs\u00e5 behov for en tydeligere plassering av ansvar, og nye tiltak for \u00e5 gj\u00f8re helsetjenestene og kriminalomsorgen bedre i stand til \u00e5 ta sin del av ansvaret. For \u00e5 sikre et forsvarlig tilbud til disse barna, mener utvalget det er behov for flere langtidsplasser i psykisk helsevern for barn og unge, og et eget sikkerhetspsykiatrisk tilbud for barn. Det er ogs\u00e5 behov for at ungdomsenhetene styrkes med et eget lavsikkerhetstilbud med stor vekt p\u00e5 rehabilitering. Utvalget ber justissektoren, barnevernssektoren og helsesektoren sammen adressere hvordan samfunnet skal m\u00f8te barn som deltar i alvorlig kriminalitet, og s\u00e6rlig i de f\u00e5 tilfellene hvor barnet m\u00e5 frihetsber\u00f8ves. Flere skal f\u00e5 hjelp i egen kommune Barn m\u00e5 f\u00e5 hjelp der de bor. Klarer kommunen \u00e5 gi hjelp i n\u00e6rmilj\u00f8et, kan hjelpen gis tidligere og mindre inngripende. Utvalget foresl\u00e5r \u00e5 ruste opp de kommunale botiltakene kraftig, og foresl\u00e5r kommunale botiltak med held\u00f8gnsomsorg som et nytt omsorgstiltak med krav til kvalitet, godkjenning og tilsyn. Byr\u00e5dets vurdering og forslag til h\u00f8ringsuttalelse: NOU 2023:24 \u00abMed barnet hele vegen \u2013 barnevernsinstitusjoner som har barnas tillit\u00bb gir en grundig og omfattende gjennomgang av institusjonstilbudet til barn og unge i barnevernet. Dette er en viktig utredning som inneholder mange forslag som kan gi et bedre tilbud for s\u00e5rbare barn. Byr\u00e5det vil s\u00e6rlig fremheve forslagene som sikrer bedre samordning og sammenheng mellom helse-, justis- og barnevernsektoren slik at barn og unge f\u00e5r sine rettigheter gjeldende, eksempelvis i forslag 12 der barn med ruslidelser skal f\u00e5 hjelp i spesialisthelsetjenesten. Dette vil v\u00e6re en etterlengtet endring som omdefinerer rusvansker hos barn under 18 \u00e5r fra et atferdsproblem til et helseproblem. Byr\u00e5det st\u00f8tter utvalgets forslag om \u00e5 utvikle kommunale botiltak for barn og unge i barnevernet. Dette vil bidra til et mer differensiert og tilpasset tilbud. Samtidig st\u00f8tter ikke byr\u00e5det utvalgets forslag om reduserte egenandeler for institusjoner. Dette forslaget vil kunne f\u00f8re til en innskrenking av det \u00f8konomiske handlingsrommet n\u00e5r det gjelder \u00e5 kunne omstille og dreie mer av kommunens innsats fra inngripende og kostnadskrevende barnevernstiltak til mer lavterskel og forebyggende tjenester slik som barnevernsreformens intensjoner er. Byr\u00e5det foresl\u00e5r at Bergen kommune i det vesentlige slutter seg til utredningen med tilh\u00f8rende forslag om lovendringer. Forslag til h\u00f8ringsuttalelse ligger i sin helhet i saksfremstillingen. Byr\u00e5det har ogs\u00e5 en forventing om at regjeringen f\u00f8lger opp denne utredningen og de gode forslagene som er fremmet her. \u00d8konomi: Det f\u00f8lger ingen direkte \u00f8konomiske konsekvenser for kommunen av denne saken. Det fremg\u00e5r i saksfremstillingen hvilke av utvalgets forslag som vil f\u00e5 \u00f8konomiske konsekvenser for kommunen hvis de besluttes iverksatt. Begrunnelse for framleggelse til bystyret: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Saken anses \u00e5 v\u00e6re prinsipiell og inneb\u00e6re politiske avveininger. 3 Forretningsutvalget har i m\u00f8te 07.11.2023 i sak 10/23 fattet f\u00f8lgende vedtak: Utvalg for helse og sosial innstiller til bystyret som avgir h\u00f8ringssvar til \u00abH\u00f8ring av Barnevernsinstitusjonsutvalgets NOU 2023:24\u00bb p\u00e5 vegne av Bergen kommune. Byr\u00e5det innstiller til bystyret \u00e5 fatte f\u00f8lgende vedtak: 1. Bergen kommune avgir h\u00f8ringsuttalelse til NOU 2023:24 Med barnet hele vegen \u2013 barnevernsinstitusjoner som har barnas tillit\u00bb slik den fremkommer av byr\u00e5dets forslag. 2. Bergen kommune forutsetter at det kommer statlige finansieringsordninger. Dato: 12. desember 2023 Christine B. Meyer Charlotte Spurkeland Byr\u00e5dsleder Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: H\u00f8ring av Barnevernsinstitusjonsutvalgets NOU 202324(1222869) 4 Saksframstilling: Institusjonsutvalget har i NOU 2023:24 \u00abMed barnet hele vegen \u2013 barnevernsinstitusjoner som har barnas tillit\u00bb levert 50 forslag til endringer i institusjonsbarnevernet, samt lovforslag. Bergen kommune har vurdert alle forslagene. Det vil i saksframstillingen ikke kommenteres p\u00e5 f\u00f8lgende forslag som kommunen st\u00f8tter fullt ut og ikke har innspill til: - Forslag 2: Flere langtidsplasser i PHBU - Forslag 3: Det etableres et eget sikkerhetspsykiatrisk tilbud for barn - Forslag 4: Felles tilsyn med barnevern og helsetjenester - Forslag 9: Etablering av standard for tverrfaglig kartlegging for barn som skal flytte til institusjon - Tiltak 10: Hver barneverninstitusjon skal ha et helseteam tilknyttet seg - Forslag 14: Ny nasjonal faglig retningslinje for RoP-forl\u00f8p for barn og unge - Forslag 15: \u00d8kt kompetanse p\u00e5 rus i alle barnevernsinstitusjoner - Forslag 18: Krav til tilsyn ved kommunale botiltak - Forslag 22: Tydeliggj\u00f8ring av handlingsrommet i ut\u00f8velse av omsorgsansvaret - Forslag 23: Gjennomgang av statsforvalternes praksis - Forslag 24: Bedre beskyttelse mot risiko i digitale medier - Forslag 25: Harmonisere begrepsbruk i barnevernsloven til menneskerettighetene - Forslag 26: Barneverns- og helsenemnda skal ta stilling til barnets individuelle behov - Forslag 27: Barneverns- og helsenemndas vedtak skal ivareta barnets forl\u00f8p - Forslag 28: Tydeliggj\u00f8re institusjonstilbudets form\u00e5l i barnevernsloven - Forslag 30: Tilsyn med barnevernsinstitusjonene - Forslag 32: Felles faglige prinsipper for god omsorg og utviklingsst\u00f8tte - Forslag 37: Vurdere om finansieringsordning for ungdomsenhetene kan benyttes for barnevernsinstitusjoner - Forslag 38: Etablere praksisn\u00e6re deltidsutdanninger - Forslag 39: \u00d8kte muligheter for personer uten formell kompetanse med relevant erfaring som er s\u00e6rlig godt egnet - Forslag 40: Samlet gjennomgang av krav og f\u00f8ringer for institusjonene - Forslag 43: Mer systematisk kunnskapsutvikling - Forslag 44: Barn skal ha rett til institusjonsopphold i egen region - Forslag 49: Form\u00e5l for og styring av spisskompetansemilj\u00f8ene tydeliggj\u00f8res - Forslag 50: Etablering av ny nasjonal godkjenningsenhet Under noen forslag er det ikke gitt vurdering siden det fremkommer tydelig i konklusjonen, og noen av forslagene kommenteres samlet. Bergen kommune ser denne NOUen som et velkomment og viktig grunnlag for videreutviklingen av tilbudet til s\u00e5rbare barn og unge i institusjonsbarnevernet, og er i stor utstrekning enig i anbefalingene som utvalget kommer med. Det har over lang tid v\u00e6rt bekymring for om hjelpeinstanser rundt barn med sammensatte behov klarer \u00e5 samordne sitt tilbud og kompetanse slik at det faktisk nytter for barna som trenger det som mest. Bergen kommune mener at tiltakene i denne rapporten ogs\u00e5 har relevans for barn som ikke bor p\u00e5 institusjon og h\u00e5per at videreutviklingen av samordningen mellom helse, justis og barnevern vil holde frem for alle barn uavhengig av tiltak. Bergen kommune har tidligere uttalt i bystyrevedtak 18. 12.2019 sak 70/19 H\u00f8ringsuttalelse til lovforslag NOU 2019:14 Tvangsbegrensningsloven: \u00abHelsetjenester og barneverntjenester er to sider av samme sak, n\u00e6rmere bestemt av samme barn. Barn i barneverntjenesten kan v\u00e6re b\u00e5de pasient og p\u00e5r\u00f8rende. Blant annet er rus en hyppig \u00e5rsak til omsorgsovertakelse, og sammenhengen mellom alvorlige atferdsvansker og psykiske lidelser hos barn er godt dokumentert. Ulik rettslig regulering gj\u00f8r at barn blir skj\u00f8vet mellom tjenestene, eller faller \u00abmellom to stoler\u00bb. Bergen kommune slutter seg til Tvangslovutvalget st\u00f8tte til 5 Barnevernlovutvalgets forslag om en barnevernhelsereform i NOU 2016 :16 29. september 2016.\u00bb Med utgangspunkt i denne h\u00f8ringsuttalelsen ser kommunen utvalgets forslag som skritt i riktig retning mot at helsetjenestene f\u00e5r en st\u00f8rre og tydeligere rolle i tilbudet til barn i barneverninstitusjon. P\u00e5 blant annet samme bakgrunn mener Bergen kommune at det er riktig og viktig at ansvaret for behandling og oppf\u00f8lging av ruslidelser hos barn foresl\u00e5s flyttet fra barnevernet til spesialisthelsetjenesten, slik det er for voksne. Bergen kommune st\u00f8tter at utvalget legger vekt p\u00e5 \u00e5 kartlegge barnets ressurser og potensiale, ikke bare utfordringer. \u00c5 legge til rette for mestring og utvikling er helsefremmende og kan bidra til god psykisk helse og livskvalitet. Bergen kommune stiller seg ogs\u00e5 bak utvalgets forslag om nye tilf\u00f8yinger i \u00a710-1, side 348, og syns tilf\u00f8yingene p\u00e5 en god m\u00e5te lovfester barnas rettigheter. Bergen kommune \u00f8nsker at det skal v\u00e6re sterke og tydelige f\u00f8ringer p\u00e5 at barn skal f\u00e5 v\u00e6re i ro n\u00e5r de f\u00f8rst m\u00e5 bo utenfor hjemmet. Terskelen for plassering er i utgangspunktet h\u00f8y, og b\u00f8r v\u00e6re h\u00f8y ogs\u00e5 n\u00e5r det gjelder \u00e5 flytte p\u00e5 nytt. Bergen kommune ser p\u00e5 denne utredningen som et skritt i riktig retning n\u00e5r det gjelder \u00e5 samordne tilbudet rundt barna p\u00e5 en m\u00e5te som tar utgangspunkt i barnets behov. Noen barn og unge har store hjelpebehov uten at de n\u00f8dvendigvis f\u00e5r behandling i helsetjenestene, enten grunnet inntakskriterier eller ungdommens manglende samtykke. Det kan ogs\u00e5 oppst\u00e5 uenighet om mellom helsesektor, justissektor og barnevernet knyttet til hvordan enkelte unge skal f\u00f8lges opp. Bergen kommune forventer tydelige f\u00f8ringer p\u00e5 hvordan tjenestene skal gi disse barna en oppf\u00f8lging som bidrar til positiv utvikling. Utvikling av kommunale botiltak st\u00f8ttes av Bergen kommune. Samtidig er det viktig at statlige myndigheter legger til rette for at kommunene faktisk har reell mulighet til \u00e5 utvikle slike tjenester. For \u00e5 sikre mest mulig likeverdige tjenester for alle barn og unge, m\u00e5 staten se p\u00e5 ulike finansieringsmuligheter som ikke innskrenker barn og unges rettigheter til tilpasset hjelp. Videre er det viktig at kommunene ikke binder opp midler i lovp\u00e5lagte \u2013 og kostnadskrevende \u2013 tiltak som vil forringe mulighetene for \u00e5 satse p\u00e5 forebygging og tidlig innsats. Barn og unge med rusutfordringer har v\u00e6rt en gruppe uten reelle pasientrettigheter all den tid rusproblematikk har v\u00e6rt definert som et atferdsproblem. Denne NOUen bidrar til en etterlengtet utvikling og sikring av barn og unges helserettigheter. Bergen kommune \u00f8nsker en mer progressiv tenkning knyttet til \u00e5 samle all kompetanse rundt barna der de er, uavhengig av utfordring og hvilken institusjonstype de oppholder seg i. Forslag 1: Felles faglige f\u00f8ringer for helsetjenestene og barnevernet Helsedirektoratet og Bufdir gis i oppdrag \u00e5 utarbeide felles faglige f\u00f8ringer for helsetjenesten og barnevernet om h\u00e5ndtering av alvorlige tilfeller av spiseforstyrrelser og tilbakevendende suicidalitet. De faglige f\u00f8ringene skal inkludere vurdering av behovet for innleggelser i Psykisk helse barn og unge (PHBU). For barn som bor p\u00e5 barnevernsinstitusjon skal de faglige f\u00f8ringene ogs\u00e5 beskrive ansvar og oppgaver for helseteam tilknyttet institusjonen, jf. forslag 10. Konklusjon: Bergen kommune st\u00f8tter forslaget. Bergen kommune ber i tillegg om at barn med rusutfordringer inkluderes sammen med helsetjenestene og barnevernet i utarbeidelsen av felles faglige f\u00f8ringer. B\u00e5de atferdsproblem og rus er diagnoser i diagnosemanualer for psykisk helse, og Bergen kommune mener at helse og barnevern m\u00e5 sees i sammenheng i mye st\u00f8rre grad fremover. 6 Forslag 5: Ungdomsenhetene utvides med lavsikkerhetsplasser Forslaget om \u00e5 styrke ungdomsenhetene f\u00f8lges opp ved \u00e5 etablere et tilbud med lavt sikkerhetsniv\u00e5 hvor form\u00e5let er samfunnsvern, med et styrket milj\u00f8terapeutisk innhold og gode overganger for \u00e5 sikre rehabilitering. En vesentlig del av bemanningen i tiltaket b\u00f8r ha barnevernsfaglig kompetanse. Bufetat gis et ansvar for \u00e5 bidra med dette, i tr\u00e5d med importmodellen i dagens ungdomsenheter. Barnevernsfaglig kompetanse vil v\u00e6re viktig b\u00e5de i et rehabiliteringsperspektiv, og for \u00e5 lette overgangene mellom ungdomsenhetene og barnevernsinstitusjoner eller andre tiltak. Lavsikkerhetstilbudet etableres i tillegg til dagens plasser i ungdomsenhetene. Justissektoren innhenter og analyserer systematisk kunnskap om rettspraksis for fengsling og soning i ungdomsenhetene. Dette brukes som grunnlag for \u00e5 etablere og harmonisere terskel for bruk av ungdomsenheter med henholdsvis h\u00f8y og lav sikkerhet. Dette b\u00f8r ogs\u00e5 ligge til grunn for en vurdering av behov for antall plasser i enhetene. Konklusjon: Bergen kommune mener det skal v\u00e6re sv\u00e6rt h\u00f8y terskel for opphold i fengsel for barn, men kan st\u00f8tte forslaget, dersom det kan gi bedre oppf\u00f8lging av barn og unge som beg\u00e5r kriminelle handlinger enn i dag. Bergen kommune forutsetter at et sterkt behov for samfunnsvern m\u00e5 v\u00e6re et vilk\u00e5r for opphold i ungdomsenhetene, og vil understreke at det som utgangspunkt ikke er \u00f8nskelig med fengselsopphold for barn. Forslag 6: Soning av straff med fotlenke i barnevernsinstitusjon Soning med fotlenke i barnevernsinstitusjon kan v\u00e6re aktuelt dersom barnet allerede bor p\u00e5 barnevernsinstitusjon og at det beste for barnet er \u00e5 ha videre opphold i institusjonen. Dette forutsetter at straffegjennomf\u00f8ringen kan skje i tr\u00e5d med form\u00e5let i barnevernsloven og innenfor rammene av institusjonens faglige innretning. Bufetat, eventuelt Barne- og familieetaten i Oslo, m\u00e5 samtykke til slik kontroll. Det m\u00e5 avklares om ogs\u00e5 foresatte til barn og/eller barn som bor p\u00e5 samme institusjon som domfelte m\u00e5 samtykke. Fotlenkesoningen m\u00e5 h\u00e5ndheves av kriminalomsorgen. Bergen kommune sin vurdering: Barnevernsinstitusjonene kan fatte vedtak om innskrenking i bevegelsesfrihet med videre for barn i institusjonen n\u00e5r det er n\u00f8dvendig ut fra form\u00e5let med oppholdet. Dette fremg\u00e5r av barnevernslovens \u00a7 10-9. Barn som har beg\u00e5tt kriminelle handlinger, men som samfunnet ikke trenger \u00e5 vernes mot kan ivaretas gjennom myndighet gitt til barnevernet. Den samlede tvangsbruken kan bli uforholdsmessig h\u00f8y og i strid med menneskerettighetenes forholdsmessighetsprinsipp dersom barnet skal underlegges tvangsbruk fra flere lovverk samtidig. Det vektlegges her at det ofte er samme forhold som ligger til grunn for straffeforf\u00f8lgelse og flytting til institusjon. Konklusjon: Bergen kommune st\u00f8tter forslaget under forutsetning av at barn som allerede bor i en institusjon vil kunne ha fordel av videre opphold, og at soning med fotlenke er i tr\u00e5d med form\u00e5let i barnevernloven. Avgj\u00f8relsen av soning i barnevernsinstitusjon m\u00e5 v\u00e6re basert p\u00e5 en grundig og faglig vurdering gjort i samarbeid med barnevernmyndighetene, p\u00e5tale og kriminalomsorg og barnet det gjelder. Det er viktig at det i en slik vurdering blir tatt hensyn til menneskerettighetenes forholdsmessighetsprinsipp n\u00e5r barnet underlegges tvangsbruk fra flere lovverk. Bergen kommune st\u00f8tter utvalget i at form\u00e5l med tiltak i barnevernsinstitusjon ikke skal v\u00e6re samfunnsvern, og dette m\u00e5 styre bruken av fotlenkesoning i barneverninstitusjoner. 7 Forslag 7: Tverrdepartemental oppf\u00f8lging av tilbudet til barn som beg\u00e5r alvorlig kriminalitet Med utgangspunkt i utvalgets forslag, og det tverrdepartementale samarbeidet og utfordringsbildet som allerede er etablert, m\u00e5 de respektive departementene sammen adressere hvordan samfunnet skal m\u00f8te barn og unge som deltar i alvorlig kriminalitet, b\u00e5de gjennom forebygging og andre tiltak. Justis- og beredskapsdepartementet, Helse- og omsorgsdepartement og Barne- og familiedepartementet m\u00e5 s\u00e6rskilt vurdere hvordan sektorene sammen kan sikre et tilbud som er forsvarlig b\u00e5de for barnet og samfunnet for \u00f8vrig i de tilfellene barn som beg\u00e5r alvorlig og gjentatt kriminalitet m\u00e5 frihetsber\u00f8ves. Konklusjon: Bergen kommune st\u00f8tter dette, og vil understreke viktigheten av at kommunene mottar omforente og tydelige nasjonale faglige f\u00f8ringer og styringssignaler i lover og forskrifter. Det vises til Bergen kommune sine h\u00f8ringsinnspill i forslag 1 og 12. Forslag 8: Ansvaret for \u00e5 tilby dagens tverrfaglige helsekartlegging flyttes fra Bufetat til helseforetakene Tverrfaglig helsekartlegging defineres som helsehjelp. Helsepersonellet som utf\u00f8rer kartleggingen har journalf\u00f8ringsplikt og henvisningsrett. Bufetat skal bist\u00e5 i den tverrfaglige helsekartleggingen med barnevernsfaglig kompetanse og kommunen skal bist\u00e5 med personell som er relevant for det aktuelle barnet. Eksisterende kartleggingsoppgaver i Bufetat, herunder i nasjonal enhet for behandlingstiltak (NABE), m\u00e5 sees i sammenheng med oppgaven tverrfaglig helsekartlegging. Ansvaret for den tverrfaglige helsekartleggingen av barn som skal flytte ut av hjemmet, legges til helseforetakene. Der det er besluttet at barnet skal flytte til institusjon, skal kartleggingen utf\u00f8res av helseteam, jf. forslag 10. For disse barna skal tverrfaglig helsekartlegging inng\u00e5 som en del av en bredere tverrfaglig kartlegging, jf. forslag 9. For barn som skal flytte i fosterhjem eller kommunalt botiltak som omsorgstiltak, jf. forslag 16, organiseres den tverrfaglige helsekartleggingen slik helseforetakene finner det hensiktsmessig. M\u00e5lgruppen inkluderer ogs\u00e5 barn som allerede har tiltak utenfor hjemmet, dersom de ikke tidligere har f\u00e5tt tverrfaglig helsekartlegging. Konklusjon: Bergen kommune st\u00f8tter forslaget om at ansvaret for \u00e5 tilby tverrfaglig helsekartlegging flyttes fra Bufetat til helseforetakene. Samtidig im\u00f8teser Bergen kommune en tydeliggj\u00f8ring av hva som menes med at kommunene skal bist\u00e5 med personell, og hvilken rolle og kompetanse den kommunale helsetjenesten skal ha i kartleggingen. Utvalget har kun vurdert de \u00f8konomiske konsekvenser forslaget vil f\u00e5 for det statlige barnevernet og de regionale helseforetakene. Bergen kommune forventer at kommunene ogs\u00e5 inkluderes i vurderingen av de \u00f8konomiske konsekvensene av forslaget og forutsetter at staten finansierer eventuelle merkostnader kommunene har. Forslag 11: Psykisk helsevern barn og unge (PHBU) f\u00e5r plikt til \u00e5 prioritere barn i barnevernsinstitusjoner Helseforetaket f\u00e5r en plikt til \u00e5 tilby samtale, unders\u00f8kelse og eventuelt behandling til barn som bor i barnevernsinstitusjon eller der institusjonsopphold er besluttet. Helseteamene forutsettes \u00e5 utf\u00f8re dette uten at barna er henvist. I dag omfatter dette i overkant av 900 barn. De aller fleste har b\u00e5de behov for og rett til n\u00f8dvendig helsehjelp. 8 Plikten inneb\u00e6rer at PHBU, gjennom helseteamet, skal vurdere behovet og foresl\u00e5 tilpasset hjelp. Tilbudet skal s\u00e5 langt som mulig utformes i samarbeid med henvisende instans, institusjonen og barnet. Dette skal gj\u00f8res p\u00e5 en m\u00e5te som involverer barnet p\u00e5 en hensiktsmessig og tilpasset m\u00e5te. Henvisende instans skal innhente n\u00f8dvendig samtykke, b\u00e5de for \u00e5 henvise og til hvilken informasjon som kan deles. Dersom det ikke foreligger samtykke til helsehjelp, kan personell i institusjonene likevel dele anonymisert og avgrenset informasjon med helseteamet. Helseteamet kan gi generelle r\u00e5d ut fra dette. Avgj\u00f8relser fra spesialisthelsetjenesten og barnevernet om disse forhold kan p\u00e5klages til statsforvalteren. Konkret forutsetter forslaget endringer i f\u00f8lgende styringsdokumenter: - prioriteringsforskriften - prioriteringsveilederen - nasjonal helse- og sykehusplan - oppdrags- og bestillerdokumentet til helseforetakene Bergen kommune sin vurdering: Bergen kommune st\u00f8tter at barn i institusjon f\u00e5r tilbud om samtale, unders\u00f8kelse og eventuelt behandling. Samtidig er det viktig at PHBU ogs\u00e5 m\u00e5 ha kapasitet til barn og unge som ikke har institusjonstiltak. Det bor for eksempel barn og unge i fosterhjem, og hjemme, som har store og sammensatte utfordringer. Det er uheldig \u00e5 sette ulike m\u00e5lgrupper opp mot hverandre. Utvalget har i sitt arbeid sl\u00e5tt fast at nesten alle barn og unge i institusjon har behov for helsehjelp, og viser til forskningsprosjektet \u00abPsykisk helse hos barn og unge i barnevernsinstitusjoner\u00bb som fant at tre av fire m\u00f8tte diagnostiske kriterier for \u00e9n eller flere psykiske lidelser, men at bare litt over en tredjedel av disse hadde mottatt hjelp fra spesialisthelsetjenesten de siste tre m\u00e5nedene. Konklusjon: Bergen kommune st\u00f8tter en styrking av PHBU tilbudet til barn og unge i barnevernsinstitusjoner s\u00e5 fremt det ikke g\u00e5r ut over tilbudet til barn og unge uten institusjonstiltak. Den n\u00e5v\u00e6rende formuleringen av tiltaket kan ha utilsiktede konsekvenser for barn som ikke er i institusjonstiltak. Barn har rett til helsehjelp, og det m\u00e5 tilf\u00f8res midler som bidrar til \u00e5 \u00f8ke den totale kapasiteten i psykisk helsevern slik at barn som trenger det f\u00e5r hjelp uavhengig av om de har tiltak fra barnevernet eller ikke. I rapporten kommer det frem at nesten alle barn i institusjon har behov for helsehjelp. Med bakgrunn i denne kunnskapen vil Bergen kommune igjen bruke anledningen til \u00e5 be regjeringen \u00e5 utrede muligheten for \u00e5 sl\u00e5 sammen institusjonstilbudet med helsetjenestetilbudet. Forslag 12: Ansvaret for tilbudet til barn med behov for spesialisert rusbehandling legges til spesialisthelsetjenesten Helse- og omsorgsdepartementet sikrer at utrednings- og behandlingskompetansen i spesialisthelsetjenesten styrkes. Dette omfatter \u00f8kt ruskompetanse i BUP og at tverrfaglig spesialisert rusbehandling (TSB) ung videreutvikles og styrkes. Det etableres d\u00f8gntilbud for barn som har behov for langvarig spesialisert rusbehandling. Dette b\u00f8r gj\u00f8res med utgangspunkt i eksisterende samarbeidsavtaler mellom helseforetakene og dagens rusinstitusjoner. Bergen kommune sin vurdering: Det har over tid v\u00e6rt et hull i barn og unge sine pasientrettigheter, da rus har v\u00e6rt definert som atferdsproblematikk og dermed blitt et barnevernsansvar. Det st\u00f8ttes fullt ut fra Bergen 9 kommune at barna dette gjelder f\u00e5r rusbehandling i spesialisthelsetjenesten. Det kan likevel v\u00e6re en utfordring at det er uenighet om hvem disse barna er, hva kriterier for rusbehandling i spesialisthelsetjenesten er og hvem som avgj\u00f8r dette. Bergen kommune \u00f8nsker derfor at dette tydeliggj\u00f8res med god involvering av ber\u00f8rte parter. Konklusjon: Bergen kommune st\u00f8tter forslaget, men ber om at det utarbeides tydelige og omforente retningslinjer for barnevern og spesialisthelsetjenesten der blant annet kriterier, prioriteringer og klagemuligheter er adressert. Forslag 13: Utvidet adgang til tilbakehold i institusjon uten samtykke Helse- og omsorgsdepartementet vurderer en utvidelse av begrensningen p\u00e5 tre m\u00e5neders tilbakehold i institusjon uten samtykke ved omfattende og vedvarende rusmisbruk, jf. hol \u00a7 10-2, for barn under 18 \u00e5r. Det b\u00f8r ogs\u00e5 vurderes om loven b\u00f8r \u00e5pne for en utvidelse p\u00e5 ytterligere seks m\u00e5neders tilbakehold etter en konkret vurdering i det enkelte tilfellet. Bergen kommune sin konklusjon: Bergen kommune st\u00f8tter forslaget om en utvidet adgang til tilbakehold i institusjon uten samtykke ved omfattende og vedvarende rusbruk, jf. Hol. \u00a7 10-2. Barneverns- og helsenemnda b\u00f8r ha samme fleksibilitet ved fastsetting av varighet p\u00e5 rusbehandling som ved tvangsbehandling etter barnevernslovens \u00a7 6-2, plassering i institusjon p\u00e5 bakgrunn av alvorlige atferdsvansker. Forslag 16: Mulighet for bruk av kommunale botiltak som omsorgstiltak Kommunale botiltak med held\u00f8gns omsorgstilbud reguleres som et eget omsorgstiltak i barnevernsloven, se lovforslag i kapittel 28. Bruk av kommunalt botiltak som omsorgstiltak forutsetter at barnet \u00f8nsker \u00e5 ha botiltaket. Som hovedregel skal det v\u00e6re et tiltak for barn over 15 \u00e5r. Forslag 17: S\u00e6rregulering for bruk av kommunale botiltak som barnevernstiltak Det etableres en s\u00e6rregulering for bruk av kommunale botiltak som barnevernstiltak, med s\u00e6rskilte krav til kommunale botiltak med held\u00f8gns omsorgstilbud, se lovforslag kapittel 28. Kommunal- og distriktsdepartementet b\u00f8r i samarbeid med aktuelle fagdepartementer f\u00f8lge opp behovet for en generell grunnregulering av kommunale botiltak. Statsforvalter f\u00e5r ansvar for \u00e5 f\u00f8re tilsyn med kommunale botiltak. For kommunale botiltak med held\u00f8gns omsorgstilbud stilles det krav til samme prinsipper og hyppighet for tilsyn som ved barnevernsinstitusjoner. Kommunene f\u00e5r meldeplikt til tilsynsmyndighetene ved etablering av kommunale botiltak. Bergen kommune sin vurdering av forslag 16 og 17: Institusjonsutvalget estimerer at en betydelig andel, om lag 50% (ca. 500 barn), av barn og unge som n\u00e5 f\u00e5r institusjonstiltak kan v\u00e6re aktuelle for \u00e5 f\u00e5 hjelp og oppf\u00f8lging i kommunale botiltak i stedet. Bergen kommune st\u00f8tter en utvikling der flere barn og unge skal f\u00e5 hjelp i kommunale botiltak. Dette kan skape mer forutsigbarhet og fleksible tjenester, og barna f\u00e5r v\u00e6re i sitt lokalmilj\u00f8. Det vil ogs\u00e5 bidra til en bedre differensiering av tjenestetilbudet. Det er likevel en utfordring for mange kommuner at det allerede er mangel p\u00e5 kommunale boliger som kan brukes til ulike form\u00e5l. For \u00e5 kunne utvikle kommunale botiltak for barn og unge i barnevernet trenger kommunene statlige bidrag eller refusjonsordninger for \u00e5 klare \u00e5 bygge dette ut, samt fleksibilitet i retningslinjer og f\u00f8ringer som utl\u00f8ser st\u00f8tteordninger. 10 Bergen kommune presiserer at det ikke m\u00e5 bli slik at det \u00e5 tilby hjelp i egen kommune blir dyrere enn \u00e5 plassere barn og unge i institusjon, eller at barn som kunne f\u00e5tt hjelp i sitt n\u00e6rmilj\u00f8 m\u00e5 flytte lengre enn n\u00f8dvendig p\u00e5 grunn av manglende kommunale botiltak. Bergen kommune st\u00f8tter ikke forslaget om at dette skal v\u00e6re tiltak for barn over 15 \u00e5r. Dersom dette skal v\u00e6re en \u00f8nsket utvikling for barnevernstiltak, m\u00e5 det gjelde barn som har behov for det uavhengig av alder. Barn og unge som m\u00e5 flytte til ny omsorgsbase skal fortrinnsvis f\u00e5 omsorg i fosterhjem i slekt eller nettverk, eller fosterhjem rekruttert p\u00e5 annen m\u00e5te. Opprettelse av kommunale botiltak m\u00e5 ikke g\u00e5 p\u00e5 bekostning av denne rettigheten. Arbeidet med fosterhjem og rekruttering av disse m\u00e5 holdes oppe selv om kommunene oppretter kommunale botiltak. Det oppfattes som uklart hvordan helse vil bli ivaretatt ved et slikt tiltak, og hvem som er ansvarlig for at barna f\u00e5r tilgang til helsetjenester. Bergen kommune mener at barn som tidligere ville f\u00e5tt tilbud om institusjonstiltak b\u00f8r ha tilsvarende rettigheter til helseoppf\u00f8lging som barn i institusjon. Konklusjon: Bergen kommune st\u00f8tter forslaget om \u00e5 regulere kommunale botiltak som et eget omsorgstiltak i barnevernsloven, med forbehold om statlige st\u00f8tteordninger knyttet til finansiering. Det presiseres at det m\u00e5 v\u00e6re en tydelig differensiering og omforente kriterier for inntak i kommunale botiltak versus institusjon, slik at barn f\u00e5r best mulig tilpasset hjelp og at kommunene har tydelig retning p\u00e5 hvilken kompetanse og innretning botiltakene skal ha. En tydelig differensiering vil ogs\u00e5 bidra til \u00e5 redusere eventuelle forskyvningsutfordringer som kan oppst\u00e5 mellom stat og kommune. Bergen kommune st\u00f8tter ikke forslaget om at dette skal gjelde bare barn over 15 \u00e5r. En absolutt aldersgrense kan virke begrensende og f\u00f8re til manglende fleksibilitet for kommunene i \u00e5 tilpasse hjelpen til barnas behov. Bergen kommune forutsetter at tiltaksutvikling og tilgjengelighet i statlig barnevern fremdeles skal v\u00e6re prioritert og god, og at kommunale tiltak ikke skal erstatte et spesialisert barnevern i statlig regi. Det vises her til kommentar over knyttet til hvilke kriterier som legges til grunn for valg av tiltak. Bergen kommune ber i tillegg departementet vurdere om barn og unge som f\u00e5r tilbud om kommunale botiltak b\u00f8r f\u00e5 tilsvarende rettigheter til tverrfaglig helsekartlegging og helseteam som barn p\u00e5 institusjon. Bergen kommune stiller seg ikke bak utvalgets vurdering av de \u00f8konomiske konsekvensene som forslaget vil f\u00e5 for kommunene. Under utvalgets vurdering heter det blant annet at: \u00abBotiltakene foresl\u00e5s fullfinansiert av kommunene. Om botiltakene blir dyrere enn alternativene fosterhjem og institusjon, vil blant annet avhenge av kommunenes satser for bruk av alternative tiltak\u00bb (side 357). Bergen kommune mener at de \u00f8konomiske konsekvensene forslag 16 og 17 vil f\u00e5 for kommunene ikke er godt nok vurdert av utvalget. Bergen kommune forventer at de \u00f8konomiske konsekvensene utredes n\u00e6rmere og ses i sammenheng med hvilke kriterier som legges til grunn for inntak i henholdsvis kommunale eller statlige tiltak. Forslag 19: \u00d8kt statlig ansvar ved etablering og drift av kommunale botiltak 11 Staten f\u00e5r \u00f8kt ansvar for st\u00f8tte og veiledning ved etablering og drift av kommunale botiltak, for eksempel gjennom samarbeid med Husbanken og faglig normering fra Bufdir. Bergen kommune sin vurdering: Bergen kommune bygger i dag botiltak for ulike m\u00e5lgrupper. Boligene er tilrettelagt, har personalbase og fyller kravene Husbanken stiller for \u00e5 kunne s\u00f8ke investeringstilskudd. Kommunen er ansvarlig for etablering og drift av botiltakene pr i dag og har opparbeidet gode erfaringer p\u00e5 omr\u00e5det. Slik det er beskrevet i forslag til NOU st\u00e5r det at botiltak for det f\u00f8rste kan det sees som et mellomtiltak mellom oppveksthjem og institusjon eller fosterhjem ved at barnet bor utenfor hjemmet, men i et tiltak som er mindre inngripende og ressurskrevende enn institusjon eller fosterhjem. For det andre kan det brukes i overgangen mellom barndom og voksenliv, b\u00e5de som et ettervernstiltak og ved at ungdommen kan fortsette \u00e5 bo i boligen som voksen p\u00e5 ordin\u00e6re leieavtaler. For det tredje er kommunale botiltak mer enn barnevern. De brukes ogs\u00e5 av andre kommunale tjenester, og kan sees som del av kommunens boligsosiale arbeid rettet b\u00e5de mot unge og voksne. Konklusjon: Bergen kommune st\u00f8tter forslaget med f\u00f8lgende kommentar: En utfordring man ser i dag er at Husbanken sine retningslinjer ofte er begrenset til boformer som ikke er i tr\u00e5d med kommunens faglige vurderinger. For at Husbanken skal v\u00e6re en samarbeidspartner ved etablering av kommunale botiltak for barn og unge m\u00e5 det v\u00e6re en forventning om at Husbanken p\u00e5 vegne av staten bidra med \u00f8konomisk st\u00f8tte som er forutsigbar og i tr\u00e5d med de faglige vurderingene gjort av kommunen. Forslag 20. Nytt inngangsvilk\u00e5r for opphold i barnevernsinstitusjon uten samtykke I henhold til mandatet har utvalget utredet et forslag som fjerner barnets atferd som vilk\u00e5r for opphold i barnevernsinstitusjon. Utvalget har valgt \u00e5 vektlegge at vilk\u00e5ret skal redusere det opplevde stigmaet for barnet, styrke barnets rettssikkerhet og tydeliggj\u00f8re form\u00e5let med oppholdet. I vilk\u00e5ret har utvalget derfor erstattet begrepet \u00abbehandling\u00bb med \u00abforsterket utviklingsst\u00f8tte\u00bb. Utvalget har lagt vekt p\u00e5 viktigheten av \u00e5 vurdere barnets totale situasjon, og ikke kun vurdere barnets uttrykk. Opphold i en barnevernsinstitusjon skal ikke v\u00e6re en konsekvens av handlinger, men et resultat av behov for hjelp. Utvalget mener derfor at vurderingstemaet b\u00f8r v\u00e6re om barnets omgivelser klarer \u00e5 gi barnet forsvarlig utviklingsst\u00f8tte og beskyttelse for \u00e5 forhindre at barnet utsetter sin utvikling for alvorlig fare p\u00e5 de angitte m\u00e5ter i bestemmelsen. Utvalget har lagt til grunn at terskelen for opphold skal v\u00e6re den samme som i dag, med unntak av delvilk\u00e5ret om alvorlig og vedvarende rusproblematikk som fjernes. Utvalget foresl\u00e5r \u00e5 erstatte ordlyden \u00abplassering i institusjon\u00bb med \u00abopphold i institusjon\u00bb for \u00e5 unng\u00e5 objektivisering av barna det gjelder. Utvalgets forslag til nytt inngangsvilk\u00e5r st\u00f8ttes av ungdomsutvalget. For lovforslag se kapittel 28. Bergen kommune sin vurdering: Det vektlegges i utredningen at barnet skal f\u00e5 v\u00e6re i ro etter flytting til institusjonen. Det foresl\u00e5s at institusjonstilbudet deles inn i tre typer institusjoner eller avdelinger: - Akutt og utredning 12 - Omsorg og utviklingsst\u00f8tte - Omsorg og utviklingsst\u00f8tte + Egne institusjoner eller avdelinger for akutt og utredning st\u00f8ttes. Dette p\u00e5 bakgrunn av varighet og behov for spesialisering i utredningsarbeidet. Barn som skal bo kort tid i institusjon skjermes fra barn som har f\u00e5tt vedtak om et lengre behandlingsforl\u00f8p. Skillet mellom omsorg og utviklingsst\u00f8tte og omsorg og utviklingsst\u00f8tte + kan medf\u00f8re flyttinger som ikke ivaretar barnas behov for ro og mulighet for stabile relasjoner til personalet. Barn som flytter i institusjon, kan etter en tid vise at de har langt st\u00f8rre oppf\u00f8lgingsbehov enn det som var lagt til grunn p\u00e5 flyttetidspunktet. Dersom det blir n\u00f8dvendig \u00e5 flytte ved negativ utvikling kan dette oppleves som en straff for barnet. Institusjonen barnet kommer i m\u00e5 legge til rette for at barn kan bli boende og beholde relasjon til barnet dersom barnets hjelpebehov \u00f8ker under oppholdet. Bergen kommune sin konklusjon: Bergen kommune st\u00f8tter nytt inngangsvilk\u00e5r for opphold i barnevernsinstitusjon, samtidig vises det til konklusjon under forslag 29. Forslag 21: Adgang til individuelle innskrenkninger Adgangen til innskrenkninger etter bvl \u00a7 10-9 skal gjelde individuelt og v\u00e6re begrunnet i barnets behov, uavhengig av om hjemmelen for oppholdet er omsorgssvikt eller at barnet utsetter sin egen utvikling for alvorlig fare (barnets egen handlem\u00e5te). Vedtak om innskrenkninger tilsvarende bvl \u00a7 10-9, skal ogs\u00e5 kunne begrunnes i behovet for \u00e5 verne og beskytte andre barn p\u00e5 institusjonen mot fare eller skade som kan oppst\u00e5 som f\u00f8lge av barnets utagerende handlem\u00e5te. Form\u00e5let skal ikke v\u00e6re \u00e5 straffe barnet eller verne samfunnet. Nemnda m\u00e5 etter seks m\u00e5neder etterpr\u00f8ve om forutsetningene for adgangen til innskrenkninger fortsatt er til stede. Konklusjon: Bergen kommune st\u00f8tter adgangen til individuelle innskrenkninger. Dette under forutsetning av at enhver institusjon er i stand til \u00e5 ivareta n\u00f8dvendige individuelle innskrenkinger slik at barnet unng\u00e5r flytting. Forslag 29: Ny innretning av institusjonstilbudet Innretningen av institusjonstilbudet endres fra dagens sju m\u00e5lgrupper til tre institusjonstyper: akutt og utredning, omsorg og utviklingsst\u00f8tte og det forsterkede tilbudet omsorg og utviklingsst\u00f8tte +. Valg av institusjon og institusjonstype gj\u00f8res p\u00e5 bakgrunn av tverrfaglig kartlegging, jf. forslag 9, uavhengig av hjemmel for oppholdet. Det utarbeides tydelige anbefalinger til driftsmodeller for de tre institusjonstypene. Driftsmodellene m\u00e5 legge til rette for en langsiktig, stabil driftssituasjon for institusjonene, og ta hensyn til blant annet: - Lokalisering som gir tilstrekkelig tilgang p\u00e5 kvalifisert personell. - Bygningsmasse som underst\u00f8tter fleksibilitet og stabilitet. - St\u00f8rrelse p\u00e5 institusjon og avdelingsstruktur som underst\u00f8tter fleksibilitet og stabilitet, og bruk av personale p\u00e5 tvers av avdelinger. - Samarbeid med tilgrensende tjenester og ressurser, som helse, skole og fritidsmuligheter. 13 - Bemanningsniv\u00e5, arbeidstidsordninger og sammensetning av personalgruppene. - Tilstrekkelige lederressurser og st\u00f8ttetjenester for ledelsen. - Felles kunnskapsgrunnlag og felles faglig plattform. - Kvalitetssikring av faglig praksis. - Langsiktig og stabil budsjettsituasjon. Bergen kommune sin vurdering: Bergen kommune st\u00f8tter i stort forslaget. Samtidig er det viktig at det i arbeidet med dette legges avgj\u00f8rende vekt p\u00e5 hvordan systemet kan innrette seg n\u00e5r behovene til barnet \u2013 eller andre barn - endrer seg undervegs. Selv om m\u00e5lgruppene reduseres fra syv til tre, oppleves det fremdeles noe uklart hvordan grenseoppgangene mellom \u00abomsorg og utviklingsst\u00f8tte\u00bb og \u00abomsorg og utviklingsst\u00f8tte +\u00bb er, og hvordan det l\u00f8ses i de tilfellene hvor barn og unge beveger seg mellom de to kategoriene. Bergen kommune \u00f8nsker tydeligere vurderinger p\u00e5 hvordan barn skal f\u00e5 mulighet til \u00e5 v\u00e6re i ro etter plassering, uavhengig av hvilken m\u00e5lgruppe de tilh\u00f8rer \u2013 og retningslinjer p\u00e5 hvordan institusjonstilbudet skal kunne tilpasses uten at barn m\u00e5 flytte videre til andre avdelinger for andre \u00abkategorier\u00bb. For \u00f8vrig bemerkes det fra Bergen kommune at begreper og benevnelser som inneholder \u00ab+\u00bb blir diffuse og vanskelige \u00e5 forst\u00e5, og foresl\u00e5r \u00e5 finne en bedre omtale av institusjonstypene. Konklusjon: Bergen kommune st\u00f8tter at det initieres ny innretning av institusjonstilbudet. Prim\u00e6rt \u00f8nsker Bergen kommune at det fremtidige institusjonstilbudet best\u00e5r hovedsakelig av to institusjonstyper, henholdsvis \u00abakutt og utredning\u00bb og \u00abomsorg og utviklingsst\u00f8tte\u00bb, og at man helt unntaksvis etablerer en forsterket kategori av \u00abomsorg og utviklingsst\u00f8tte\u00bb. Dette fordi Bergen kommune \u00f8nsker mer kraft bak prinsippet om at barn skal f\u00e5 v\u00e6re i ro, med eksempelvis en innretning som viser hvordan institusjonene tilpasser seg endringer i barns behov og utrykk vs. barn som m\u00e5 tilpasse seg institusjonenes kategorier. Dersom det allikevel skulle etableres en forsterket kategori av \u00abomsorg og utviklingsst\u00f8tte\u00bb m\u00e5 det defineres tydelige kriterier for inntak og kompetansekrav i slike tiltak, basert p\u00e5 en robust faglig vurdering, og som ivaretar barns behov for stabilitet. Tiltak 31: Tydelig og likeverdig nasjonal faglig styring Bufdir tar et tydeligere ansvar som faglig premissleverand\u00f8r for hele institusjonsbarnevernet. Kompetansetiltak og fagst\u00f8tte skal gj\u00f8res tilgjengelig for alle institusjoner, uavhengig av eierskap. Konklusjon: Bergen kommune st\u00f8tter forslaget, men ber departementet vurdere om det statlige ansvaret kan tydeliggj\u00f8res gjennom en lovfesting. Tiltak 33: Kommunalt ansvar for grunnskoleoppl\u00e6ring for barn p\u00e5 institusjon I dag har fylkeskommunen ansvar for skoletilbudet til barn som bor p\u00e5 institusjon, ogs\u00e5 for barn som er i grunnskolealder. Det er kommunene som har ansvaret for denne aldersgruppen for alle barn. For \u00e5 f\u00e5 et tilsvarende tilbud for barn som bor p\u00e5 barnevernsinstitusjon som andre barn, b\u00f8r ansvaret for grunnskoleoppl\u00e6ring flyttes fra fylkeskommunen til kommunen. Bergen kommune sin vurdering: Bergen kommune mener ansvaret for grunnskoleoppl\u00e6ring for elever i institusjon b\u00f8r ligge hos fylkeskommunen. Dette sikrer at disse elevene f\u00e5r en likeverdig oppl\u00e6ring uavhengig av hvilken kommune de h\u00f8rer hjemme i, og hvilken kommune institusjonen ligger i. Elever i institusjon kan ha hyppige flyttinger, og et fylkeskommunalt ansvar vil bedre kunne sikre god 14 oppf\u00f8lging i disse flyttingene. Dette gjelder b\u00e5de for oppl\u00e6ringsansvaret (kontakt med n\u00e6rskolene) og det spesialpedagogiske st\u00f8ttesystemet (PPT). Elever i institusjon medf\u00f8rer i de fleste tilfeller \u00f8kte utgifter for vertskommunene. Dette er elever som ofte har utstrakt behov for tilrettelegging, selv om dette ikke n\u00f8dvendigvis er gitt ut av en sakkyndig vurdering fra PPT. Bergen kommune mottar ca. 20 institusjonselever \u00e5rlig, med sv\u00e6rt varierende botid. Dette krever en fleksibilitet for n\u00e6rskolene, som p\u00e5 kort varsel m\u00e5 ivareta elever med store behov for tilrettelegging. I dag har flere n\u00e6rskoler gode ordninger for \u00e5 ivareta elever i disse institusjonene, spesielt institusjoner med elever som av ulike grunner ikke kan v\u00e6re til stede p\u00e5 skolen. P\u00e5 grunn av samarbeidet med fylkeskommunen har Bergen kommune en l\u00e6rer dedikert til arbeidet med elever p\u00e5 barneverninstitusjon p\u00e5 Toppe, tilknyttet Mj\u00f8lker\u00e5en skole. Dersom det \u00f8konomiske ansvaret for oppl\u00e6ringen flyttes fra fylkeskommunen m\u00e5 kartleggingsrapporten gi utgangspunkt for en \u00f8konomisk avtale mellom hjem- og vertskommunen slik som dagens forskrift \u00a7 18-1 b), eller det m\u00e5 f\u00f8lge midler med overf\u00f8ringen av ansvar. Utvalget er sv\u00e6rt lite konkret og forpliktende i sine forslag om finansiering av oppl\u00e6ringen, dette m\u00e5 avklares, og det forutsetter statlig finansiering om forslaget vedtas. Konklusjon Bergen kommune st\u00f8tter ikke forslaget. Hvis ansvaret for grunnskoleoppl\u00e6ring for barn p\u00e5 institusjon likevel overf\u00f8res til kommunen, forventes det at \u00f8kte utgifter kompenseres av statlige overf\u00f8ringer. Tiltak 34: Plan for oppf\u00f8lging av skolegang for barn som skal flytte til institusjon. Barnevernstjenesten skal lage en plan for oppf\u00f8lging av skolegang for barn som skal flytte til eller bor p\u00e5 institusjon. Planen skal utarbeides i samarbeid med skolemyndigheten i hjemkommunen dersom barnet er i grunnskolealder, eller fylkeskommunen dersom barnet er i videreg\u00e5ende oppl\u00e6ring. Det er utdanningssektoren som har myndighet og kompetanse til \u00e5 lage en forpliktende plan for skole. Derfor b\u00f8r et slikt krav v\u00e6re forankret b\u00e5de i oppl\u00e6ringsloven og barnevernsloven. Planen skal ta utgangspunkt i kartlegging av barnets behov for tilpasning av skolegang og rett til individuell oppl\u00e6ringsplan, jf. forslag om tverrfaglig kartlegging i kapittel 9. Ved nemndsbehandling skal barneverns- og helsenemnda vurdere innholdet i planen og om institusjonen er egnet til \u00e5 ivareta barnets behov for skoleoppf\u00f8lging. Bergen kommune sin vurdering Bergen kommune er enige i at ansvaret for \u00e5 gi sakkyndig vurdering for elever i grunnskolen ikke naturlig faller inn under fylkets PP-tjeneste. Samtidig kan det v\u00e6re behov for en samordning av det sakkyndige arbeidet rundt barn i institusjon, all den tid dette er barn som kan ha hyppige flyttinger \u2013 gjerne innenfor samme fylket. Det vil derfor v\u00e6re mer hensiktsmessig at denne oppf\u00f8lgingen ligger i PPT p\u00e5 fylkesniv\u00e5. Utvalget er lite konkret om hvor omfattende planer for oppf\u00f8lging av skolegang skal v\u00e6re. Disse kan for st\u00f8rre kommuner medf\u00f8re et betraktelig merarbeid for skolemyndigheten. Dersom ansvaret for oppf\u00f8lging av disse elevene tilfaller kommunene, m\u00e5 det medf\u00f8re overf\u00f8ring av midler. Institusjonselever flyttes ofte raskt, og tilkommende elever krever en fleksibilitet i PP-tjenesten som er utfordrende med dagens kapasitet. PPT i barnets hjemkommune skal etter planen skissert i utvalgets forslag bist\u00e5 i forkant av en flytting, som vil gi behov for en rask saksbehandling i et allerede presset system. PP-tjenestens sakkyndige vurdering skal inneholde en konkret vurdering av elevens muligheter i den ordin\u00e6re oppl\u00e6ring, og oppl\u00e6ring som gir et forsvarlig oppl\u00e6ringstilbud. 15 Elevens utbytte av den ordin\u00e6re oppl\u00e6ringen avhenger av den enkelte skole sin evne og mulighet til \u00e5 tilpasse den ordin\u00e6re oppl\u00e6ring til sine elever (se veileder for spesialundervisning). Her savner vi betraktninger rundt hvordan hjemkommunens PPT kan vurdere barnets oppl\u00e6ringstilbud i annen kommune. Konklusjon Bergen kommune st\u00f8tter utvalgets forslag om utarbeidelse av planer for oppf\u00f8lging av skolegang for barn som skal flytte i institusjon. Det m\u00e5 v\u00e6re barnevernet som har ansvar for \u00e5 fasilitere utarbeidelsen av slik plan, mens ansvaret for det pedagogiske innholdet m\u00e5 utarbeides av skolemyndigheten. Skolemyndigheten m\u00e5 fortsatt v\u00e6re fylkeskommunen. Tiltak 35: Rett til kontinuitet i oppl\u00e6ringen for barn i akutt- og utredningsinstitusjon Barn p\u00e5 akuttinstitusjoner st\u00e5r i ofte i en uavklart situasjon hvor det er usikkert hvor de skal flytte videre. Midlertidig skolebytte kan v\u00e6re en un\u00f8dvendig ekstrabelastning for disse barna. Det m\u00e5 tilrettelegges for at barn kan f\u00e5 oppl\u00e6ring p\u00e5 akuttinstitusjonen, kombinert med digital oppl\u00e6ring fra elevens opprinnelige skole, der dette vurderes \u00e5 v\u00e6re til barnets beste. Bergen kommune sin vurdering Utvalget har ingen vurdering om hvordan dette skal h\u00e5ndteres. Dersom det skal tilrettelegges for individuell hjemmeundervisning p\u00e5 institusjonen m\u00e5 det lages rammer for dette. B\u00e5de faglig og \u00f8konomisk ansvar m\u00e5 avklares. Ansvaret her b\u00f8r ligge til fylkeskommunen \u2013 igjen for \u00e5 sikre likebehandling. Konklusjon Bergen kommune st\u00f8tter at barn i akutt- og utredningsinstitusjoner har rett til kontinuitet i oppl\u00e6ringen, men savner en grundigere utredning av hvordan kontinuiteten i oppl\u00e6ringen for barn i skal h\u00e5ndteres faglig og \u00f8konomisk. Tiltak 41: St\u00f8ttehjem for barn p\u00e5 institusjon Barn som bor p\u00e5 barnevernsinstitusjon, b\u00f8r f\u00e5 tilbud om et st\u00f8ttehjem. Form\u00e5let med st\u00f8ttehjemmet skal v\u00e6re \u00e5 styrke barnets nettverk og sosiale st\u00f8tte, og gi barnet mulighet til \u00e5 delta i normale familieaktiviteter. Det er omsorgskommunen som har ansvaret for \u00e5 rekruttere et st\u00f8ttehjem til barnet. Hjemmet kan rekrutteres fra barnets nettverk, for eksempel gjennom familier\u00e5d, eller gjennom samarbeid med frivillig sektor. \u00c5 v\u00e6re st\u00f8ttehjem skal ikke anses som betalt arbeid. Eventuell utgiftsdekning og reisekostnader skal dekkes av barnevernstjenesten. St\u00f8ttehjemmet m\u00e5 fremvise politiattest. Bergen kommune sin vurdering: Bergen kommune st\u00f8tter forslaget om at barn p\u00e5 institusjon b\u00f8r f\u00e5 tilbud om st\u00f8ttehjem. Samtidig vurderes det som urealistisk \u00e5 legge opp til at st\u00f8ttehjem ikke skal v\u00e6re en betalt ordning, og vil foresl\u00e5 at st\u00f8ttehjem f\u00e5r betalt p\u00e5 lik linje som bes\u00f8kshjem gj\u00f8r i dag. Konklusjon: Bergen kommune st\u00f8tter forslaget, og legger til forslag om at st\u00f8ttehjem blir kompensert. Forslag 42: Barn skal ha rett til \u00e5 fullf\u00f8re skole\u00e5ret p\u00e5 institusjon Barn som bor p\u00e5 institusjon skal ha rett til \u00e5 fullf\u00f8re p\u00e5begynt skole\u00e5r p\u00e5 samme skole, s\u00e5 fremt dette er til barnets beste. Dette m\u00e5 hensyntas i barnevernstjenestens plan for oppf\u00f8lging av skolegang, jf. forslag 34. Bergen kommune sin vurdering: 16 Bergen kommune har i nylig vedtatt Strategi for oppvekst identifisert frafall i skolen som en utfordring som har store konsekvenser for den det gjelder, og for samfunnet for \u00f8vrig. Frafall kan v\u00e6re en konsekvens av for d\u00e5rlig tilpasset hjelp, som er for lite samordnet og som kommer for sent. Samtidig er konsekvensen av frafall i skolen en \u00f8kt forekomst av utenforskap, uhelse og d\u00e5rlig tilknytning til arbeidslivet. Barn i institusjon har st\u00f8rre risiko for \u00e5 ikke f\u00e5 fullf\u00f8rt skolel\u00f8pet, og det er en viktig innsats som ber\u00f8rer flere sektorer \u00e5 sikre at forholdene ligger til rette for gjennomf\u00f8ring og mestring. Det er ogs\u00e5 viktig at det vises fleksibilitet i tilretteleggingen for skolegang p\u00e5 institusjon og at det er samsvar mellom skolel\u00f8p og institusjonsl\u00f8p. Konklusjon: Bergen kommune st\u00f8tter forslaget under forutsetning av at dette er det enkeltes barnet uttrykte \u00f8nske. Forslag 45: Fastsettelse av kommunenes egenandel p\u00e5 institusjonstiltak Kommunenes egenandel p\u00e5 institusjonstiltak reduseres betydelig. I NOU 2023:24 heter det blant annet at: \u00abFor en del barn vil kommunene st\u00e5 overfor reelle valg mellom for det f\u00f8rste, \u00e5 tildele tiltak gjennom barnevernet eller gjennom andre tjenester som helsetjenesten og Nav, og for det andre, hvilket konkret tiltak som skal tilbys. Faglige hensyn gir ofte stort rom for skj\u00f8nn. \u00abBarnets beste\u00bb kan for eksempel i et tilfelle b\u00e5de ivaretas gjennom helsetjenesten, der tiltaket finansieres gjennom ordningen for s\u00e6rlig ressurskrevende helse- og omsorgstjenester, og gjennom barnevernet. I et annet tilfelle kan barnets beste ivaretas b\u00e5de i et kommunalt botiltak, som kan tildeles b\u00e5de gjennom barnevernet og Nav, og en barnevernsinstitusjon. Det kommunale botiltaket vil typisk v\u00e6re langt rimeligere for kommunen enn institusjonstiltaket, selv om kommunen har fullt finansieringsansvar for botiltaket, men bare betaler en egenandel for institusjonstiltaket.\u00bb Videre heter det at: \u00abRedusert kommunal egenandel tilsier en reduksjon av kommunenes budsjettrammer, p\u00e5 samme m\u00e5te som bevilgningene ble \u00f8kt da egenandelen ble satt opp. Lavere kommunal egenandel kan isolert sett gi \u00f8kt ettersp\u00f8rsel etter institusjonstiltak, selv om ettersp\u00f8rselen bestemmes av langt mer enn \u00f8konomiske forhold. Med bistandsplikten forutsettes Bufetat \u00e5 dekke ettersp\u00f8rselen, og lavere kommunal egenandel kan derfor gi \u00f8kt ettersp\u00f8rsel og dertil \u00f8kt behov for bevilgninger til institusjonstiltak. Samtidig er det andre tiltak utvalget foresl\u00e5r som kan ha motsatt effekt. \u00d8kt bruk av kommunale botiltak, ogs\u00e5 som omsorgstiltak, og flere plasser i helse og kriminalomsorg, kan gi f\u00e6rre barn med behov for barnevernsinstitusjon.\u00bb Side 359-360. Bergen kommune sin vurdering: Bergen kommune mener det vil v\u00e6re uheldig om kommunens budsjettramme reduseres som f\u00f8lge av reduserte egenandeler kun tre \u00e5r etter at barneverns-/oppvekstreformen ble iverksatt. Bergen kommune ser at forslaget vil kunne f\u00f8re til at en innskrenking av det \u00f8konomiske handlingsrommet for \u00e5 kunne omstille og dreie mer av kommunens innsats fra inngripende og kostnadskrevende barnevernstiltak til mer lavterskel og forebyggende tjenester. Forslaget, slik Bergen kommune ser det, vil kunne gj\u00f8re det vanskeligere \u00e5 n\u00e5 m\u00e5lene med barnevern-/oppvekstreformen. Det vises til at utvalget selv anerkjenner at det er en risiko at reduserte egenandeler vil kunne f\u00f8re til \u00f8kt ettersp\u00f8rsel av institusjonsplasser. Konklusjon: Bergen kommune st\u00f8tter ikke forslaget. Bergen kommune foresl\u00e5r i stedet at overgangsordningen som f\u00f8lge av barnevernsreformen fra 2025 utvides med 3-5 \u00e5r slik at kommunene f\u00e5r bedre tid til omstilling og tverrfaglig utvikling av eget tiltaksapparat. 17 Forslag 46: Lik finansieringsordning i hele landet Finansieringssystemet i Oslo endres og tiln\u00e6rmer seg samme ansvars- og finansieringsdeling som resten av landet. Dette med forbehold om at s\u00e6rordningen Oslo har med fullt kommunalt ansvar for barnevern opprettholdes. Utvalget foresl\u00e5r at ordningen b\u00f8r avvikles og at ansvarsfordelingen mellom stat og kommune som gjelder for resten av landet ogs\u00e5 b\u00f8r omfatte Oslo kommune. Se forslag 48. Forslag 48: Barne- og familieetaten b\u00f8r innlemmes i Bufetat Hensynet til et likeverdig tilbud og god ressursutnyttelse tilsier at s\u00e6rordningen for Oslo kommune b\u00f8r avvikles. Barne- og familiedepartementet igangsetter en ekstern utredning av konsekvensene av \u00e5 innlemme Barne- og familieetaten i Bufetat. Konklusjon forslag 46 og 48: Bergen kommune forholder seg n\u00f8ytral til begge disse forslagene da de kun ber\u00f8rer dagens ansvars- og finansieringsdeling internt i Oslo kommune. Det vises imidlertid til at Bergen kommune selv ved flere anledninger har formidlet \u00f8nske om \u00e5 overta ansvaret for de statlige/regionale oppgavene p\u00e5 barnevernsomr\u00e5det. B\u00e5de form\u00e5let med barnevernsreformen og forslagene i NOU 2023:24 legger opp til en relativ omfattende ansvars- og oppgaveoverf\u00f8ring fra stat til kommune. P\u00e5 denne bakgrunn stiller Bergen kommune sp\u00f8rsm\u00e5l om adgangen for kommunene til \u00e5 s\u00f8ke om overtakelse av statlige oppgaver heller b\u00f8r utvides i stedet for begrenses. 18 "
}