{
  "dokument_id": "8e834121-f40f-54d1-b378-d34eb8404705",
  "doc_type": "case_attachment",
  "kommune": 5501,
  "tittel": "Endelig forslag til forskrift om permisjon fra pliktig grunnskoleoppl\u00e6ring, Troms\u00f8 kommune ",
  "url": "https://innsyn.tromso.kommune.no/application/getMoteDokument?dokid=2001726901",
  "tekst": "Endelig forslag til forskrift om permisjon fra pliktig grunnskoleoppl\u00e6ring, Troms\u00f8 kommune Hjemmel: Fastsatt av Troms\u00f8 kommunestyre (dato) med hjemmel i lov 9. juni 2023 nr. 30 om grunnskoleoppl\u00e6ringa og den videreg\u00e5ende oppl\u00e6ringa \u00a7 2-2 fjerde ledd. \u00a7 1 Form\u00e5l Barn har plikt til grunnskoleoppl\u00e6ring fra det \u00e5ret de fyller seks \u00e5r, til de har avsluttet det 10. trinnet. Kommunen kan gi en elev permisjon fra oppl\u00e6ringen dersom eleven f\u00e5r en oppl\u00e6ring som samlet sett er forsvarlig. Kommunen gir forskrift om permisjon fra oppl\u00e6ringen i offentlige grunnskoler. Hensikten med \u00e5 vedta en forskrift om permisjoner fra oppl\u00e6ringen, er \u00e5 angi n\u00e5r og i hvilket omfang elever kan f\u00e5 permisjon fra den pliktige grunnskoleoppl\u00e6ringen. \u00a7 2 Virkeomr\u00e5de Forskriften gjelder for pliktig grunnskoleoppl\u00e6ring etter oppl\u00e6ringsloven \u00a7 2-2. Forskriften gjelder for elever i kommunale grunnskoler i Troms\u00f8 kommune. \u00a7 3 Permisjon Permisjon er en tillatelse for eleven \u00e5 v\u00e6re borte fra den offentlige grunnskoleoppl\u00e6ringen i en midlertidig periode. Frav\u00e6ret eleven har i permisjonsperioden regnes som dokumentert (gyldig). Permisjon fra grunnskoleoppl\u00e6ring gir avkortet rett til grunnskoleoppl\u00e6ring. Dette gjelder ogs\u00e5 dersom eleven har enkeltvedtak om individuelt tilrettelagt oppl\u00e6ring. \u00a7 4 Helserelatert frav\u00e6r Det er ikke n\u00f8dvendig \u00e5 s\u00f8ke om permisjon i forbindelse med helserelatert frav\u00e6r som for eksempel tannlege, lege eller andre helseinstanser. Frav\u00e6r om dette meldes direkte til kontaktl\u00e6rer. \u00a7 5 Permisjon eleven har rett til Elever som tilh\u00f8rer et annet trossamfunn enn Den norske kirke har rett til permisjon fra skolen de dagene som trossamfunnet har helligdager. Foreldrene m\u00e5 s\u00f8rge for at eleven f\u00e5r tilstrekkelig oppl\u00e6ring slik at eleven er i stand til \u00e5 f\u00f8lge oppl\u00e6ringen p\u00e5 skolen etter frav\u00e6ret. \u00a7 6 \u00d8vrige permisjoner Elever kan kun f\u00e5 permisjon hvis en helhetlig forsvarlighetsvurdering tilsier dette. Momenter i denne vurderingen er f\u00f8lgende: a) Barnets beste jf. oppl\u00e6ringsloven \u00a7 10-1 b) Elevens mening jf. oppl\u00e6ringsloven \u00a7 10-2 c) Elevens frav\u00e6rs- og permisjonshistorikk d) Vurdering av tilfredsstillende utbytte av oppl\u00e6ringen o Elevens l\u00e6ringsresultat og hvorvidt det foreligger tilstrekkelig vurderingsgrunnlag o Om det skal gjennomf\u00f8res muntlig eller skriftlig eksamen, tentamen, nasjonale pr\u00f8ver eller obligatorisk statlige kartlegginger i perioden o Skolens undervisningsopplegg i perioden e) Elevens skolemilj\u00f8 jf. \u00a7 12-2 \u00a7 7 Permisjonens varighet Skolen kan innvilge permisjon i inntil 10 skoledager i l\u00f8pet av ett skole\u00e5r. Unntak fra denne regelen er: a) Godkjente behandlingsopphold eller behandlingsreise b) Sikre eleven rett til jevnlige samv\u00e6r med sine foreldre c) Ved sykdom, d\u00f8d og begravelse i n\u00e6r familie \u00a7 8 Frav\u00e6r ut over innvilget permisjon Dersom elever er borte fra oppl\u00e6ringen lengre enn innvilget permisjonsperiode, anses dette \u00e5 v\u00e6re ugyldig frav\u00e6r. Det anses ogs\u00e5 som ugyldig frav\u00e6r hvis permisjonss\u00f8knaden avsl\u00e5s, men eleven likevel er frav\u00e6rende i den aktuelle tidsperioden. Skolen f\u00f8lger opp ugyldig frav\u00e6r i tr\u00e5d med rutiner for skolen\u00e6rv\u00e6r. \u00a7 9 Vedtak om permisjon Foresatte m\u00e5 s\u00f8ke om permisjon. S\u00f8knad om permisjon skal vanligvis v\u00e6re skolen i hende 14 dager f\u00f8r \u00f8nsket permisjon skal starte. S\u00f8knaden m\u00e5 v\u00e6re skriftlig, og det m\u00e5 begrunnes hvorfor det s\u00f8kes om permisjon. Rektor kan kreve dokumentasjon. S\u00f8knad sendes til skolen eleven g\u00e5r p\u00e5. S\u00f8knad om permisjon, etter oppl\u00e6ringsloven \u00a7 2-2, skal behandles etter forvaltningslovens bestemmelser om enkeltvedtak. Vedtak om permisjon er delegert til rektor ved den enkelte skole. Kontaktl\u00e6reren kan gi permisjon i inntil tre dager. \u00a7 10 Klagerett Etter forvaltningsloven \u00a7 29 er fristen for \u00e5 klage 3 uker fra vedtaket er kommet frem til elevens foresatte. Etter forvaltningsloven \u00a7 32 skal klagen sendes det forvaltningsorganet som har truffet vedtaket. En eventuell klage sendes til skolen. Klagen behandles av rektor. Dersom skolen opprettholder vedtaket sendes klagen videre til Statsforvalteren i Troms og Finnmark. \u00a7 11 Ikrafttredelse Forskriften trer i kraft 01.08.2024. "
}