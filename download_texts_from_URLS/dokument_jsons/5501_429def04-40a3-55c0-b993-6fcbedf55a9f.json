{
  "dokument_id": "429def04-40a3-55c0-b993-6fcbedf55a9f",
  "doc_type": "case_history",
  "kommune": 5501,
  "tittel": "0116/24, Formannskapet, 25.06.2024",
  "url": "https://innsyn.tromso.kommune.no/application/getMoteDokument?dokid=2001771362",
  "tekst": " Saksprotokoll Utvalg: Formannskapet Arkivsaknr. 20/05373 Saksbehandler Ingrid Berthinussen Behandlet av M\u00f8tedato Saknr 1 Kommunestyret 2 Formannskapet 25.06.2024 116/24 Kystsoneplanen for Troms\u00f8regionen (2023 - 2033) - orientering om kunngj\u00f8ring av endelig plan uten gjenst\u00e5ende innsigelser og merknader Formannskapet har behandlet saken i m\u00f8te 25.06.2024 sak 116/24 M\u00f8tebehandling Gunnar Wilhelmsen (Ap) stilte sp\u00f8rsm\u00e5l knyttet til egen habilitet. Administrasjonens vurdering: Ordf\u00f8rer har meldt sin habilitet i saken fordi hans kone Anne Marit Bj\u00f8rnflaten har eierinteresser i tang og tare-produksjon i omr\u00e5det som omfattes av planen. Ordf\u00f8rer har ved tidligere behandlinger av kystsoneplanen v\u00e6rt erkl\u00e6rt inhabil siden vedtaket \u00abretter seg mot\u00bb virksomheten til hans kone. I disse behandlingene har hans kones v\u00e6rt part i saken og ordf\u00f8rer har av den grunn v\u00e6re automatisk inhabil etter forvaltningslovens \u00a7 6 f\u00f8rste ledd bokstav c. Vedtaket i denne saken retter seg ikke mot de ulike akt\u00f8rene som omfattes av kystsoneplanen. I denne saken skal formannskapet orienteres om at Statsforvalteren har trukket innsigelser til planen. Dersom det i orienteringssaken skulle bli fremmet forslag som involverer Anne Marit Bj\u00f8rnflatens selskap, m\u00e5 ordf\u00f8rer fremme habilitetsforesp\u00f8rsel. Slik saken ligger til behandling legges det til grunn at ordf\u00f8rer er habil til \u00e5 behandle saken. Votering Gunnar Wilhelmsen (Ap) ble funnet habil med 11 stemmer for, og 1 stemme mot (H, Rolleiv Lind) Innstillingen ble enstemmig vedtatt. Formannskapets vedtak Saken tas til orientering 1 "
}