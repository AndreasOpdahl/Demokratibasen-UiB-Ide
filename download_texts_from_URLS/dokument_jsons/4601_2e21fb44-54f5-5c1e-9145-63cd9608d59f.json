{
  "dokument_id": "2e21fb44-54f5-5c1e-9145-63cd9608d59f",
  "doc_type": "case_attachment",
  "kommune": 4601,
  "tittel": "Fagnotat datert 18.12.2024",
  "url": "https://bergen.kommune.no/politikere-utvalg/api/fil/bk360/11738003/Fagnotat-datert-18-12-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/18127-3 (Arbeidssted) Saksbehandler: Daniel Holm\u00e5s Aalerud Dato: 18.12.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 20/288/0/0 B\u00f8nesberget 5. Klage p\u00e5 rammetilaltelse. Tilbygg, bruksendring riving. Ansvarlig s\u00f8ker Part Arkitektur AS v/ Martin Sande p\u00e5 vegne av Hvem klager? tiltakshaver Bj\u00f8rn Fure v/ brev datert 29.11.2024. Bruksendring fra tilleggsdel til hoveddel, tilbygg, riving. Tiltaket Vedtak datert 08.11.2024 gir tillatelse til tiltaket samt dispensasjoner fra Vedtaket reguleringsplanens \u00a7\u00a7 3a vedr. etasjetall og \u00a7 5 b vedr. gesimsh\u00f8yde. KPA2018 viser eiendommen som \u00f8vrig byggesone. PlanID 6600000 regulerer eiendommen til frittliggende eneboliger. Planstatus Klager er uenig i at tiltaket utl\u00f8ser krav om dispensasjon og \u00f8nsker at Klagegrunner tiltaket skal innvilges uten dispensasjoner. Nei. Behov for ytterligere saksbehandling ved eventuell omgj\u00f8ring Vedtak datert 08.11.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Vedtak datert 08.11.2024 gir tillatelse til oms\u00f8kte tiltak. Denne er p\u00e5klaget ved brev datert 29.11.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Det framg\u00e5r av klagen at \u00abdet er gjort saksbehandlingsfeil som er avgj\u00f8rende for st\u00f8rrelsen p\u00e5 gebyret\u00bb. Det er likevel avklart per telefon den 11.12.2024 at klagen gjelder selve rammetillatelsen, ikke gebyrvedtaket. 2. Om klagen Klager fremmer at tiltaket ikke n\u00f8dvendiggj\u00f8r dispensasjoner. Slik vi forst\u00e5r denne ber klager om at rammetillatelsen vurderes p\u00e5 nytt og innvilges uten dispensasjoner. Klager viser f\u00f8rst til ordlyden i \u00a7 3 a vedr. etasjeantall hvor det framg\u00e5r at \u00abUnntak kan dog tillates der hvor terreng- og solforhold etter bygningsr\u00e5dets skj\u00f8nn tilsier dette og gesims- og grunnmursh\u00f8yde fastsettes da av bygningsr\u00e5det\u00bb. Klager viser til at bygningsr\u00e5det tidligere avgjorde byggesaker og fremsetter at man etter dagens system hvor Plan- og bygningsetaten avgj\u00f8r byggesakene har en unntaksadgang som forvaltningen kunne benyttet i denne saken. Det fremmes at bestemmelsen beror p\u00e5 fritt skj\u00f8nn og at kommunen da fritt kan tillate at det bygges i strid med bestemmelsen uten dispensasjon. Klager fremmer da at bygningsmyndighetene skulle vurdert tiltaket ut fra terreng- og solforhold og da innvilget s\u00f8knaden med bakgrunn i planbestemmelsenes adgang til \u00e5 innvilge unntak fra bestemmelsen om etasjetall. Til sp\u00f8rsm\u00e5let om dispensasjon fra \u00a7 5 b om etasjetall viser klagen til bestemmelsens ordlyd hvor det framg\u00e5r at \u00abgesimsh\u00f8yden \u2013 som m\u00e5les fra terreng til skj\u00e6ringen mellom takflate og veggflate m\u00e5 ikke overstige 4 m for 1-etasjeshus, 7 m for 2-etasjeshus\u00bb. Klager fremmer her at henvisningen til fastsettelse av gesims- og grunnmursh\u00f8yde i \u00a7 3 a ogs\u00e5 utgj\u00f8r et unntak fra \u00a7 5 b. Klagen fremmer ogs\u00e5 at \u00abdet allerede er gitt tillatelse til unntak fra etasjetallet\u00bb og at det m\u00e5 v\u00e6re begrensingene i h\u00f8yder som gjelder for toetasjes hus som blir gjeldende for tiltaket n\u00e5r det er gitt tillatelse til oppf\u00f8ring av tilbygg over to etasjer. Det anf\u00f8res ogs\u00e5 at bestemmelsen om gesimsh\u00f8yde er plassert under \u00abfellesbestemmelser\u00bb til planen og at denne derfor ikke er knyttet til planomr\u00e5det for frittliggende bolighus. 3. Vurdering av klagen Klagen her gjelder uenighet med kommunens tolkning av reguleringsplanen. Innledningsvis avklarer vi f\u00f8lgende: Reguleringsplanen er vedtatt i 1987. Eiendommen som tilbygges er bebygget f\u00f8r dette. Eneboligen fikk ferdigattest den 26.06.1974. Saksnummer KLAGE-2024/18127 Side 2 av 5 Reguleringsplanen som ble vedtatt den 01.06.1987 f\u00e5r virkning for tiltak i planomr\u00e5det etter dette tidspunkt. Klagers eiendom ligger i omr\u00e5de for boliger, frittliggende eneboliger. S\u00f8knaden inneb\u00e6rer flere tilbygg til det eksisterende bolighuset. Se illustrasjon til venstre. Tiltaket krever dispensasjon fra reguleringsplanens \u00a7 3 a. Bestemmelsen sier at: \u00abFrittliggende bolighus skal oppf\u00f8res i 1 etasjeplan med maksimal grunnmursh\u00f8yde p\u00e5 80 cm. Underetasje tillates i alminnelighet ikke. Unntak kan dog tillates der hvor terreng- og solforhold etter bygningsr\u00e5dets skj\u00f8nn tilsier dette og gesims- og grunn-mursh\u00f8yde fastsettes da av bygningsr\u00e5det.\u00bb Bestemmelsen gjelder omr\u00e5det for frittliggende eneboliger, hvor det framg\u00e5r tydelig at disse skal oppf\u00f8res i en etasje. Klagersiden fremmer her at unntaket i andre setning inneb\u00e6rer at bygningsr\u00e5det fritt kan gi unntak fra bestemmelsen. Det framst\u00e5r mer systematisk korrekt \u00e5 lese unntaksbestemmelsen slik at denne gjelder underetasjer. Jf. ordlyden \u00abUnderetasjer tillates i alminnelighet ikke\u00bb neste setning, at \u00abUnntak kan dog tillates ...\u00bb. En slik tolkning harmonerer ogs\u00e5 etter fagetatens syn bedre med de konkrete vurderingsmomentene som nevnes, her \u00abterreng og solforhold\u00bb alts\u00e5 hvor det blir sp\u00f8rsm\u00e5l om tomtens beskaffenhet for bebyggelse med underetasje og bokvaliteter i en eventuell underetasje. Som det framg\u00e5r av bestemmelsen videre skal \u00abgesims og grunnmursh\u00f8yde\u00bb da fastsettes av bygningsr\u00e5det. Dette da boliger p\u00e5 skr\u00e5nende tomter e.l. som ligger til rette for underetasje f\u00e5r st\u00f8rre gesims og m\u00f8neh\u00f8yde enn hva et alminnelig enetasjes hus f\u00e5r. Bestemmelsen inneb\u00e6rer ikke noen generell unntaksregel fra regelen om ett etasjeplan, og gir heller ikke grunnlag for \u00e5 f\u00f8re opp bygg med flere hovedplan uten at det er innvilget dispensasjon fra bestemmelsen. S\u00f8knaden her gjelder ikke underbygging med underetasje, men oppf\u00f8ring av tilbygg. Tilbygget har heller ikke underetasje, men to ordin\u00e6re etasjer, og er derfor i strid med bestemmelsen. Tiltaket krever dispensasjon. Saksnummer KLAGE-2024/18127 Side 3 av 5 Fagetaten vil for \u00f8vrig framsette at det har presumpsjonen mot seg at kommunen ved vedtak av planen etter 1985-loven har hatt til hensikt \u00e5 gi en uhjemlet saksbehandlingsregel som underminerer dagjeldende lovs \u00a7 7 om dispensasjon ved at bygningsmyndighetene helt fritt kunne bestemme etasjetall ved skj\u00f8nn. Tiltaket er ogs\u00e5 avhengig av dispensasjon fra reguleringsplanens \u00a7 5 b. \u00a7 5 inneholder fellesbestemmelser til planomr\u00e5det, alts\u00e5 bestemmelser som f\u00e5r virkning for hele planomr\u00e5det. Bestemmelsen i lit. b. sier at \u00abGesimsh\u00f8yden \u2013 som m\u00e5les fra terreng til skj\u00e6ringen mellom takflate og veggflate m\u00e5 ikke overstige 4 m for 1-etasjeshus, 7 m for 2-etasjeshus.\u00bb. Boligbygget p\u00e5 eiendommen er oppf\u00f8rt i to etasjer, f\u00f8r reguleringsplanen ble vedtatt. Det s\u00f8kes her om \u00e5 etablere tilbygg i to etasjer. Bestemmelsen gjelder generelt for \u00abgesimsh\u00f8yde\u00bb, og f\u00e5r virkning for tiltak som oms\u00f8kes etter reguleringsplanens vedtakstidspunkt. Dette kravet har da ogs\u00e5 virkning ved tilbygg til eksisterende bygninger. Dersom tilbygget som her ble oms\u00f8kt forholdt seg til 4-metersregelen ville tiltaket alts\u00e5 ikke kreve dispensasjon. Som det framg\u00e5r av tegnforklaringen til planen over skilles det mellom byggeomr\u00e5der for 2-etasjers konsentrert sm\u00e5husbebyggelse, og byggeomr\u00e5der for frittliggende eneboliger hvor etasjetallet er regulert av bestemmelsen i \u00a7 3a. Som gjennomg\u00e5tt over kommer ikke unntaksregelen i \u00a7 3 a til anvendelse, man har da ikke et tilfelle hvor gesimsh\u00f8yde kan fravike utgangspunktet som gjelder for byggeomr\u00e5det. Maksimal gesimsh\u00f8yde er da 4 meter for omr\u00e5det hvor boligen ligger. S\u00f8knaden forutsetter en gesimsh\u00f8yde p\u00e5 6,6 meter. Klager fremmer at en dispensasjon fra \u00a7 3 a inneb\u00e6rer at begrensingen i byggeh\u00f8yde som gjelder for 1-etasjeshus ikke kan komme til anvendelse. Vi kan ikke bifalle en slik tolkning. Bestemmelsene er beslektede, men omhandler forskjellige forhold og gjelder p\u00e5 selvstendig grunnlag. Det kan tenkes l\u00f8sninger hvor tiltak oppf\u00f8res med halvetasjer, men likevel kan oppn\u00e5 4-metersbegrensingen. Ber\u00f8rte naboer til et tiltak kan for eksempel motsette seg en byggeh\u00f8yde uten at de av den grunn har merknader til l\u00f8sningen for etasjetall. Det kan ogs\u00e5 tenkes at et fravik fra bestemmelsene om etasjetall ville blitt gitt p\u00e5 vilk\u00e5r om en gitt gesimsh\u00f8yde som l\u00e5 lavere enn 7 meter, for \u00e5 ivareta hensynene som bestemmelsen bygger p\u00e5. Med andre ord er det ikke grunnlag for \u00e5 lese planen slik at en dispensasjon fra en bestemmelse automatisk medf\u00f8rer at andre beslektede bestemmelser mister rettsvirkning. Vi har forst\u00e5else for at dette kan framst\u00e5 skjematisk for tiltakshaver i dette konkrete tilfellet. Bestemmelsene i \u00a7 5 b og 3 a inneb\u00e6rer likevel selvstendige regler for bebyggelsen i omr\u00e5det. Reguleringsplaner vedtas etter en omfattende prosess hvor planmyndigheten konkret har tatt stilling til utviklingen av et planomr\u00e5de. Ved avvik fra dette utgangspunktet gjennom dispensasjonsinstituttet er det da n\u00f8dvendig at alle punktene som strider med planen belyses. Kommunen vil ikke ha anledning til \u00e5 innvilge en byggetillatelse som krever dispensasjon, hvor dette ikke er oms\u00f8kt eller innvilget. Tiltaket avhenger av de ovennevnte dispensasjonene. Det er da n\u00f8dvendig at slike dispensasjoner er oms\u00f8kt og innvilget for at kommunen skal kunne fatte et gyldig vedtak i byggesaken. Saksnummer KLAGE-2024/18127 Side 4 av 5 4. Konklusjon. Vedtak datert 08.11.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 08.11.2024 5. Klage datert 29.11.2024 6. Dispensasjonss\u00f8knader 7. Tegninger Saksnummer KLAGE-2024/18127 Side 5 av 5 "
}