{
  "dokument_id": "370678fa-859a-5fc8-8588-073471b8e7d9",
  "doc_type": "case_attachment",
  "kommune": 4601,
  "tittel": "Omgj\u00f8r vedtak gnr 105 bnr 502",
  "url": "https://bergen.kommune.no/politikere-utvalg/api/fil/bk360/9668284/Omgjor-vedtak-gnr-105-bnr-502",
  "tekst": " V\u00e5r dato: V\u00e5r ref: 24.10.2023 2023/4490 Deres dato: Deres ref: KLAGE-2022/24107 BERGEN KOMMUNE Kontakt saksbehandler Postboks 7700 Knut Ragnar Sletteb\u00f8, 51568951 5020 BERGEN knut.slettebo@statsforvalteren.no Klageavgj\u00f8relse i byggesak \u2013 gnr. 105 bnr. 502, Hjellestadvika, Bergen kommune \u2013 tiltakshaver: Ina L\u00f8nningen Statsforvalteren i Vestland har p\u00e5klaget kommunens vedtak om tillatelse og dispensasjon til etablering av kai. Statsforvalteren gj\u00f8r om kommunens vedtak til avslag. Vi viser til Kommunal- og distriktsdepartementets oversendelse av 30.03.2023, hvor Statsforvalteren i Rogaland ble oppnevnt som settestatsforvalter. Sakens bakgrunn Saken gjelder s\u00f8knad om rammetillatelse og dispensasjon til oppf\u00f8ring av betongkai med en grunnflate p\u00e5 rundt 100m2. Ansvarlig s\u00f8ker, Ing. Asbj\u00f8rn Danielsen AS, skriver i f\u00f8lgebrev til s\u00f8knaden, datert 21.02.2021, at det fra gammelt av har v\u00e6rt en steinfylling og slipp p\u00e5 nordsiden av n\u00f8stet p\u00e5 eiendommen. Etableringen av betongkaien har skjedd over et lengre tidsrom \u00abfor \u00e5 sikre masser mot utvasking og for \u00e5 gj\u00f8re omr\u00e5det mer brukervennlig \u2013 dette i takt med \u00f8kt bruk og endrede behov/p\u00e5regnelig utvikling av eiendommen\u00bb, jf. ovennevnte brev. Figur 1 Ortofoto fra 2022. Kilde: kommunekart.com Figur 2 Ortofoto fra 1980. Kilde: kommunekart.com E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/5 Det har ikke kommet nabomerknader mot s\u00f8knaden. S\u00f8knaden er ikke sendt p\u00e5 h\u00f8ring til Statsforvalteren i Vestland, og det foreligger derfor ikke uttalelse fra sektormyndigheten for strandsonen. Bergen kommune fattet 19.05.2021 f\u00f8lgende vedtak administrativt: \u00abS\u00f8knad om tillatelse til oppf\u00f8ring av kai avsl\u00e5[s], jf. kommuneplanens arealdel \u00a7 3.1 Plankrav og \u00a7 6.1.1 Byggegrenser.\u00bb Vedtaket ble p\u00e5klaget av ansvarlig s\u00f8ker p\u00e5 vegne av tiltakshaver i brev datert 31.05.2021. Klager anf\u00f8rer i det vesentlige at det basert p\u00e5 vurderinger av fagkyndig byggmester har v\u00e6rt n\u00f8dvendig \u00e5 gj\u00f8re de utbedringene som er foretatt p\u00e5 eiendommen. Tiltaket har positive virkninger n\u00e5r det gjelder jordvern, sikkerhet og tilgjengelighet. Betongbryggen vil videre lette tilgjengeligheten for flere brukergrupper, som barn, eldre og funksjonshemmede. Selv om det er tale om privat utbygging, vil tiltaket p\u00e5 ingen m\u00e5te privatisere strandsonen. Et betongdekke som sikrer eiendommen mot naturkrefter og \u00f8deleggelse, vil ikke gj\u00f8re at arealbruken blir endret til sm\u00e5b\u00e5tanlegg eller sm\u00e5b\u00e5thavn. Tiltaket m\u00e5 videre vurderes i lys av samfunnsutviklingen. Det vil ha mange negative konsekvenser om betongkaien kreves tilbakef\u00f8rt. Klager ber om at klagen blir tatt til f\u00f8lge og at s\u00f8knaden om rammetillatelse og dispensasjon blir innvilget. Bergen kommune ved Utvalg for milj\u00f8 og byutvikling behandlet klagen politisk 18.05.2022 i sak 256/22 og fattet f\u00f8lgende vedtak: \u00ab1. Med hjemmel i fvl \u00a7 33, annet ledd, oppheves fagetatens vedtak av 19.05.2021. 2. Med hjemmel i pbl \u00a7 19-2 innvilges dispensasjon fra KPA 2018 \u00a7 3 plankrav og \u00a7 i 6 byggegrense langs sj\u00f8. 3. Det gis tillatelse til legalisering av kai i tr\u00e5d med s\u00f8knad. 4. Klagen tas til f\u00f8lge.\u00bb Vedtaket ble p\u00e5klaget av Statsforvalteren i Vestland i brev datert 10.06.2022. Klager anf\u00f8rer i det vesentlige at saken gjelder tiltak i et omr\u00e5de som over tid har blitt mer og mer nedbygd og privatisert, men hvor det fremdeles er mindre partier som er mer eller mindre intakt. Disse partiene er da desto viktigere for \u00e5 sikre allmennheten tilkomst og mulighet for lek og rekreasjon i sj\u00f8kanten. Denne delen av kommunen har if\u00f8lge klager generelt store friluftsverdier. Klager ber om at vedtaket blir omgjort slik at det ikke blir gitt dispensasjon slik oms\u00f8kt. Dersom naustet er i henholdt til gitt tillatelse, presiserer klager at klagen kun gjelder den ubebygde delen av anlegget. Bergen kommune ved Utvalg for milj\u00f8 og byutvikling behandlet klagen politisk 06.12.2022 i sak 459/22 og opprettholdt kommunens tidligere vedtak. Statsforvalteren viser ellers til sakens dokumenter. Side: 3/5 Statsforvalterens vurdering Statsforvalteren legger til grunn at klager har klagerett og at klagefristen er overholdt, jf. forvaltningsloven (fvl.) kapittel VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye omstendigheter, jf. fvl. \u00a7 34 andre ledd. Klageinstansen kan selv treffe nytt vedtak i saken eller oppheve det og sende saken tilbake til kommunen for helt eller delvis ny behandling. Vi vil understreke at vurderingen av vilk\u00e5rene for \u00e5 gi dispensasjon i pbl. \u00a7 19-2 andre ledd er underlagt et rettsanvendelsesskj\u00f8nn som kan pr\u00f8ves fullt ut av Statsforvalteren. Hensynet til det kommunale selvstyret vil f\u00f8rst gj\u00f8re seg gjeldende ved overpr\u00f8vingen av \u00abkan\u00bb-skj\u00f8nnet i f\u00f8rste ledd. S\u00f8knadsplikt og planstatus Etablering av oms\u00f8kt betongkai krever tillatelse av kommunen etter pbl. \u00a7 20-2, jf. \u00a7 20-1 bokstav a. Kommunen skal gi tillatelse dersom tiltaket ikke er i strid med plan- og bygningslovgivningen, jf. pbl. \u00a7 21-4 f\u00f8rste ledd, og skal behandle s\u00f8knad om rammetillatelse n\u00e5r s\u00f8ker \u00f8nsker det, jf. pbl. \u00a7 21-4 tredje ledd. N\u00e5r saken gjelder s\u00f8knad om godkjenning av allerede oppf\u00f8rte tiltak, skal kommunen vurdere det oms\u00f8kte tiltaket som om det ikke var oppf\u00f8rt, jf. SOM-2011-1482.1 Figur 3 Bilde fra 1935 og 1965 som viser eiendommen. Hentet fra: kommunens vedtak av 19.05.2021 Eiendommen er i gjeldende kommuneplan, vedtatt 19.06.2019, avsatt til \u00d8vrig byggesone p\u00e5 land og Bruk og vern av sj\u00f8 og vassdrag i sj\u00f8. Den er vist med hensynssone Hensyn landskap (H550_1), funksjonell strandsone langs sj\u00f8, jf. kommuneplanen punkt 35.3, og st\u00f8ysone Gul sone iht. T-1442 (H220_1), jf. kommuneplanen punkt 33.5. Tiltaket krever dispensasjon Det fremg\u00e5r av kommuneplanen punkt 3.1 at \u00ab[t]iltak etter pbl. \u00a7 20-1 bokstav a, d, g, k og i\u00bb skal inng\u00e5 i reguleringsplan. Denne saken gjelder et tiltak etter pbl. \u00a7 20-1 bokstav a, og kommuneplanens plankrav gj\u00f8r seg derfor gjeldende. Oms\u00f8kt tiltak faller videre ikke inn under unntakene fra plankravet som f\u00f8lger av kommuneplanen punkt 3.2 og 3.3. Tiltaket krever derfor dispensasjon fra plankravet i kommuneplanen punkt 3.1. 1 https://www.sivilombudet.no/uttalelser/avvisning-av-etterhandssoknad-om-tiltak-pa-fremmed- grunn-privatrettslige-forhold/ Side: 4/5 Innenfor 100-metersbeltet langs sj\u00f8en gjelder det i utgangspunktet et alminnelig byggeforbud, jf. pbl. \u00a7 1-8 andre ledd. Dette byggeforbudet gjelder s\u00e5 langt ikke annen byggegrense er fastsatt i plan, jf. pbl. \u00a7 1-8 tredje ledd. Etter kommuneplanen punkt 6.1.1 er minimumsgrensen for tiltak i omr\u00e5der avsatt til \u00d8vrig byggesone 50 meter fra sj\u00f8en. Oms\u00f8kt betongkai krever derfor dispensasjon fra kommuneplanens byggegrense mot sj\u00f8, jf. punkt 6.1.1. Etter pbl. \u00a7 19-1 kan dispensasjon gis etter grunngitt s\u00f8knad. Dispensasjonsvilk\u00e5rene Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2. S\u00f8knaden m\u00e5 vurderes opp mot de offentlige hensyn som skal ivaretas gjennom plan- og bygningsloven og den aktuelle planen, og spesielt hensynet til en forsvarlig og fornuftig areal- og ressursdisponering. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale og regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. N\u00e5r det gjelder dispensasjon fra byggeforbudet i strandsonen, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, jf. SOM-2019-4028.2 I de statlige planretningslinjene for differensiert forvaltning av strandsonen er Bergen kommune plassert i sone to.3 Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, jf. retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltvise dispensasjoner. Vurdering av dispensasjon fra kommuneplanens byggegrense mot sj\u00f8 For at de rettslige vilk\u00e5rene for dispensasjon skal v\u00e6re oppfylt, m\u00e5 fordelene ved dispensasjon v\u00e6re \u00abklart st\u00f8rre\u00bb enn ulempene, jf. pbl. \u00a7 19-2 andre ledd. Det er alts\u00e5 ikke tilstrekkelig for \u00e5 innvilge dispensasjon at ulempene ved dispensasjon er beskjedne. Vurderingen m\u00e5 vise at det foreligger relevante, klare og positive fordeler som er klart st\u00f8rre enn ulempene dispensasjonen f\u00f8rer til. De fordelene som er relevante i vurderingen, m\u00e5 ha sammenheng med de hensynene som plan- og bygningsloven er ment \u00e5 ivareta. Dette inneb\u00e6rer at det f\u00f8rst og fremst er areal- og ressursdisponeringshensyn som er relevante i interesseavveiningen, jf. SOM-2019-4028. 2 https://www.sivilombudet.no/wp-content/uploads/2021/01/Systematisk-undersokelse-av- dispensasjoner-i-strandsonen-Mandal.pdf 3 https://www.regjeringen.no/no/dokumenter/statlige-planretningslinjer-for-differensiert-forvaltning- av-strandsonen-langs-sjoen/id2850282/ Side: 5/5 Dersom et tiltak dekker et reelt behov ved eiendommen, vil det kunne v\u00e6re en fordel for eiendommen som er relevant i dispensasjonsvurderingen, jf. SOM-2019-4817.4 I denne saken vurderer Statsforvalteren det imidlertid slik at betongkaien har et omfang som vesentlig overg\u00e5r hva som er n\u00f8dvendig for \u00e5 oppn\u00e5 en hensiktsmessig bruk av lovlig etablerte tiltak. Fordelene ved dispensasjon er p\u00e5 denne bakgrunn beskjedne. Samtidig vil oms\u00f8kt betongkai f\u00f8re til en ytterligere utbygging i et omr\u00e5de hvor kommuneplanen har fastsatt et byggeforbud, og hvor det allerede er etablert mange inngrep i strandsonen som kan hindre allmennhetens ferdsel i omr\u00e5det. I slike omr\u00e5der som allerede er preget av utbygging, vil det v\u00e6re s\u00e6rlig viktig \u00e5 sikre restene av naturlandskap mot videre utbygging. Etter Statsforvalterens vurdering framst\u00e5r oms\u00f8kte tiltak som et markant teknisk inngrep i strandsonen som vil bidra til \u00e5 redusere naturlandskapskvalitetene i omr\u00e5det. Ulempene ved dispensasjon er dermed betydelige. Vilk\u00e5ret om at fordelene ved dispensasjon m\u00e5 v\u00e6re klart st\u00f8rre enn ulempene, er med dette ikke oppfylt. Det kan derfor ikke gis dispensasjon til etablering av oms\u00f8kt betongkai. Statsforvalteren omgj\u00f8r p\u00e5 denne bakgrunn vedtaket om tillatelse og dispensasjon til avslag, jf. pbl. \u00a7 19-2 andre ledd. Vedtak: Statsforvalteren gj\u00f8r om kommunens vedtak av 18.05.2022 til avslag. Det blir ikke gitt dispensasjon og tillatelse til oppf\u00f8ring av oms\u00f8kt kai p\u00e5 eiendommen gnr. 105 bnr. 502 i Bergen kommune. Klagen tas til f\u00f8lge. Vedtaket kan ikke p\u00e5klages til overordnet forvaltningsorgan, jf. fvl. \u00a728. Erik Thomsen (e.f.) Knut Ragnar Sletteb\u00f8 seniorr\u00e5dgiver juridisk r\u00e5dgiver Dokumentet er elektronisk godkjent Kopi til: Statsforvaltaren i Vestland Nj\u00f8savegen 2 6863 LEIKANGER ING. ASBJ\u00d8RN DANIELSEN AS Fabrikkgaten 5 5059 BERGEN Ina L\u00f8nningen Geithusvegen 135 B 5259 HJELLESTAD 4 https://www.sivilombudet.no/wp-content/uploads/2021/01/Systematisk-undersokelse-av- dispensasjoner-i-strandsonen-Kragero.pdf "
}