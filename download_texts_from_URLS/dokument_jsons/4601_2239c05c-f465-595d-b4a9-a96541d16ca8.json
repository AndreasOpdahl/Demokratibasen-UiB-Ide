{
  "dokument_id": "2239c05c-f465-595d-b4a9-a96541d16ca8",
  "doc_type": "case_attachment",
  "kommune": 4601,
  "tittel": "Klage Fra Lodin Leppes gate 2b datert 09.08.2023",
  "url": "https://bergen.kommune.no/politikere-utvalg/api/fil/bk360/9876442/Klage-Fra-Lodin-Leppes-gate-2b-datert-09-08-2023",
  "tekst": "Bergen kommune - Plan- og bygningsetaten Postboks 7700 5020 BERGEN V\u00e5r referanse: Ansvarlig advokat: Dato: 1124651501/2693680 Ingrid S\u00e6vold Moe 9. august 2023 PLAN-2022/20561 \u2013 BYBANEN FRA SENTRUM TIL \u00c5SANE, DELSTREKNING 1, KAIGATEN \u2013 SANDBROGATEN \u2013 KLAGE P\u00c5 VEDTAK Innledning Det vises til Bergen bystyre sitt vedtak av 31.05.2023, sak 161/23, hvor detaljreguleringsplan for Bybanen til sentrum fra \u00c5sane delstrekning 1 ble vedtatt. P\u00e5 vegne av Lodin Lepps GT 2 REALFORUM ANS, eier av gnr. 167 bnr. 1588, p\u00e5klages vedtaket. For ordens skyld nevnes at planvedtaket ikke er kunngjort, og at klagefristen derfor ikke har begynt \u00e5 l\u00f8pe. Klagen sendes likevel til kommunen f\u00f8r kunngj\u00f8ring. Klagen er rettidig. Det anf\u00f8res at planen ikke er tilstrekkelig utredet hva gjelder tilkomst til Lodin Lepps gate 2 sin bakg\u00e5rd, og at planen derfor m\u00e5 oppheves som ugyldig. Det stilles videre sp\u00f8rsm\u00e5l til om konsekvensutredningen er tilstrekkelig utf\u00f8rt, spesielt med tanke p\u00e5 konsekvensene planen vil f\u00e5 for n\u00e6ringslivet i anleggsperioden. Planen er ikke tilstrekkelig utredet I v\u00e5r merknad til planforslaget stilte vi krav om at det i reguleringsplanen legges til rette for gang- og kj\u00f8retilkomst til bakg\u00e5rd til Lodin Lepps gate 2 B gjennom Bryggen 11. Dette for \u00e5 sikre fremkommelige r\u00f8mningsveier, samt tilkomst til parkeringsplasser, varelevering, renovasjons- og avfallsh\u00e5ndtering, t\u00f8mming av fettutskiller m.m. Det g\u00e5r blant annet frem av v\u00e5r merknad at Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Globaladvocaten NO 921 027 583 MVA Tlf.:55 30 27 00 1124651501/2693680 harris.no Side 1 av 4 Vi kan ikke se at dette er tilstrekkelig vurdert av kommunen. Fagnotatet har i kommentarer til v\u00e5r merknad skrevet f\u00f8lgende: 1124651501/2693680 harris.no Side 2 av 4 Det er flott at planen sikrer muligheter for varelevering i omr\u00e5det, og at r\u00f8mningsvei skal sikres til enhver tid. Vi kan imidlertid ikke se at kommunen har vurdert merknaden v\u00e5r knyttet til tilkomst til portrommet. Det minnes om at portrommet ikke kun er ment for varelevering. Portrommet inneholder seks parkeringsplasser. I tillegg er det behov for tilkomst til portrommet for renovasjons- og avfallsh\u00e5ndtering, t\u00f8mming av fettutskiller m.m. Planen \u00e5pner ikke for dette. Bruk av portrommet, samt tilkomst til dette, forutsetter at lovlig etablert tilkomst via Bryggen kan benyttes ogs\u00e5 etter at Bryggen stenger for ordin\u00e6r trafikk \u2013 hele d\u00f8gnet \u2013 ogs\u00e5 utenfor tidspunktene for varelevering. Vi kan ikke se av plandokumentene at dette er vurdert av kommunen. Den mangelfulle vurderingen kan ha virket inn p\u00e5 vedtakets innhold, og vedtaket er derfor ugyldig, jfr. prinsippet i fvl \u00a7 41. Konsekvensene for n\u00e6ringslivet Det er i planprosessen ikke gjennomf\u00f8rt konsekvensutredning for temaet konsekvenser for n\u00e6ringslivet. Ettersom bybaneutbyggingen vil p\u00e5g\u00e5 over flere \u00e5r, vurderes konsekvensene for n\u00e6ringslivet som et sentralt tema, blant annet ved valg av trasel\u00f8sning. Planforslaget medf\u00f8rer en omfattende anleggsperiode i sentrum, hvor store deler av sentrumskjernen m\u00e5 stenges ned. Dette vil f\u00e5 store \u00f8konomiske konsekvenser for n\u00e6ringslivet. Det vises til \u00f8konomianalyse (utf\u00f8rt av CSM) som konkluderer med et n\u00e6ringstap p\u00e5 NOK 4,3 milliarder, som underbygger de store konsekvensene anleggsarbeidene vil kunne f\u00e5 for n\u00e6ringslivet. \u00d8konomianalysen var vedlagt Harris Advokatfirma sin merknad fra handelsstanden i Bergen, som ble innsendt ifm. at planen var p\u00e5 h\u00f8ring. I KU-forskriften \u00a7 21 gis det en oversikt over de elementene (faktorene) eller tema som skal identifiseres og utredes der det er beslutningsrelevant. Listen er ikke utt\u00f8mmende jfr. Veileder om konsekvensutredning for planer etter plan- og bygningsloven punkt 5.2: \u00abListen i \u00a7 21 (..) er ikke utt\u00f8mmende og i enkelte saker kan ogs\u00e5 andre problemstillinger v\u00e6re relevante \u00e5 se p\u00e5.\u00bb Det anf\u00f8res at konsekvensene for n\u00e6ringen er en problemstilling som i h\u00f8yeste grad vil v\u00e6re relevant \u00e5 se p\u00e5. Dette henger ogs\u00e5 tett sammen med de samfunns\u00f8konomiske konsekvensene. Vi kan likevel ikke se at det inng\u00e5r i vurderingen av de samfunns\u00f8konomiske konsekvensene i det KU-arbeidet som er gjort ifm. planarbeidet. Det kan ikke utelukkes at en slik vurdering ville kunne f\u00e5tt betydning for f.eks. valg av tras\u00e9. Kommunen viser til at de har laget et notat for anleggsgjennomf\u00f8ringen i sentrum. Vi kan ikke se at dette notatet i tilstrekkelig grad vurderer eller tar hensyn til konsekvensene planen vil f\u00e5 for n\u00e6ringslivet. Vi ber Statsforvalteren om \u00e5 vurdere om konsekvensene for n\u00e6ringslivet i anleggsperioden er tilstrekkelig utredet i konsekvensutredningen. Det anf\u00f8res at mangelfull konsekvensutredning p\u00e5 dette punktet kan ha virket inn p\u00e5 vedtaket, og at vedtaket derfor kan v\u00e6re ugyldig. 1124651501/2693680 harris.no Side 3 av 4 Avslutning Med bakgrunn i ovennevnte anf\u00f8res det at planen m\u00e5 oppheves som ugyldig, jfr. fvl \u00a7 33, evt. \u00a7 34. Med vennlig hilsen Harris Advokatfirma AS Cathrine Tvedt Lorentzen Advokat ctl@harris.no 926 29 160 1124651501/2693680 harris.no Side 4 av 4 "
}