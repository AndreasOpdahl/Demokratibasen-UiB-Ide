{
  "dokument_id": "b4b6dd18-99cf-5b4d-8c17-ffcace2baeec",
  "doc_type": "case_attachment",
  "kommune": 4601,
  "tittel": "UMBYs vedtak 10.05.2022",
  "url": "https://bergen.kommune.no/politikere-utvalg/api/fil/bk360/7201881/UMBYs-vedtak-10-05-2022",
  "tekst": "BERGEN KOMMUNE Saknr 221.1/22 Arkivsak: 2021/100960 Til mottaker Fana gnr 5 bnr 8 Hardangervegen 277. Klage over avslag - bruksendring, altan og kai Utvalg for milj\u00f8 og byutvikling behandlet saken i m\u00f8tet 10.05.2022 sak 221.1/22 og fattet f\u00f8lgende vedtak: 1. I medhold av fvl. \u00a7 33, annet ledd oppheves fagetatens vedtak av 11.06.2021. 2. Med hjemmel i pbl. \u00a7 19-2 innvilges dispensasjon fra kommuneplanens areadel (KPA 2018) \u00a7 3 Plankrav og \u00a76 byggegrense langs vassdrag, det gis videre dispensasjon fra pbl \u00a729-4 Avstand til nabogrense og avstand til fylkesvei og arealbruksform\u00e5let \u00absamferdselsanlegg og teknisk infrastruktur\u00bb. 3. Det gis tillatelse til \u00e5 bygge innvendig trapp for adkomst fra hovedetasje til kjeller. 4. Det gis tillatelse til bruksendring fra tilleggsdel til hoveddel p\u00e5 vilk\u00e5r av at det ikke etableres ny boenhet og at det innsendes reviderte tegninger. 5. Det gis tillatelse til utvidelse av altan som oms\u00f8kt. 6. Det gis avslag p\u00e5 s\u00f8knad om \u00e5 anlegge kai. 7. Klage tas delvis tilf\u00f8lge. Begrunnelse: Saken gjelder s\u00f8knad om legalisering av kai, utvidelse av altan, bruksendring av tilleggsdel til hoveddel og bygging av innvendig trapp mellom hovedetasje og kjeller. Tiltaket er avhengig av dispensasjon fra KPA2018 \u00a7 6.1.1 Byggegrense mot vassdrag og KPA2018 \u00a7 3 Plankrav. Tiltaket er ogs\u00e5 avhengig av dispensasjon fra pbl \u00a729-4 om avstander. Det er s\u00f8kt om dispensasjon fra disse bestemmelsene, jf. pbl \u00a7 19-2. Dispensasjon kan bare gis dersom hverken hensynene bak bestemmelsen det s\u00f8kes dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak byggeforbudet langs vassdrag er \u00e5 verne mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Tiltakshaver kj\u00f8pte huset og tomten i desember 2019, og da var tiltakene allerede utf\u00f8rt. Huset ligger p\u00e5 en tomt som g\u00e5r bratt ned fra Grimesvingene i Hardangerveien til Grimevannet. Tiltakshaverne er utenlandske statsborgere (Amerikansk og kinesisk), og det har nok v\u00e6rt vanskelig \u00e5 sette seg inn i norske regler, der blant annet spr\u00e5k er en barriere. Tiltakshaver har en trapp innvendig mellom hovedetasje og kjeller som er n\u00e6rmest som en stige \u00e5 regne. Den g\u00e5r stupbratt ned i kjelleren og er farlig \u00e5 g\u00e5 i. Det vil ogs\u00e5 \u00f8ke bokvaliteten for tiltakshaver dersom de f\u00e5r tillatelse til \u00e5 bytte denne trappen ut med en trapp som ikke er s\u00e5 bratt og som gj\u00f8r det mulig \u00e5 bevege trygt mellom hovedetasje og kjeller. Her mener UMBY at fare for liv og helse b\u00f8r f\u00e5 en avgj\u00f8rende betydning, siden en ny trapp vil gj\u00f8re det mye tryggere \u00e5 g\u00e5 opp og ned mellom etasjene. Derfor mener UMBY at fordelene ved \u00e5 tillate en ny trapp er mye st\u00f8rre enn ulempene. UMBY innvilger ogs\u00e5 at tiltakshaver skal f\u00e5 bruksendring av kjelleren fra tilleggsdel til hoveddel. Dette vil gj\u00f8re utnyttelsen av huset mye bedre. Bruksendring fra tilleggsdel til hoveddel i kjelleretasje, samt intern ombygging innenfor samme boenhet vil ikke medf\u00f8re en ny boenhet og heller ikke \u00f8ke trafikkmengden p\u00e5 stedet. Byr\u00e5det opplyser at en slik bruksendring er unntatt plankravet, jf. KPA 2018 \u00a7 3.2.1 og ikke v\u00e6re avhengig av dispensasjon fra arealform\u00e5l. Statens Vegvesen mener at tiltakshaver ikke skal f\u00e5 \u00f8ke verdien p\u00e5 huset, p\u00e5 grunn av en mulig ekspropriasjon en gang fremtiden. Det er ikke bygge og deleforbud i omr\u00e5det og det foreligger ingen n\u00e6rliggende planer om \u00e5 gj\u00f8re noe med veien gjennom Grimesvingene, og UMBY kan derfor ikke se at en eventuell pris\u00f8kning skal vektlegges tungt i denne saken. Ved \u00e5 f\u00e5 bygge trapp og innvilge bruksendring fra tilleggsdel til hoveddel \u00f8kes bokvaliteten for eierne av Hardangerveien 277. N\u00e5r det gjelder avstand fra vassdrag og avstand fra fylkesvei, s\u00e5 ligger huset allerede der, mellom veien og vannet, og er godkjent. En innvendig trapp og bruksendring vil ikke kunne komme n\u00e6rmere verken veien eller vannet, enn huset allerede er. Eiendommen er, ved at det er bygget et hus p\u00e5 tomten, allerede privatisert. Derfor vil disse tiltakene ikke kunne sees p\u00e5 som mer privatiserende. Den godkjente delen av altanen er \u00f8stvendt og f\u00e5r morgensol. Det er bygget p\u00e5 7 kvm p\u00e5 altanen, mot s\u00f8r. Her f\u00e5r de ettermiddag og kveldssol. Det \u00f8ker bokvaliteten \u00e5 f\u00e5 beholde dette p\u00e5bygget p\u00e5 altanen, da eneste andre alternativ for ettermiddags og kveldssol er \u00e5 oppholde seg mellom huset og veien. Her er det relativt mye st\u00f8y fra de rundt 10.000 bilen som kj\u00f8rer her hvert d\u00f8gn. Det har ogs\u00e5 et fotavtrykk \u00e5 fjerne altanen. Det vises til at fagetaten mener altanen har tilfredsstillende visuelle kvaliteter og er positiv til \u00e5 gi dispensasjon fra pbl. \u00a7 29-4 mht. minste avstand til nabogrense for oppf\u00f8ring av altan. UMBY mener at altanen har stor verdi for beboerne i huset og at fordelene er mye st\u00f8rre enn ulempene ved \u00e5 f\u00e5 beholde tiltaket. UMBY mener at kaien, som ligger i Grimevannet, m\u00e5 fjernes. Klagen tas delvis til f\u00f8lge. Utvalg for milj\u00f8 og byutviklings behandling F\u00f8lgende representanter tok ordet: Tore Landmark (FP), Chris J\u00f8rgen Knudsen R\u00f8dland (H), Anne Brit Reigstad (Sp), Geir Steinar Dale (A) og Jonas Svendsen (R). Forslag fremsatt i utvalget: Tore Landmark (FP) fremsatte p\u00e5 vegne av H, FP og Sp f\u00f8lgende alternative forslag i syv punkt: 1. I medhold av fvl. \u00a7 33, annet ledd oppheves fagetatens vedtak av 11.06.2021. 2. Med hjemmel i pbl. \u00a7 19-2 innvilges dispensasjon fra kommuneplanens areadel (KPA 2018) \u00a7 3 Plankrav og \u00a76 byggegrense langs vassdrag, det gis videre dispensasjon fra 2 pbl \u00a729-4 Avstand til nabogrense og avstand til fylkesvei og arealbruksform\u00e5let \u00absamferdselsanlegg og teknisk infrastruktur\u00bb. 3. Det gis tillatelse til \u00e5 bygge innvendig trapp for adkomst fra hovedetasje til kjeller. 4. Det gis tillatelse til bruksendring fra tilleggsdel til hoveddel p\u00e5 vilk\u00e5r av at det ikke etableres ny boenhet og at det innsendes reviderte tegninger. 5. Det gis tillatelse til utvidelse av altan som oms\u00f8kt. 6. Det gis avslag p\u00e5 s\u00f8knad om \u00e5 anlegge kai. 7. Klage tas delvis tilf\u00f8lge. Begrunnelse: Saken gjelder s\u00f8knad om legalisering av kai, utvidelse av altan, bruksendring av tilleggsdel til hoveddel og bygging av innvendig trapp mellom hovedetasje og kjeller. Tiltaket er avhengig av dispensasjon fra KPA2018 \u00a7 6.1.1 Byggegrense mot vassdrag og KPA2018 \u00a7 3 Plankrav. Tiltaket er ogs\u00e5 avhengig av dispensasjon fra pbl \u00a729-4 om avstander. Det er s\u00f8kt om dispensasjon fra disse bestemmelsene, jf. pbl \u00a7 19-2. Dispensasjon kan bare gis dersom hverken hensynene bak bestemmelsen det s\u00f8kes dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak byggeforbudet langs vassdrag er \u00e5 verne mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Tiltakshaver kj\u00f8pte huset og tomten i desember 2019, og da var tiltakene allerede utf\u00f8rt. Huset ligger p\u00e5 en tomt som g\u00e5r bratt ned fra Grimesvingene i Hardangerveien til Grimevannet. Tiltakshaverne er utenlandske statsborgere (Amerikansk og kinesisk), og det har nok v\u00e6rt vanskelig \u00e5 sette seg inn i norske regler, der blant annet spr\u00e5k er en barriere. Tiltakshaver har en trapp innvendig mellom hovedetasje og kjeller som er n\u00e6rmest som en stige \u00e5 regne. Den g\u00e5r stupbratt ned i kjelleren og er farlig \u00e5 g\u00e5 i. Det vil ogs\u00e5 \u00f8ke bokvaliteten for tiltakshaver dersom de f\u00e5r tillatelse til \u00e5 bytte denne trappen ut med en trapp som ikke er s\u00e5 bratt og som gj\u00f8r det mulig \u00e5 bevege trygt mellom hovedetasje og kjeller. Her mener UMBY at fare for liv og helse b\u00f8r f\u00e5 en avgj\u00f8rende betydning, siden en ny trapp vil gj\u00f8re det mye tryggere \u00e5 g\u00e5 opp og ned mellom etasjene. Derfor mener UMBY at fordelene ved \u00e5 tillate en ny trapp er mye st\u00f8rre enn ulempene. UMBY innvilger ogs\u00e5 at tiltakshaver skal f\u00e5 bruksendring av kjelleren fra tilleggsdel til hoveddel. Dette vil gj\u00f8re utnyttelsen av huset mye bedre. Bruksendring fra tilleggsdel til hoveddel i kjelleretasje, samt intern ombygging innenfor samme boenhet vil ikke medf\u00f8re en ny boenhet og heller ikke \u00f8ke trafikkmengden p\u00e5 stedet. Byr\u00e5det opplyser at en slik bruksendring er unntatt plankravet, jf. KPA 2018 \u00a7 3.2.1 og ikke v\u00e6re avhengig av dispensasjon fra arealform\u00e5l. Statens Vegvesen mener at tiltakshaver ikke skal f\u00e5 \u00f8ke verdien p\u00e5 huset, p\u00e5 grunn av en mulig ekspropriasjon en gang fremtiden. Det er ikke bygge og deleforbud i omr\u00e5det og det foreligger ingen n\u00e6rliggende planer om \u00e5 gj\u00f8re noe med veien gjennom Grimesvingene, og UMBY kan derfor ikke se at en eventuell pris\u00f8kning skal vektlegges tungt i denne saken. Ved \u00e5 f\u00e5 bygge trapp og innvilge bruksendring fra tilleggsdel til hoveddel \u00f8kes bokvaliteten for eierne av Hardangerveien 277. 3 N\u00e5r det gjelder avstand fra vassdrag og avstand fra fylkesvei, s\u00e5 ligger huset allerede der, mellom veien og vannet, og er godkjent. En innvendig trapp og bruksendring vil ikke kunne komme n\u00e6rmere verken veien eller vannet, enn huset allerede er. Eiendommen er, ved at det er bygget et hus p\u00e5 tomten, allerede privatisert. Derfor vil disse tiltakene ikke kunne sees p\u00e5 som mer privatiserende. Den godkjente delen av altanen er \u00f8stvendt og f\u00e5r morgensol. Det er bygget p\u00e5 7 kvm p\u00e5 altanen, mot s\u00f8r. Her f\u00e5r de ettermiddag og kveldssol. Det \u00f8ker bokvaliteten \u00e5 f\u00e5 beholde dette p\u00e5bygget p\u00e5 altanen, da eneste andre alternativ for ettermiddags og kveldssol er \u00e5 oppholde seg mellom huset og veien. Her er det relativt mye st\u00f8y fra de rundt 10.000 bilen som kj\u00f8rer her hvert d\u00f8gn. Det har ogs\u00e5 et fotavtrykk \u00e5 fjerne altanen. Det vises til at fagetaten mener altanen har tilfredsstillende visuelle kvaliteter og er positiv til \u00e5 gi dispensasjon fra pbl. \u00a7 29-4 mht. minste avstand til nabogrense for oppf\u00f8ring av altan. UMBY mener at altanen har stor verdi for beboerne i huset og at fordelene er mye st\u00f8rre enn ulempene ved \u00e5 f\u00e5 beholde tiltaket. UMBY mener at kaien, som ligger i Grimevannet, m\u00e5 fjernes. Klagen tas delvis til f\u00f8lge. Votering: Alternativt forslag i syv punkt fra H, FP og Sp, fremsatt av Tore Landmark (FP), ble vedtatt enstemmig. Innstillingen fikk 0 stemmer, og var dermed falt. Byr\u00e5det behandlet saken i m\u00f8tet 05.05.2022 sak 152/22 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Avslag datert 11.06.2021 opprettholdes. Klagen tas ikke til f\u00f8lge. Bystyrets kontor, 11.05.2022 Andreas Graue Berg 4 "
}