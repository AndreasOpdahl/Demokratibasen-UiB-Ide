{
  "dokument_id": "443958f4-074a-50ff-bad1-0cff7e3b2db5",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 338/24, B\u00e6rekraftig destinasjonsutvikling 2023 - Visit Bergen. \u00c5rsrapport 2023",
  "url": "https://bergen.kommune.no/politikere-utvalg/api/fil/bk360/11270933/Innstilling-vedtak-Baerekraftig-destinasjonsutvikling-2023-Visit-Bergen-Arsrapport-2023",
  "tekst": "B\u00e6rekraftig destinasjonsutvikling 2023 - Visit Bergen. \u00c5rsrapport 2023 Bergen bystyre behandlet saken i m\u00f8tet 02.10.2024 sak 338/24 og fattet f\u00f8lgende vedtak: Bystyret tar Visit Bergen sin rapport om arbeidet med b\u00e6rekraftig destinasjonsutvikling 2023 til orientering. Bergen bystyres behandling F\u00f8lgende representanter tok ordet: Eline Aresdatter Haakestad (MDG), Mailiss Solheim-\u00c5kerblom (R). Forslag fremsatt i bystyret: Eline Aresdatter Haakestad (MDG) fremsatte p\u00e5 vegne av MDG f\u00f8lgende tilleggsforslag i 4 punkt: 1. Rapporten trekker frem de mest vesentlige tiltakene som i 2023 har bidratt til \u00e5 gj\u00f8re Bergen til et mer klima- og milj\u00f8vennlig reisem\u00e5l. Bystyret vil s\u00e6rlig trekke frem ny Klimastrategi for Bergen (Gr\u00f8nn strategi) og ny Naturstrategi for Bergen, og ber byr\u00e5det intensivere arbeidet med \u00e5 f\u00f8lge opp disse strategiene, samt tilh\u00f8rende handlingsplaner. 2. Bystyret viser til at Visit Bergen trekker frem ny sykkel- og gangvei fra Bergen sentrum til Fyllingsdalen som et viktig tiltak for Bergen som attraktivt reisem\u00e5l. Bystyret ber byr\u00e5det reversere kuttet av bysykkeltilbudet i Fyllingsdalen. 3. Bystyret viser til at forvaltningsplanene for Byfjellene er utdaterte, og at reiselivets p\u00e5virkning og betydning for omr\u00e5dene ikke er omtalt. S\u00e6rlig viktig her er sentrale byfjell (Vidden). Bystyret ber byr\u00e5det rullere forvaltningsplanene, der ogs\u00e5 reiseliv inkluderes. 4. Bystyret viser til at det ikke foreligger en helhetlig strategi for \u00e5 minimere lys- og st\u00f8yforurensning p\u00e5 reisem\u00e5let. Bystyret ber byr\u00e5det inkludere lys- og st\u00f8yforurensning i en av strategiene eller planene som skal rulleres i planstrategien. Merknader fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknader: Merknad 1 Bystyret viser til at Bergen havn har et m\u00e5l om at 50 % av alle cruiseanl\u00f8p kobles til landstr\u00f8m i 2024, og at dette antallet i 2023 var s\u00e5 lavt som 23 %. Dette viser at utviklingen i cruisen\u00e6ringen g\u00e5r for tregt, og at Bergen som gr\u00f8nn storby b\u00f8r jobbe for \u00e5 redusere cruiseanl\u00f8p i byen v\u00e5r. Merknad 2 Bystyret mener Bergen kommune m\u00e5 redusere antall cruiseanl\u00f8p og -turister, og satse mer p\u00e5 mer b\u00e6rekraftige former for turisme, slik som kulturturisme. Votering: Innstillingen ble vedtatt med 66 stemmer (H(17), A, FrP, SV, MDG, BL, V, INP, R, KrF, Sp, PP). Tilleggsforslag punkt 1-4 fra MDG, fremsatt av Eline Aresdatter Haakestad (MDG) fikk 32 stemmer (A, SV, MDG, V, R, KrF) og var dermed falt. Merknad 1 og 2 fra R fikk 14 stemmer (SV, MDG, R) og var dermed falt. Utvalg for finans, kultur og n\u00e6ring behandlet saken i m\u00f8tet 18.09.2024 sak 135/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 05.09.2024 sak 254/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}