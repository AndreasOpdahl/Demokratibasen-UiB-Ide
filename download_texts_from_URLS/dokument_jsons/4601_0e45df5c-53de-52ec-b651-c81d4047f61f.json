{
  "dokument_id": "0e45df5c-53de-52ec-b651-c81d4047f61f",
  "doc_type": "case_attachment",
  "kommune": 4601,
  "tittel": "Saksprotokoll UMBY",
  "url": "https://bergen.kommune.no/politikere-utvalg/api/fil/bk360/7435742/Saksprotokoll-UMBY",
  "tekst": "Bergenhus, gnr. 164, bnr. 923, Foreningsgaten 3. Klage p\u00e5 tillatelse til endring av rammetillatelse til bruksendring og diverse tiltak. Del 1. Utvalg for milj\u00f8 og byutvikling behandlet saken i m\u00f8tet 05.11.2020 sak 376/20 og fattet f\u00f8lgende vedtak: 1. Med hjemmel i forvaltningslovens \u00a7 33, annet ledd oppheves Plan- og bygningsetatens vedtak datert 20.01.17 delvis, slik at det ikke gis tillatelse til: a. Punkt 2 Oppf\u00f8ring av trappehus til takterrasse mot naboeiendom. b. Punkt 3 Utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a. c. Punkt 9 Konkrete kotefestede byggeh\u00f8yder p\u00e5 hele p\u00e5bygget inklusive trappehus og heishus. 2. Med hjemmel i plan- og bygningsloven 1985 \u00a7 70 nr. 1 godkjennes ikke de kotefestede h\u00f8ydene som oms\u00f8kt. 3. Med hjemmel i plan- og bygningsloven 2008 \u00a7 19-2 gis det ikke dispensasjon fra plan- og bygningsloven 1985 \u00a7 70, nr. 2 for oppf\u00f8ring av trappehus og utkraging av takterrasser mot naboeiendom. 4. Med hjemmel i plan- og bygningsloven 2008 \u00a7 19-2 gis det ikke dispensasjon fra Kommunedelplan Sentrum \u00a7 4.3 for kotefestet h\u00f8yde p\u00e5 heishus. Utvalg for milj\u00f8 og byutviklings behandling Det var en felles diskusjon i sakene 375-377 F\u00f8lgende representanter tok ordet: Charlotte Spurkeland (H), Geir Steinar Dale (A), Jarle Brattespe (SV) og Anne Brit Reigstad (Sp). Forslag fremsatt i utvalget: Charlotte Spurkeland (H) fremsatte p\u00e5 vegne av H f\u00f8lgende utsettelsesforslag: \u00abSaken utsettes for felles befaring.\u00bb Utsettelsesforslag fra H, fremsatt av Charlotte Spurkeland (H), fikk 7 stemmer (H+FNB+Sp), og var dermed falt. Votering: Innstillingen ble vedtatt enstemmig. Byr\u00e5det behandlet saken i m\u00f8tet 08.10.2020 sak 291/20 Byr\u00e5det innstiller til utvalg for utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. "
}