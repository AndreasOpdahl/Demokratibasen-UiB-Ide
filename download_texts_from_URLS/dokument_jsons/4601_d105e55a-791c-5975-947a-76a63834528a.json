{
  "dokument_id": "d105e55a-791c-5975-947a-76a63834528a",
  "doc_type": "case_attachment",
  "kommune": 4601,
  "tittel": "Fagnotat datert 20.03.2024",
  "url": "https://bergen.kommune.no/politikere-utvalg/api/fil/bk360/10142648/Fagnotat-datert-20-03-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11001-3 (Arbeidssted) Saksbehandler: Herman Gr\u00f8m Dato: 20.03.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 149/241/0/0 Gravdalsrinden 5. Klage p\u00e5 rammetillatelse. Nytt bygg - boligform\u00e5l Nabo Ina Karin Torsvik, eier av gnr 149 bnr 1176, klager, i brev mottatt Hvem klager? 13.02.2024. Riving av eksisterende uthus, oppf\u00f8ring av 2 eneboliger (122,1 m2 og 116,7 m2) og parkeringsareal p\u00e5 72 m2, med tilh\u00f8rende utomhusareal, 3 murer (\u00f8st, lengde 10,8 m, maks h\u00f8yde 1,2 m, \u00f8st, lengde 2,9 m, maks Tiltaket h\u00f8yde 1,0 m, nord, lengde 7,8 m, maks h\u00f8yde 0,8 m), opparbeiding av vei/kryss til fylkesveg 5206 Gravdalsvegen i henhold til reguleringsplan. Det er s\u00f8kt om dispensasjon fra KPA2018 \u00a7 3 om plankrav og fra plankart i reguleringsplanen hvor det er tegnet \u00e9n enebolig. Det ble gitt rammetillatelse til hele tiltaket den 13.02.2024. Rammetillatelsen er gitt p\u00e5 vilk\u00e5r om at krav stilt i uttalelse fra Vestland Vedtaket Fylkeskommune datert 06.10.2023 vedr\u00f8rende opparbeiding av vei/kryss skal etterkommes. Eiendommen er regulert til enebolig i reguleringsplan 40270000 Planstatus Laksev\u00e5g. Ytre Nyg\u00e5rd, endret regulering- og bebyggelsesplan. KPA2018 viser eiendommen som Ytre fortettingssone. Klagen anf\u00f8rer virkninger for omgivelsene av bolig 1, inkludert solforhold, Klagegrunner innsyn og murer, og at behandling av nabomerknader var sviktende. Bolig 1 burde v\u00e6rt flyttet mot \u00f8st og lengre ned i terrenget. Behov for ytterligere saksbehandling ved Ingen ytterligere saksbehandling. eventuell omgj\u00f8ring Anbefalt vedtak Rammetillatelse datert 13.02.2024 opprettholdes, klagen f\u00f8rer ikke fram. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble f\u00f8rst mottatt 20.06.2023 og gjaldt riving av eksisterende uthus og oppf\u00f8ring av 2 eneboliger og tilh\u00f8rende strukturer. Den 06.10.2023 ble det sendt inn utvidet solstudie og illustrasjoner. S\u00f8knaden ble f\u00f8rst behandlet i rammetillatelse datert 23.01.2024. Som f\u00f8lge av feil ved behandlingen av nabomerknader i det opprinnelige vedtaket, ble det utstedt ny rammetillatelsen datert 13.02.2024 der alle nabomerknader var inntatt. Vedtaket ble p\u00e5klaget av nabo Ina Karin Torsvik, eier av gnr 149 bnr 1176, i brev mottatt 13.02.2024 og datert 12.02.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt 4 merknader fra naboer. Anne Karin Torsvik, eier av gnr 149 bnr 101, Gravdalsveien 28B, viser til ulemper for eiendommen knyttet til bolig 1. Det vises til p\u00e5virkning p\u00e5 terrengprofil og utsikt p\u00e5 grunn av h\u00f8yde p\u00e5 bolig 1, tap av sollys p\u00e5 eksisterende uteareal og \u00f8kt innsyn. Merknadsstiller mener det er uheldig med denne graden av fortetting. Det bes videre om at ogs\u00e5 \u00f8vrig nabolags interesser blir ivaretatt i vedtaket. Ina Karin Torsvik, eier av gnr 149 bnr 1176, Gravdalsveien 28A, viser til ulemper for merknadsstillers eiendom i form av reduksjon i solforhold, utsikt, st\u00f8y og kvaliteter p\u00e5 eksisterende uteareal, \u00f8kt innsyn, og uheldige p\u00e5virkninger p\u00e5 omgivelsene av \u00f8kt fortetting. Det vises ogs\u00e5 til estetiske krav til bebyggelsen, og eksisterende overvannsproblematikk p\u00e5 eiendommen. Jude Chester og James Mary Siluvairasa, eier av gnr 149 bnr 1180, Gravdalsrinden 9, tar opp plassering og h\u00f8ydeplassering av bolig 2 og avstand til merknadsstillers eiendom, eksisterende carport p\u00e5 bnr 241 og frisikt fra innkj\u00f8rsel, utnyttingsgrad, krav til uteareal og dagslys, eksisterende vegetasjon p\u00e5 eiendommen og vedlagt underlag i nabovarselet som ikke viser plantegninger og terrengprofil. Jan-Ove Kalleklev, eier av gnr 149 bnr 537, Gravdalsrinden 1, tar opp tap av utsikt mot vest som f\u00f8lge av h\u00f8ydeplassering p\u00e5 bolig 1, og \u00f8kt trafikkbelastning og parkering som f\u00f8lge av fortetting. S\u00f8ker har kommentert merknadene i s\u00f8knaden. S\u00f8ker viser til at tiltaket er prosjektert i henhold til krav som f\u00f8lger av og i medhold av loven. Det vises til ytterligere prosjektunderlag om blant annet plantegninger og soldiagrammer. S\u00f8ker vurderer at tiltaket vil medf\u00f8re noen ulemper for omgivelsene i form av blant annet lysforhold, innsyn og utsikt, men at ulempene ikke er betydelige og at slike virkninger vil v\u00e6re p\u00e5regnelig i fortettingsomr\u00e5de. Overvannsproblematikk vurderes som privatrettslige anliggender. Tiltaket er estetisk utformet til \u00e5 medf\u00f8re en forskj\u00f8nnelse og berikelse av omgivelsene. Prosjekterte murer er utformet slik at eiendommen kan utnyttes p\u00e5 en hensiktsmessig m\u00e5te. Det vises til nabomerknadene og s\u00f8kers tilsvar i sin helhet i vedlegg. Saksnummer KLAGE-2024/11001 Side 2 av 8 Bymilj\u00f8etaten har gitt uttale i forbindelse med utvidet bruk av avkj\u00f8rsel datert 25.03.2023. Bymilj\u00f8etaten godkjenner utvidet bruk av avkj\u00f8rsel forutsatt at avkj\u00f8rsel opparbeides i henhold til regulert situasjon. Det er videre satt \u00f8vrige betingelser for utformingen. Vestland fylkeskommune har gitt uttale i forbindelse med ny bruk av fylkesvei 5206 datert 06.10.2023. Det vises til tidligere uttalelse til tiltak p\u00e5 eiendommen fra fylkeskommunen, hvor instansen var negative til \u00e5 innvilge dispensasjoner som f\u00f8lge av l\u00f8sning for veikrysset til fylkesveien. Fylkeskommunen er positive til tiltaket etter at l\u00f8sningen ble endret, og ber om at kommunen stiller krav om utbedring av krysset til Gravdalsveien i forbindelse med tillatelse. Statsforvalteren i Vestland har ikke sendt inn tilbakemelding til s\u00f8knaden. 2. Om klagen og tilsvaret Nabo p\u00e5 bnr 149 bnr 1176 klager p\u00e5 vedtaket. Klagen anf\u00f8rer prinsipalt at det ikke skal gis tillatelse til bolig 1. I tillegg anf\u00f8res det at saken m\u00e5 gjennomg\u00e5s p\u00e5 nytt p\u00e5 grunn av manglende svar p\u00e5 nabomerknader, og at s\u00f8ker b\u00f8r besvare merknadene p\u00e5 nytt. Subsidi\u00e6rt mener klager at bolig 1 m\u00e5 flyttes \u00f8stover mot eksisterende bolig og lengre ned i terrenget for \u00e5 unng\u00e5 tap av sollys og hindre innsyn. Videre at vinduer mot nord og vest m\u00e5 f\u00e5 endret plassering for \u00e5 hindre innsyn og at uteareal til bolig 1 m\u00e5 plasseres uten innsyn til nabo. Klagen har videre merknader til behandling av nabomerknader i saken. Klagen viser til merknad fra klager om at oppf\u00f8ring av bolig 1 vil for\u00e5rsake d\u00e5rligere lysforhold, og mener at s\u00f8ker ikke har svart p\u00e5 merknaden. Soldiagram viser at ny bebyggelse vil p\u00e5virke solforholdene p\u00e5 bnr 1176 negativt, og s\u00f8ker har ikke svart godt nok p\u00e5 dette. Det vises til utklipp fra kart og soldiagram. Det vises videre til merknader framsatt til nabovarselet. Det vises til at nabo p\u00e5 bnr 1180 fikk forlenget frist, og denne merknaden ser ikke ut til \u00e5 ha blitt inntatt i behandlingen. Videre at det blandes mellom kommentarer fra bnr 101 og 1176, blant annet vedr\u00f8rende overvannsproblematikk. Klagen kommenterer videre p\u00e5 ulemper for omgivelsene som f\u00f8lge av bolig 1. Det vises til at situasjonsplanen viser at utearealet p\u00e5 bnr 1176 vil f\u00e5 vesentlig innsyn ettersom bolig 1 vil ha store vinduer fra oppholdsrom direkte mot utearealet. Det vises s\u00e6rlig til KPA2018 \u00a7 26.4.7 og byggteknisk forskrift \u00a7 8-3. Ang\u00e5ende murer anf\u00f8rer klagen at tiltaket vil kreve en betydelig mengde murer og skj\u00e6ringer, og mener at s\u00f8ker ikke svarer p\u00e5 merknaden til nabovarselet. Det vises s\u00e6rlig til KPA2018 \u00a7\u00a7 8.2.1, 8.2.7 og 8.2.9. Det vises til klagen i sin helhet. Ansvarlig s\u00f8ker har gitt tilsvar til klagen i brev av 14.03.2024. S\u00f8ker im\u00f8teser klagers motvilje mot fortetting, og har utarbeidet nye perspektiver som viser solgjennomslipp. S\u00f8ker framholder at tiltaket ikke vil medf\u00f8re vesentlig reduksjon av sol- og utsiktsforhold for omgivelsene, og at tiltaket for \u00f8vrig er i samsvar med lov og plangrunnlaget. Det fremmes videre at tiltakshaver er villig til \u00e5 senke boligen med 30 cm for \u00e5 im\u00f8tekomme bekymringene. S\u00f8ker er videre av den oppfatning at merknader til nabovarselet er Saksnummer KLAGE-2024/11001 Side 3 av 8 tilstrekkelig behandlet, og at krav til innsyn, kvalitative uteoppholdsareal og mengde murer og skj\u00e6ringer er oppfylt. Det vises til tilsvaret med bilder i sin helhet. 3. Vurdering av klagen Rammetillatelse datert 13.02.2024 gjelder tillatelse til riving av eksisterende uthus p\u00e5 eiendommen og oppf\u00f8ring av 2 eneboliger med tilh\u00f8rende utomhusarealer. Eksisterende enebolig p\u00e5 eiendommen beholdes uendret, slik at det blir totalt 3 eneboliger p\u00e5 eiendommen. De nye boligene er henholdsvis 122,1 m2 (bolig 1) og 116,7 m2 (bolig 2). Tilh\u00f8rende parkeringsareal utgj\u00f8r til sammen 72 m2. Uteareal utgj\u00f8r minimum 75 m2 privat uteareal per enhet. Videre skal vei/veikryss til fylkesvei 5206 Gravdalsveien opparbeides i henhold til reguleringsplan 40270001. Det er vist Utklipp av situasjonsplan datert 18.01.2023 (anm. riktig dato 18.01.2024) viser plassering av boligene til sammen 3 murer i tegninger mottatt p\u00e5 eiendommen, parkering, uteareal og avstander til 18.01.2024, mur mot \u00f8st med lengde 10,8 m, nabogrense. Garasje med bod lengst nord p\u00e5 maks h\u00f8yde 1,2 m, mur 2 mot \u00f8st med lengde eiendommen er ikke oms\u00f8kt. 2,0 m og maks h\u00f8yde 1,0 m, og mur mot nord med lengde 7,8 m, maks h\u00f8yde 0,8 m. Det er s\u00f8kt om dispensasjon fra plankravet i KPA2018 \u00a7 3 og bestemmelser i plankartet i plan 40270000. Om behandlingen av nabomerknader Klagen har flere merknader knyttet til behandlingen av merknader til nabovarselet. Dette gjelder s\u00e6rlig forhold ved solforhold, innsyn og murer. I tillegg vises det til merknad fra bnr 1180 som ikke var kommet med i f\u00f8rste vedtak. Som vist ovenfor ble s\u00f8knaden f\u00f8rst behandlet med rammetillatelse datert 23.01.2024. Som f\u00f8lge av at det ble oppdaget feil ved behandlingen av nabomerknader, ble det utstedt nytt vedtak den 13.02.2024 som erstattet det f\u00f8rste vedtaket. Klagen i saken er mottatt samme dag som det nye vedtaket ble utstedt, og enkelte av klagens anf\u00f8rsler knytter seg derfor til feil ved det f\u00f8rste vedtaket. Ansvarlig s\u00f8ker opplyste om dette den 29.01.2024, og antok at grunnen var at 2 av merknadene var kommet inn etter fristen i nabovarselet. Merknadene var likevel sendt inn samlet med s\u00f8knaden. I rammetillatelse datert 13.02.2024 er merknader fra bnr 1180 og 537 tatt med. S\u00f8ker har kommentert merknadene i s\u00f8knaden. Plikten til \u00e5 nabovarsle s\u00f8knad om tiltak f\u00f8lger av pbl. \u00a7 21-3. S\u00f8knad om tiltak skal etter byggesaksforskriften \u00a7 5-4 inneholde opplysninger i den utstrekning de er relevante for tiltaket og n\u00f8dvendige for kommunens behandling. Etter bestemmelsens bokstav n er \u00abredegj\u00f8relse\u00bb for nabovarsling og nabomerknader, samt kvittering for nabovarsel og relevante opplysninger i s\u00f8knaden. Saksnummer KLAGE-2024/11001 Side 4 av 8 Det eksisterer ingen plikt for s\u00f8ker til \u00e5 kommentere eller svare ut mottatte merknader i enhver sak. S\u00f8ker m\u00e5 sammenstille mottatte tilbakemeldinger p\u00e5 nabovarselet, og s\u00f8rge for at alle n\u00f8dvendige opplysninger blir sendt inn med s\u00f8knaden til kommunen. En eventuell plikt til \u00e5 svare p\u00e5 merknader gjelder kun i den utstrekning det er relevant for tiltaket og n\u00f8dvendig for kommunens behandling. I denne saken har kommunen tatt s\u00f8knaden til behandling uten \u00e5 anse ytterligere kommentarer fra s\u00f8ker som n\u00f8dvendig for kommunens behandling. Denne behandlingen kan ikke utgj\u00f8re en feil med virkninger for vedtaket. Ang\u00e5ende klagens anf\u00f8rsler knyttet til murer, skj\u00e6ringer og KPA2018 \u00a7 8.2.9 har vi ikke ytterligere kommentarer til dette. Fagetaten har ikke vurdert at tiltaket krever dispensasjon fra bestemmelsen, og tiltaket er for \u00f8vrig i overensstemmelse med krav til plassering og utforming. Plankrav Det er s\u00f8kt om dispensasjon fra plankravet i KPA2018 \u00a7 3, og fra reguleringsplankartet. KPA2018 \u00a7 3.1 bestemmer at tiltak etter pbl. \u00a7 20-1 bokstavene a, d, g, k og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Reguleringsplanen er vedtatt i 1964. Fagetaten har vurdert at tiltaket kan unntas fra plankravet, etter \u00a7 3.3.1, og dermed ikke er avhengig av oms\u00f8kt dispensasjon. Etter \u00a7 3.3.1 kan tiltak i ytre fortettingssone unntas fra plankravet n\u00e5r tomtest\u00f8rrelsen er maks 1500 m2, og forholdene i bokstavene a til e er ivaretatt. Tiltaket er vurdert \u00e5 oppfylle kommuneplanens bestemmelser for \u00f8vrig med hensyn til byggeh\u00f8yde, parkering og utomhusarealer. Det er god kollektivdekning i omr\u00e5det, samt skole og butikk-dekning. Det er utarbeidet stedsanalyse datert 01.06.2023 i samsvar med KPA2018 \u00a7 26.4.2, som blant annet viser at tiltaket ikke vil vesentlig p\u00e5virke omr\u00e5dets karakter negativt, og ikke n\u00f8dvendiggj\u00f8r ytterligere infrastrukturtiltak. S\u00f8knaden har videre v\u00e6rt p\u00e5 h\u00f8ring hos fylkeskommunen og Statsforvalteren, uten at det har kommet krav om reguleringsplan. S\u00f8knad om dispensasjon fra plankravet er derfor ikke behandlet. Reguleringsplan Reguleringsplan 40270000 Laksev\u00e5g. Ytre Nyg\u00e5rd, endret regulering- og bebyggelsesplan (1964) viser i plankartet eiendomsomr\u00e5det med \u00e9n enebolig. Plankartet regulerer ikke eiendomsgrenser, men har inntegnet plassering p\u00e5 bebyggelse spredt i planomr\u00e5det. Det er s\u00f8kt om dispensasjon fra bestemmelsen. S\u00f8ker har begrunnet s\u00f8knaden om dispensasjon med at planen viser plassering av bolig og angir alle bygg Utklipp av eiendommen fra plankartet i reguleringsplan 40270000 Laksev\u00e5g. som er tillatt innenfor planomr\u00e5det. Oms\u00f8kte tiltak Ytre Nyg\u00e5rd, endret regulerings- og med oppf\u00f8ring av 2 nye eneboliger er derfor i strid bebyggelsesplan. med plankartet. Videre vises det til planens alder, og at dagens bebyggelse i stor grad er i strid med planen. Saksnummer KLAGE-2024/11001 Side 5 av 8 Etter plan- og bygningsloven kapittel 19 kan kommunen gi dispensasjon fra bestemmelser i loven eller planer. Pbl. \u00a7 19-2 andre ledd bestemmer at: \u00abdispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Fagetaten vurderer at omr\u00e5det i reguleringsplanen i all hovedsak ikke er realisert i henhold til plankartet. Bebyggelsen i omr\u00e5det er preget av eldre eneboliger, spredt bebyggelse og nyere, mer konsentrert bebyggelse. Omr\u00e5det har ikke en klar, tydelig og homogen str\u00f8kskarakter. Dette kan tyde p\u00e5 at plankartet ikke har v\u00e6rt h\u00e5ndhevet som styringsverkt\u00f8y. I denne saken er det s\u00f8kt om to boliger som har sm\u00e5 i fotavtrykk og er plassert fornuftig p\u00e5 tomten. Tiltaket overholder ellers \u00f8vrige bestemmelser i kommuneplanen. Samtidig bidrar tiltaket til en \u00f8nsket fortetting i omr\u00e5det, og muliggj\u00f8r to nye boenheter i et omr\u00e5de med god kollektivdekning og korte avstander til butikker og skoler. Med bakgrunn i dette vurderer vi at hensynene bak bestemmelser ikke blir vesentlig tilsidesatt, og at fordelene er klart st\u00f8rre enn ulempene. Naboulemper Klagen har flere anf\u00f8rsler knyttet til naboulemper for hennes eiendom som f\u00f8lge av oppf\u00f8ring av bolig 1. Det vises s\u00e6rlig til at uteareal p\u00e5 klagers eiendom taper nesten alt av sol, og at boligens plassering gir \u00f8kt innsyn til utearealene. Anf\u00f8rsler om tiltakets p\u00e5virkning p\u00e5 omgivelsene m\u00e5 vurderes etter plan- og bygningsloven \u00a7 29-4. Bestemmelsen stiller krav til byggeh\u00f8yde og tiltakets plassering p\u00e5 eiendommen, og har til hensikt \u00e5 ivareta blant annet tiltakshavers og naboers interesser. Bolig 1 er vurdert \u00e5 oppfylle alle kravene som \u00a7 29-4 stiller. Boligen best\u00e5r av 2 etasjer, men mot vest vil kun en etasje v\u00e6re synlig som f\u00f8lge av terrenget. Boligen er likevel vist med store vindusflater mot vest. Mot nord er 2 etasjer synlig. Boligen er vist med mer enn 4 meters avstand til klagers eiendom. Kommunen skal videre godkjenne tiltakets plassering og h\u00f8ydeplassering, etter \u00a7 29-4 f\u00f8rste ledd. Etter rundskriv H-08/15 skal tiltaket i utgangspunktet godkjennes etter tiltakshavers \u00f8nske n\u00e5r kravene til avstand og h\u00f8yde er oppfylt. Kommunen kan likevel kreve en annen plassering og h\u00f8yde, se punkt 3.2.3: \u00abPlan- og bygningsloven \u00a7 29-4 forutsettes praktisert slik at tiltakshavers \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe for f. eks. naboeeiendommer og/eller omkringliggende milj\u00f8. Det er kun i tilfeller der det objektivt sett kan konstateres betydelig ulempe for naboeiendommer eller omkringliggende milj\u00f8 at kommunen kan ut\u00f8ve \"kan\"-skj\u00f8nnet etter plan- og bygningsloven \u00a7 29-4 f\u00f8rste ledd (fritt skj\u00f8nn). I praksis skal det mye til for at naboer i tettbygd str\u00f8k blir h\u00f8rt med protest eller klage over tap av utsikt eller reduksjon i solforhold. Dette er forhold som vil v\u00e6re p\u00e5regnelig i boligfelt, og s\u00e6rlig i forbindelse med kommunal fortettingspolitikk. Saksnummer KLAGE-2024/11001 Side 6 av 8 Dersom kommunen ikke benytter sin mulighet til \u00e5 kreve annen h\u00f8yde eller plassering, vil det v\u00e6re tilstrekkelig \u00e5 vurdere innholdet i eventuelle naboprotester opp mot den oms\u00f8kte utforming og plassering.\u00bb Boligen er plassert skr\u00e5stilt mot klagers eiendom, slik at hushj\u00f8rne mot nordvest har den mest direkte og korteste avstanden til klagers uteareal. Vindusflater mot vest er vendt mot bakside av klagers garasje og mot bod p\u00e5 eiendom i s\u00f8r. Vindusflatene vil likevel gi innsyn mot klagers uteareal, men i skr\u00e5 vinkel. Innsynet kan bli noe st\u00f8rre som f\u00f8lge av at boligen er plassert h\u00f8yere i terrenget enn klagers bolig med noen meter. Tiltaket overholder kravene i \u00a7 29-4, og kommunen har godkjent plasseringen. Omr\u00e5det er tettbebygd, og i kommuneplanen vist som ytre fortettingssone, slik at \u00f8kte naboulemper som f\u00f8lge av tettere bebyggelse i noen grad er p\u00e5regnelig for beboerne i omr\u00e5det, s\u00e6rlig n\u00e5r tiltaket oppfyller lovens krav. I denne saken har i tillegg flere naboeiendommen sendt inn merknad til nabovarselet, slik at b\u00e5de s\u00f8ker og kommunen har f\u00e5tt anledning til \u00e5 vurdere virkninger p\u00e5 omgivelsene. Klagen viser til stor p\u00e5virkning p\u00e5 solforholdene p\u00e5 hennes utearealer som f\u00f8lge av tiltaket. Dette forholdet forsterkes av at bolig 1 plasseres h\u00f8yere i terrenget enn klagers bolig og uteareal. Det vises videre til KPA2018 \u00a7 26.4.7 om at ny bebyggelse ikke b\u00f8r gi vesentlig reduksjon av sol- og utsiktsforhold for eksisterende bebyggelse. S\u00f8ker har kommentert at tiltaket ikke vil medf\u00f8re en vesentlig forringelse av omkringliggende uteomr\u00e5der vedr\u00f8rende innsyn eller lysforhold. S\u00f8ker har i januar 2024 sendt inn soldiagrammer som viser sol- og skyggevirkninger p\u00e5 flere tidspunkter, ved sommersolverv og 1. september, i tillegg til v\u00e5rjevndag som allerede forel\u00e5. Av det fagetaten kan se vil skyggevirkningene v\u00e6re st\u00f8rst tidlig p\u00e5 dagen, slik klager p\u00e5peker, og lite fra kl. 12:00 og senere. Skyggevirkning sent p\u00e5 dagen skyldes annen bebyggelse enn tiltak p\u00e5 eiendommen her. Klagen viser videre til byggteknisk forskrift \u00a7 8-3 andre ledd bokstav a om at uteoppholdsarealer skal plasseres og utformes slik at det oppn\u00e5s god kvalitet med hensyn til sol- og lysforhold. Bestemmelsen gjelder i utgangspunktet ny bebyggelse, og ikke virkninger av nye tiltak p\u00e5 eksisterende bebyggelse. Slike virkninger avklares best i reguleringsplan, samt etter avstands-, h\u00f8yde- og plasseringskrav i loven. Fagetaten er enig i at virkningene for klager b\u00e5de med tanke p\u00e5 innsyn og solforhold er uheldige. Vi kan likevel ikke se at det foreligger objektive betydelige ulemper for omgivelsene som krever at kommunen ikke skal godkjenne oms\u00f8kt plassering. Saksnummer KLAGE-2024/11001 Side 7 av 8 4. Konklusjon Rammetillatelse datert 13.02.2024 opprettholdes. Klagen f\u00f8rer ikke fram. Vedlegg: 1. Oversiktskart 2. Situasjonsplan 3. Klage datert 12.02.2024 4. Tilsvar til klage datert 14.03.2024 5. Rammetillatelse datert 13.02.2024 6. Nabomerknader og tilsvar 7. Uttale fra bymilj\u00f8etaten datert 25.03.2023 8. Uttale fra Vestland fylkeskommune datert 06.10.2023 9. S\u00f8knad 10. Stedsanalyse datert 01.06.2023 11. Soldiagrammer 12. Tegninger Saksnummer KLAGE-2024/11001 Side 8 av 8 "
}