{
  "dokument_id": "53c3cd29-1a2f-51d4-9388-896379b4901f",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 22042025, Sak 124/25, Samfunnsplanlegging i bystyreperioden",
  "url": "https://bergen.kommune.no/politikere-utvalg/api/fil/bk360/12531707/Innstilling-vedtak-Samfunnsplanlegging-i-bystyreperioden",
  "tekst": "Samfunnsplanlegging i bystyreperioden Forretningsutvalget behandlet saken i m\u00f8tet 22.04.2025 sak 124/25 og avga f\u00f8lgende innstilling: 1. Bystyret vedtar opplegg for planarbeid i bystyreperioden slik det fremg\u00e5r av vedlagt oversikt over planarbeid i bystyreperioden. 2. Tidligere vedtak om rullering av enkeltplaner i 2025 oppheves. F\u00f8lgende planarbeid vil ha oppstart i 2025, i tr\u00e5d med vedlagt oversikt over planarbeid: a. Internasjonal plan b. Digitaliseringsstrategi for Bergen kommune c. Temaplan for natur, milj\u00f8 og klima d. Temaplan for boligforsyning 3. F\u00f8lgende planer utg\u00e5r, slik det fremg\u00e5r av vedlagt oversikt over planarbeid: a. Sammen for vennskap, lek og l\u00e6ring - rammeplan for SFO b. Innhold og organisering av SFO for barn med s\u00e6rskilte behov p\u00e5 1.-7. trinn og tiden etter skoletid for ungdom med s\u00e6rskilte behov p\u00e5 8.-10. trinn. c. Fagarbeidernes rolle i barnehager, skoler og p\u00e5 idrettsfeltet d. Plan for seksuell helse, seksualopplysning og seksualitetsundervisning e. Bergen - en aktiv fairtradeby. f. Strategi for etisk og rettferdig handel 2018-2022 g. Frivillighet i Bergen - Plan for frivillighet i Bergen 2022-2025 4. Byr\u00e5det legger frem for bystyret en oversikt over tiltak innenfor eksisterende planer som er i konflikt med gjeldende politikk, er fordyrende eller representerer ineffektive l\u00f8sninger eller ikke er mulig \u00e5 realisere innenfor Bergen kommunes budsjettrammer. Denne gjennomgangen skal v\u00e6re gjennomf\u00f8rt innen f\u00f8rste halv\u00e5r 2026. 5. Bystyret vedtar at prinsippene i plansystemet, slik det fremkommer av \u00abPlansystem for samfunnsplanlegging i Bergen kommune\u00bb, gj\u00f8res gjeldende for all samfunnsplanlegging i Bergen kommune. Forretningsutvalgets behandling F\u00f8lgende representanter tok ordet: Thomas Flesland (Sp), Martin Jonsterhaug (FrP), Linn Kristin Eng\u00f8 (A), Mikkel Gr\u00fcner (SV), Chris J\u00f8rgen Knudsen R\u00f8dland (H), Thor Haakon Bakke (MDG), Ingrid Nergaard Fjeldstad (V), Mailiss Solheim-\u00c5kerblom (R), Joel Ysteb\u00f8 (KrF), Anne-Margrete Bollmann (BL), Tom-Ove Koteng Monsen (PP). Forslag fremmet i m\u00f8tet: Thomas Flesland (Sp) fremsatte p\u00e5 vegne av Sp, f\u00f8lgende tilleggsforslag til byr\u00e5dets innstilling punkt 2: e. Temaplan for inkludering og mangfold f. Temaplan for psykisk helse og rusarbeid g. Plan for n\u00e6ring h. Plan for profesjonell kultur og museer Mailiss Solheim-\u00c5kerblom (R) fremsatte p\u00e5 vegne av R, f\u00f8lgende alternative forslag i 11 punkt: 1. Bystyret vedtar ikke opplegget for planarbeid i bystyreperioden slik det fremg\u00e5r av byr\u00e5dets vedlagte oversikt. 2. Bystyret vedtar opplegg for planarbeid i bystyreperioden, basert p\u00e5 alternativt forslag fremmet av R\u00f8dt i sak 388/24. 3. F\u00f8lgende planarbeid skal minimum ha oppstart i 2025: \u2022 Temaplan for universell utforming \u2022 Felles plan for eldrefeltet: Plan for eldre (2026-2036) \u2022 Temaplan for Bergen som universitets- og forskningsby \u2022 Dyrevelferdsplan for Bergen kommune 2025-2028 \u2022 Handlingsplan for b\u00e6rekraftig landbruk, skogbruk og byn\u00e6r selvforsyning 2025- 2028 \u2022 Rullering av Handlingsplan mot fattigdom (med s\u00e6rlig vekt p\u00e5 barnefamiliers situasjon), for perioden 2026-2034. \u2022 Frivillighet i Bergen - Plan for frivillighet i Bergen 2025-2035 4. Handlingsplan mot fattigdom (med s\u00e6rlig vekt p\u00e5 barnefamiliers situasjon) skal rulleres som egen plan, med oppstart i 2025. Arbeidet med ny Temaplan for \u00f8kt arbeid og integrering avsluttes. 5. Handlingsplan for arbeid og aktivitet for rusavhengige 2019-2022 skal rulleres for perioden 2026-2031. Arbeidet med ny Temaplan for \u00f8kt arbeid og integrering avsluttes. 6. For \u00e5 redusere og gj\u00f8re planbeholdningen mer oversiktlig, skal kommunen ha f\u00f8lgende planer p\u00e5 kulturfeltet: \u2022 Kulturstrategi for Bergen kommune 2015-2025, Amat\u00f8rkulturplan for Bergen 2018-2027, og Plan for deltagelse og mangfold i kunst- og kulturfeltet 2021-2030, sl\u00e5s sammen til en samlet plan for perioden 2026-2036. \u2022 Kulturplan for mennesker med utviklingshemming 2023-2027. \u2022 Kulturstrategi for ungdom 2022-2026 og Kunstformidlingsplan for barn og unge 2020-2025 sl\u00e5s sammen til en samlet plan for perioden 2026-2030. \u2022 Plan for museer og frivillig kulturvern 2022-2031 og Plan for profesjonell kultur og museer, sl\u00e5s sammen til en felles plan for perioden 2026-2031. \u2022 Handlingsplan for Bergen kulturskole 2026-2034. \u2022 Bergen kommune \u2013 en aldersvennlig kunst- og kulturby 2021\u20132026 \u2022 Plan for profesjonell kultur og museer, og Bergen kommunes kunstplan for det profesjonelle feltet 2018-2027 sl\u00e5s sammen til en felles plan for perioden 2026- 2031. \u2022 Kulturarenaplan for Bergen 2019-2030. 7. For \u00e5 redusere og gj\u00f8re planbeholdningen mer oversiktlig, skal kommunen ha f\u00f8lgende planer for skog og landbruk: \u2022 Handlingsplan for landbruk 2017-2020 og Dyrk Bergen - strategi for urbant landbruk i Bergen 2020-2023, sl\u00e5s sammen til Handlingsplan for b\u00e6rekraftig landbruk, skogbruk og byn\u00e6r selvforsyning 2025-2028. \u2022 Dyrevelferdsplan for Bergen kommune 2025-2028. 8. Digitaliseringsstrategi for Bergen kommune 2021-2025 og Temaplan for informasjonssikkerhet og personvern 2021-2025, sl\u00e5s sammen til Digitaliseringsstrategi for Bergen kommune 2026-2029. 2 9. Bergen og verden - internasjonal strategi for Bergen kommune, og Bergen og verden - internasjonal handlingsplan for Bergen kommune, sl\u00e5s sammen til Internasjonal plan for Bergen kommune 2026-2029. 10. Destinasjonsstrategi for en b\u00e6rekraftig reiselivsutvikling i Bergen 2021- 2023 og Handlingsplan for en b\u00e6rekraftig reiselivsutvikling i Bergen 2021 sl\u00e5s sammen til en felles plan for perioden 2026-2031. 11. Bystyret vedtar at prinsippene for plansystemet i Bergen kommune skal f\u00f8lge de ni visjonene listet opp i alternativt forslag fremmet av R\u00f8dt i sak 388/24. \u2022 Kamp mot Forskjells-Bergen \u2022 En by for innbyggere, ikke utbyggere \u2022 En mer demokratisk og inkluderende by \u2022 Levende bydeler og tjenester der folk bor \u2022 En by for barn og unge \u2022 Rettferdig milj\u00f8politikk \u2022 En kommune p\u00e5 arbeidernes side \u2022 Bergen \u2013 Universitets- og forskningsbyen \u2022 Internasjonal solidaritet Merknader fremmet i m\u00f8tet: Mailiss Solheim-\u00c5kerblom (R) fremsatte p\u00e5 vegne av R, f\u00f8lgende merknader: 1. Bystyret merker seg i denne saken hva som blir konsekvensene av planstrategien, vedtatt i sak 388/24. Det er tverrpolitisk enighet om at det er behov for \u00e5 samordne og rydde i en stor planbeholdning i kommunen. Istedenfor \u00e5 f\u00f8lge et slikt prinsipp, ser det ut til at byr\u00e5dets forslag til samfunnsplanlegging i perioden peker mot en radikal nedskalering av kommunens aktivitet og ambisjoner p\u00e5 en rekke felt, noe som ikke tjener byens innbyggere. 2. Bystyret merker seg at byr\u00e5det vil sl\u00e5 sammen alle planer og strategier som konkret omhandler klima, natur og milj\u00f8. Dette er kritisk og uansvarlig i en tid der det haster med \u00e5 f\u00e5 ned klimagassutslippene og bevare natur. Istedenfor en storstilt satsing p\u00e5 milj\u00f8tiltak, fremst\u00e5r dette som en tydelig nedprioritering. 3. Bystyret er bekymret for den store nedskaleringen av kommunens planbeholdning, og frykter at dette gj\u00f8r kommunens samfunnsplanlegging og drift vanskelig og uoversiktlig p\u00e5 sikt. Ved \u00e5 f\u00f8re en politikk der planbeholdningen s\u00e5 radikalt endres ved hvert byr\u00e5dsskifte, vil konsekvensen bli mer ustabilitet og mindre langsiktighet i kommunens planlegging. Thomas Flesland (Sp) fremsatte p\u00e5 vegne av Eldrer\u00e5det, f\u00f8lgende merknad: Bystyret er einig i innspelet fr\u00e5 eldrer\u00e5det, og har merknader til punkt 2 i innstillinga fr\u00e5 byr\u00e5det, slik: Dei aktuelle planane skal vera relativt korte, konkrete, tiltaksorienterte og vera lesarvenlege. Planen i punkt b. b\u00f8r ogs\u00e5 ta opp digitalt utanforskap og konsekvensar av dette for digitaliser-ingsprosessen i Bergen kommune. Bystyret ber byr\u00e5det f\u00f8lgja opp merknadene til punkt 2, og melda tilbake til bystyret. Thomas Flesland (Sp) fremsatte p\u00e5 vegne av Ungdomsr\u00e5det, f\u00f8lgende merknad: Ungdomsr\u00e5det mener det er avgj\u00f8rende \u00e5 tydeliggj\u00f8re hvordan m\u00e5lene i eksisterende planer skal f\u00f8lges opp videre. R\u00e5det uttrykker bekymring for at viktige satsningsomr\u00e5der kan miste 3 oppmerksomhet og oppf\u00f8lging i frav\u00e6r av konkrete planer. S\u00e6rlig er r\u00e5det bekymret for at plan for seksuell helse, seksualopplysning og seksualitetsundervisning bortfaller. Joel Ysteb\u00f8 (KrF) fremsatte p\u00e5 vegne av KrF, f\u00f8lgende merknad: Bystyret ber byr\u00e5det videref\u00f8re Plan for Frivillighet. Votering: Alternativt forslag punkt 1-11 fra R, fremsatt av Mailiss Solheim-\u00c5kerblom (R) fikk 1 stemme (R). Innstillingens punkt 1-5 ble tiltr\u00e5dt med 9 stemmer (H, FrP, BL, INP, Sp PP). Tilleggsforslag til byr\u00e5dets innstilling punkt 2 fra Sp, fremsatt av Thomas Flesland (Sp) fikk 2 stemmer (INP, KrF). Merknad fra KrF, fremsatt av Joel Ysteb\u00f8 (KrF) fikk 7 stemmer (A, SV, MDG, V, R, KrF). Merknad 1-3 fra R, fremsatt av Mailiss Solheim-\u00c5kerblom (R) fikk 2 stemmer (MDG, R). Merknad fra Ungdomsr\u00e5det, fremsatt av Thomas Flesland (Sp) fikk stemmer (MDG, R). Merknad fra Eldrer\u00e5det, fremsatt av Thomas Flesland (Sp) fikk 1 stemme (KrF). Byr\u00e5det behandlet saken i m\u00f8tet 27.03.2025 sak 70/25 Byr\u00e5det innstiller til bystyret \u00e5 fatte f\u00f8lgende vedtak: Forslaget og utvalgets innstilling er likelydende. 4 "
}