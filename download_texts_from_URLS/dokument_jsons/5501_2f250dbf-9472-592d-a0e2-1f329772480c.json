{
  "dokument_id": "2f250dbf-9472-592d-a0e2-1f329772480c",
  "doc_type": "case_attachment",
  "kommune": 5501,
  "tittel": "2024 Rammeplan for kulturskolen - H\u00f8ringsbrev til kommunene - nordsamisk",
  "url": "https://innsyn.tromso.kommune.no/application/getMoteDokument?dokid=2001695291",
  "tekst": " Norsk kulturskoler\u00e5d +47 73 56 20 00 N-7491 Trondheim kulturskoleradet.no Dato: 23.02.2024 Gulaskuddan, Kulturskuvlla r\u00e1mmapl\u00e1na Rievdadusat Kulturskuvlla r\u00e1mmapl\u00e1nas \u2013 gulaskuddanreive Kulturskuvlla r\u00e1mmapl\u00e1na v\u00e1ld\u00e1 ovdan r\u00e1mma kulturskuvlii mii \u00e1iggis \u00e1ig\u00e1i galg\u00e1 leat \u00e1igeguovdil gieldda barggus l\u00e1h\u010dit buori eallima gieldda \u00e1ssiide. Die\u0111. St. 18 (2020\u20132021) Oppleve, skape, dele \u2014 Kunst og kultur for, med og av barn og unge bivd\u00e1 r\u00e1\u0111\u0111ehus Norgga kulturskuvlar\u00e1\u0111i \u00e1rvvo\u0161tallat rievdadusaid Kulturskuvlla r\u00e1mmapl\u00e1nas, kulturskuvlla ulbmila olis nu mo lea \u010dilgejuvvon stuorradiggedie\u0111\u00e1husas (Die\u0111. St. 18, kap. 8.2.4). D\u00e1l lea r\u00e1hkaduvvon gulaskuddanevttohus o\u0111\u0111a r\u00e1mmapl\u00e1nii kulturskuvlla v\u00e1r\u00e1s \u2013 bajitoassi. Buohkat, geain leat bero\u0161tumit kulturskuvlla o\u0111\u0111a r\u00e1mmapl\u00e1na h\u00e1bmemis, bovdejuvvojit d\u00e1l addit gulaskuddancealk\u00e1mu\u0161a g\u00e1rvet barggu. Norgga kulturskuvlar\u00e1\u0111\u0111i s\u00e1vv\u00e1 olusiid addit evttohusaid, vai o\u0111\u0111a r\u00e1mmapl\u00e1na \u0161add\u00e1 buorre r\u00e1mma kulturskuvlii sihke d\u00e1l ja boahtte\u00e1iggis. Gulaskuddan\u00e1igemearri lea miessem\u00e1nu 15.b. 2024. Gulaskuddanevttohus Rievdaduvvon Kulturskuvlla r\u00e1mmapl\u00e1na gulaskuddanevttohus lea gulaskuddanport\u00e1las kulturskoleradet.no siiddus: https://www.kulturskoleradet.no/vi-tilbyr/rammeplanhoering. Gulaskuddancealk\u00e1mu\u0161aid sisas\u00e1dden Gulaskuddancealk\u00e1mu\u0161aid galg\u00e1 s\u00e1ddet digit\u00e1lala\u010d\u010dat. Dan dahk\u00e1 d\u00e1ppe: https://hoering.kulturskoleradet.no/. Don beasat maidd\u00e1i \u00e1lkit d\u00e1n siidui gulaskuddanport\u00e1las. V\u00e1st\u00e1dusat mat addojit gulaskuddanskovi bokte, leat almmola\u010d\u010dat ja almmuhuvvojit d\u00e1ppe: kulturskoleradet.no. Jus dus le\u017e\u017eet evttohusat dahje komment\u00e1rat maid don it h\u00e1lit galget almmuhuvvot, dahje mat lunddola\u010d\u010dat eai gula gulaskuddanga\u017ealdagaide, de s\u00e1ht\u00e1t daid s\u00e1ddet e-poastan deike: post@kulturskoleradet.no. \u010c\u00e1le H\u00f8ringsinnspill f\u00e1dd\u00e1sadj\u00e1i. Norgga kulturskuvlar\u00e1\u0111\u0111i Morten Christiansen Direktevra, Norgga kulturskuvlar\u00e1\u0111\u0111i "
}