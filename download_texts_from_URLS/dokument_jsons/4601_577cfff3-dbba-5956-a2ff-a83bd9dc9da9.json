{
  "dokument_id": "577cfff3-dbba-5956-a2ff-a83bd9dc9da9",
  "doc_type": "case_minutes",
  "kommune": 4601,
  "tittel": "Saksprotokoll UMBY, 22082024, Sak 264/24, Bergenhus, gnr. 164, bnr. 442, Olaf Ryes vei. Ny behandling av klage fra velforening over vedtak om dispensasjon for anleggelse av sykkelvei og fortau.",
  "url": "https://bergen.kommune.no/politikere-utvalg/api/fil/bk360/11035228/Innstilling-vedtak-Bergenhus-gnr-164-bnr-442-Olaf-Ryes-vei-Ny-behandling-av-klage-fra-velforening-over-vedtak-om-dispensasjon-for-anleggelse-av-sykkelvei-og-fortau-",
  "tekst": "Bergenhus, gnr. 164, bnr. 442, Olaf Ryes vei. Ny behandling av klage fra velforening over vedtak om dispensasjon for anleggelse av sykkelvei og fortau. Utvalg for milj\u00f8 og byutvikling behandlet saken i m\u00f8tet 22.08.2024 sak 264/24 og fattet f\u00f8lgende vedtak: Fagetatens vedtak datert 20.09.2023 opprettholdes. Klagen tas ikke til f\u00f8lge. Utvalg for milj\u00f8 og byutviklings behandling F\u00f8lgende representanter tok ordet: Lillian Blom (SV), Trond Tystad (BL), Katrine Berg N\u00f8dtvedt (MDG). Forslag fremsatt i utvalget: Lillian Blom (SV) fremsatte p\u00e5 vegne av SV f\u00f8lgende alternative forslag: S\u00f8knad om dispensasjon fra kommunedelplanens \u00a7 5.2 om krav til utforming av belegget avsl\u00e5s, jf. plan- og bygningsloven \u00a7 19-2. Klagen tas delvis til f\u00f8lge. Begrunnelse: Tiltaket kommer i strid med BERGENHUS. KDP SENTRUM \u00a7 5.2 punkt 3 Industriell tid, om krav til utforming av belegget. Byrommenes historiefortellende egenskaper som byplanelement og som forbindelse mellom viktige byfunksjoner skal legges til grunn ved opparbeidingen. Viktige historiske detaljer m\u00e5 bevares, rekonstrueres eller nytolkes. Byrommenes historiske forankring er angitt p\u00e5 plankart 3 og har f\u00f8lgende krav til utforming av belegget: Punkt 3. Industriell tid \u00abByrom anlagt i industriell tid skal ha brostein som hovedmateriale. Bygulvet skal deles i tre langsg\u00e5ende felt med eventuelt h\u00f8ydesprang mellom. Fordelene ved \u00e5 dispensere fra bestemmelsen vurderes til at tiltaket kan utf\u00f8res med rullevennlig dekke. Ulempene vil v\u00e6re at tiltaket ikke ivaretar byrommets historiefortellende egenskaper som byplanelement, og at viktige historiske detaljer ikke rekonstrueres eller nytolkes. Spesielt n\u00e5r det er tale om at det er asfalt som skal brukes som rullevennlig dekke. Etter en samlet vurdering vil fordelene ved \u00e5 gi dispensasjon ikke v\u00e6re klart st\u00f8rre enn ulempene. Votering: Alternativt forslag fra SV, fremsatt av Lillian Blom (SV), fikk 5 stemmer (SV, BL, V, R). Innstillingen ble vedtatt med 12 stemmer (H, A, FrP, MDG, INP, Sp). Byr\u00e5det behandlet saken i m\u00f8tet 27.06.2024 sak 188/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. "
}