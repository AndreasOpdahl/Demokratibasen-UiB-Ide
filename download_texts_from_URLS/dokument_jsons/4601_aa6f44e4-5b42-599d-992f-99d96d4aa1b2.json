{
  "dokument_id": "aa6f44e4-5b42-599d-992f-99d96d4aa1b2",
  "doc_type": "case_minutes",
  "kommune": 4601,
  "tittel": "Saksprotokoll UHSO, 21082024, Sak 91/24, Felles innsats mot ungdomskriminalitet",
  "url": "https://bergen.kommune.no/politikere-utvalg/api/fil/bk360/11001976/Innstilling-vedtak-Felles-innsats-mot-ungdomskriminalitet",
  "tekst": "Felles innsats mot ungdomskriminalitet Utvalg for helse og sosial behandlet saken i m\u00f8tet 21.08.2024 sak 91/24 og avga f\u00f8lgende innstilling: 1. Bystyret vedtek innsatspakka slik den framg\u00e5r av saksutgreiinga. 2. Nye tiltak og innsatsar skal s\u00f8kast finansiert eksternt, s\u00f8kast l\u00f8yst ved \u00e5 frigjere midlar innanfor etatane sine eigne budsjettrammer gjennom omprioriteringar, eller gjennom justeringar i handlings- og \u00f8konomiplan. 3. Bystyret ber byr\u00e5det legge fram statusmelding for innsatspakka i 2025. Merknad Bystyret ber byr\u00e5det jobbe opp mot regjeringen for \u00e5 styrke budsjettene til forebyggende arbeid ved politiet i Bergen. Utvalg for helse og sosials behandling F\u00f8lgende representanter tok ordet: Torstein Dahle (R), Bj\u00f8rn-Frode Schjelderup (H), Fauzia Hussain-Wiik (A), Ann Kristin Ramstr\u00f8m (SV), Christian Haugen (FrP), Christine Henriksen \u00d8degaard (MDG), Frode H\u00e5kon Helleb\u00f8 (BL), Per-Erik G\u00e5skjenn (KrF), Karl Strydom Eidesund (H), Even S\u00f8rland (A), Diane A. Berbain (SV), Tom-Ove Koteng Monsen (PP), Jeron Joseph (A), Eivind N\u00e6vdal-Bolstad (H) Forslag fremsatt i utvalget: Fauzia Hussain-Wiik (A) fremsatte p\u00e5 vegne av A f\u00f8lgende alternative forslag til innstillingens punkt 2: Nye tiltak mot ungdomskriminalitet m\u00e5 ikke g\u00e5 p\u00e5 bekostning av eksisterende tiltak. Even S\u00f8rland (A) fremsatte p\u00e5 vegne av A, SV, MDG, R f\u00f8lgende tilleggsforslag: Bystyret ber byr\u00e5det reversere nedleggelsen av Ung Arena \u00c5sane. Fauzia Hussain-Wiik (A) fremsatte p\u00e5 vegne av A f\u00f8lende tilleggsforslag i 11 punkter: 1. Sikre milj\u00f8arbeidere ved alle skoler og helsesykepleiere som har kapasitet til \u00e5 m\u00f8te elevene ved alle skoler i Bergen. 2. Kommunen oppretter en offentlig PhD i oppveksttjenestene. 3. Kommunen skal p\u00e5ta seg en koordinerende rolle for \u00e5 arrangere bydelsvise m\u00f8ter mellom FAU, frivilligheten, idretten, kommunale akt\u00f8rer og politiet. 4. Det skal arrangeres en \u00e5rlig konferanse for ansatte i oppveksttjenestene for \u00e5 gi ansatte oppdatert kunnskap om utfordringer og trender, s\u00e6rlig innenfor ungdomsmilj\u00f8er. 5. Utekontaktens tilbud om deltidsjobb styrkes. 6. Dagens Fysak-haller videref\u00f8res. 7. Beholde Ung arena \u00c5sane og jobbe for lavterskel tilbud i alle bydeler. 8. Utvikle kunnskapsbaserte forebyggende tilbud til barn og unge for \u00e5 \u00f8ke mestring i m\u00f8te med belastninger og utfordringer i livet 9. Evaluere og videreutvikle kommunens tilbud for barn og unge innen helse og barnevern. 10. Innf\u00f8re samarbeidsmodeller i oppveksttjenestene som gir barn, unge og deres familier oversikt over tjenestene, inkludert roller og hvem gj\u00f8r hva 11. Gjennomf\u00f8re felles kompetanseutvikling i tjenestene for \u00e5 styrke laget rundt barn og unge. Ann Kristin Ramstr\u00f8m (SV) fremsatte p\u00e5 vegne av SV f\u00f8lgende tilleggsforslag i 11 punkter: 1. FATTIGDOMSBEKJEMPELSE: a. Bergen kommune skal hvert \u00e5r justere satsene for utbetaling av \u00f8konomisk sosialhjelp etter SSBs beregning av \u00e5rsveksten i konsumprisindeksen. b. Aktivitetskort for alle barn i fattige familier styrkes med 15 mill. kr. i budsjettet for 2025 (tjenesteomr\u00e5de 12 - Kultur) c. Bystyret ber byr\u00e5det styrke omr\u00e5desatsingens tilskuddsmidler med kommunale midler. 2. JOBB TIL UNGDOM: a. Bystyret ber byr\u00e5det levere en sak som tar for seg hvordan styrke kommunens egne ungdomsjobber og ungdomsjobber i andres regi. b. Bystyret ber byr\u00e5det opprette 2000 sommerjobber til ungdommer fra 2025. c. Bystyret ber byr\u00e5det gjenopprette Sommerjobb p\u00e5 sykehjem for ungdom mellom 16- 18 \u00e5r fra 2025. d. Bystyret ber byr\u00e5det anmode nasjonale myndigheter om \u00e5 tilbakef\u00f8re individst\u00f8nad fra 16 \u00e5r til ungdommer som f\u00e5r tilbud om arbeidstrening hos NAV. e. Utekontaktens prosjekt \u201cInkludering gjennom deltidsarbeid\u201d videref\u00f8res som varig tiltak. f. Aktivitetsplikt for unge mottakere av sosialhjelp erstattes med aktivitetsrett til meningsfull, relevant og kvalifiserende aktivitet, samt tilstrekkelig r\u00e5d, veiledning og oppf\u00f8lging. 3. TILGJENGELIGE OG DESENTRALISERTE TJENESTER / PSYKISK HELSE: a. Bystyret ber byr\u00e5det satse p\u00e5 forebygging av psykisk uhelse blant ungdommer og sikre at alle ungdommer i Bergen f\u00e5r tilgang til helsestasjoner i sin bydel. b. Bystyret ber byr\u00e5det om at helsestasjonene skal starte en satsing p\u00e5 utvikle egne lavterskeltilbud rettet mot gutter. Dette kan v\u00e6re m\u00f8testeder der fokus er p\u00e5 \u00e5 snakke om f\u00f8lelser etc., med m\u00e5l om \u00e5 om \u00e5 forebygge selvmord, spiseforstyrrelse og psykiske problem. 2 c. Bystyret ber byr\u00e5det om \u00e5 beholde Ung Arena i \u00c5sane og opprette Ung Arena i hver bydel. d. Bystyret ber byr\u00e5det gjenopprette Lavterskel kveld til alle bydeler, med et samtaletilbud til barn, ungdom, gravide og familier med behov for hjelp, r\u00e5d eller veiledning p\u00e5 ettermiddag og kveldstid. Tjenesten skal bidra til \u00e5 styrke foreldre og foresatte til \u00e5 m\u00f8te, forst\u00e5 og utforske barn og ungdommers f\u00f8lelser og f\u00f8lelsesmessige utfordringer med m\u00e5l om \u00e5 styrke barn og unges selvbilde. Det skal blant annet tilbys tilbud om korte kurs innen emosjonsfokusert veiledning. e. Bystyret ber byr\u00e5det arbeide for \u00e5 \u00f8ke kompetansen p\u00e5 psykisk helse i barnehage og skole, blant annet gjennom kompetanseheving for personalet i \u00e5 identifisere barn med behov for ekstra oppf\u00f8lging. f. Bystyret ber byr\u00e5det om \u00e5 rekruttere flere psykologer og psykologfaglig kompetanse i skolehelsetjenesten. g. Bystyret ber byr\u00e5det arbeide for \u00e5 innf\u00f8re et eget fag i ungdomsskolen om psykisk helse og livsmestring. h. Bystyret ber byr\u00e5det arbeide for \u00e5 opprette flere rusfrie m\u00f8teplasser for ungdom i de ulike bydelene. 4. UNGDOMMENS MEDVIRKNING: a. Ungdommene skal ogs\u00e5 selv inkluderes i arbeidet med forebygging. N\u00e5r ungdom medvirker i prosjektene og f\u00e5r sin mening h\u00f8rt, \u00f8ker eierskapet til tiltakene som settes inn. 5. OPPS\u00d8KENDE ARBEID: a. Noe av det viktigste arbeidet vi gj\u00f8r for \u00e5 forebygge utenforskap, rusbruk og kriminalitet er opps\u00f8kende arbeid. Utekontakten styrkes derfor med 5 mill. kr. (tjenesteomr\u00e5de 04A-Tjenester til rusavhengige og bostedsl\u00f8se) i budsjettet for 2025. 6. SKOLE: fra SVs skolepakken ifm budsjett - ungdomspakke a. Bystyret byr\u00e5det innarbeide f\u00f8lgende i budsjett for 2025: Styrking av skolen: 90 mill. kr. (tjenesteomr\u00e5de 01B - Skole). b. Styrke PPT: 20 mill. kr. (tjenesteomr\u00e5det 01C - Spesialpedagogiske tjenester). c. Styrke barnehagene: 30 mill. kr. (tjenesteomr\u00e5de 01B - Barnehage). d. Styrke kulturskolen: 5 mill. kr. (tjenesteomr\u00e5de 12 - Kultur). e. LIM opprettes p\u00e5 5. til 7. trinn i alle skoler. f. Skolen skal v\u00e6re opptatt av tidlig innsats og sosialt utjevnende og forebyggende tiltak, ved \u00e5 ogs\u00e5 gi elevene tilbud til skolemat i alle skoler. 7. SOSIALE MEDIER: a. Bystyret ber byr\u00e5det arbeide for \u00e5 gi barn tilstrekkelig kompetanse i sunn bruk av sosiale medier. 3 8. POLITIET: a. Bystyret ber byr\u00e5det invitere politiet til \u00e5 innf\u00f8re lokal kvitteringsordning. 9. FRITID fra v\u00e5rt rep forslag med MDG: a. Bystyret ber byr\u00e5det opprette nye kommunale fritidsklubber for ungdom slik at hver skolekrets har minst ett tilbud innen 2026. b. Bystyret ber byr\u00e5det styrke kommunens fritidsklubber (inkludert ungdomshuset i sentrum) med \u00f8kt bemanning, lengre \u00e5pningstider og flere ressurser til \u00e5 sikre et mangfoldig aktivitetstilbud p\u00e5 ungdommenes premisser. c. Bystyret ber byr\u00e5det \u00f8ke tilskuddene til fritidsklubber og ungdomshus i frivillig regi. d. Bystyret ber byr\u00e5det sikre at ansatte i kommunens fritidsklubber blir involvert i tverrfaglig samarbeid om ungdom, for eksempel SLT-samarbeidet. e. Bystyret ber byr\u00e5det bevilge \u00f8kt st\u00f8tte til ungdomshus og fritidsklubber: 5 mill. kr. (tjenesteomr\u00e5de 12 - Kultur). f. BUA opprettes i alle bydeler. 10. IDRETT a. Bystyret ber byr\u00e5det om \u00e5 styrke grunnfinansieringen av idrettslag for barn og unge i s\u00e6rlig levek\u00e5rsutsatte omr\u00e5der. b. Bystyret ber byr\u00e5det om \u00e5 ruste opp eksisterende idrettsanlegg. c. Bystyret ber byr\u00e5det om \u00e5 sikre at idretten f\u00e5r bruke kommunale idrettsanlegg, haller og skoler gratis. d. Bystyret ber byr\u00e5det \u00f8ke st\u00f8tten til barne- og ungdomsidretten med 10 mill. kr. (tjenesteomr\u00e5de 13 - Idrett) i budsjettet for 2025. e. Bystyret ber byr\u00e5det realisere nytt Fysak/Elvetun i Loddefjord snarlig samt realisere ny idrettshall p\u00e5 Laksev\u00e5g. 11. TIDLIG INNSATS/FOREBYGGING: a. Bystyret ber byr\u00e5det om \u00e5 opprette tjenesten Trygg start etter modellen fra Ask\u00f8y kommune, som er en oppf\u00f8lgingstjeneste under svangerskapet rettet mot s\u00e5rbare gravide og deres familier, samt styrke barseloppf\u00f8lgingen. b. Bystyret ber byr\u00e5det styrke av barnevernet med 5 mill. kr. (tjenesteomr\u00e5de 02 - Barnevern) i budsjettet for 2025. c. Bystyret ber byr\u00e5det om \u00e5 sette av flere midler til frivillige lag og organisasjoner som jobber med barn, unge og familier. Midlene skal g\u00e5 til tiltak som retter seg mot \u00e5 rekruttere inn flere barn og unge med m\u00e5l om at enda flere barn og unge skal delta i en fritidsaktivitet. d. Barn og unge m\u00e5 i st\u00f8rre grad sikres i plan og byggesaker, og det m\u00e5 stilles krav om at sosial infrastruktur skal ivaretas i utbygging av nye boligprosjekter, transformasjon og fortetting. 4 Christine Henriksen \u00d8degaard (MDG) fremsatte p\u00e5 vegne av MDG f\u00f8lgende tilleggsforslag i 10 punkter: 1. Bystyret ber byr\u00e5det jobbe for \u00e5 innf\u00f8re rusreform, lokalt og nasjonalt, med m\u00e5l om \u00e5 hjelpe, ikke straffe rusbrukere. 2. Bystyret ber byr\u00e5det jobbe for \u00e5 innf\u00f8re en strengt regulert legalisering av lettere rusmidler som cannabis, med m\u00e5l om tryggere rusbruk og redusert inntekt for organiserte kriminelle. 3. Bystyret ber byr\u00e5det om \u00e5 opprettholde Ung Arena Nord i \u00c5sane med samme antall ansatte og ressurser som de \u00e5pnet med i januar 2024. 4. Bystyret ber byr\u00e5det om \u00e5 styrke lavterskeltilbudet for psykisk helse for ungdom i hele byen, slik at det er tilgjengelig for alle. 5. Bystyret ber byr\u00e5det om \u00e5 sikre at aktivitetskortet er tilgjengelig for all ungdom i Bergen. De som har bruk for \u00f8konomisk st\u00f8tte for \u00e5 delta p\u00e5 fritidsaktiviteter f\u00e5r fylt p\u00e5 kortet fra det offentlige, mens andre kan fylle p\u00e5 kortet selv. Dette for \u00e5 sikre at brukere ikke blir stigmatisert. 6. Bysturet ber byr\u00e5det sikre at BUA og tilsvarende tilbud er byomfattende, kjent for ungdom, og tilgjengelig. 7. Bystyret ber byr\u00e5det om \u00e5 vesentlig styrke tilbudet om sommerjobber og deltidsjobber for ungdom i Bergen Kommune. 8. Bystyret ber byr\u00e5det sikre at ungdom h\u00f8res i alle plan og byggesaker, og sikre at god infrastruktur med skole, barnehage, aktivitetstilbud, tilgjengelige kollektivl\u00f8sninger og gode gang- og sykkelveier er p\u00e5 plass f\u00f8r innflytting i st\u00f8rre byutviklingsomr\u00e5der. 9. Bystyret ber byr\u00e5det \u00f8ke st\u00f8tten til ungdomsklubber i hele byen. 10. Jobbe for at ungdom har et sted \u00e5 v\u00e6re f.eks gjennom \u00f8kt bruk av konseptet \u00e5pen skole. Torstein Dahle (R) fremsatte p\u00e5 vegne av R f\u00f8lgende tilleggsforslag i 14 punkter: 1. Utvide \u00e5pningstidene til ungdomsklubbene i Bergen 2. Utrede tilbud om 100% stilling og l\u00f8nnsprosent til milj\u00f8personell i skolen. 3. Etablering av ungdomsdrevet konsertsted i Bergen sentrum, som Ungdomshuset 1880 som tidligere l\u00e5 i Domkirkegaten. 4. Sikre at Ekserserhuset brukes til ungdomsform\u00e5l 5. Eget lavterskel og utadrettet tilbud til foreldre til ungdom (12+) p\u00e5 familievernkontoret, for uforpliktende r\u00e5dgivning 5 6. Opprette st\u00f8ttegruppe for foreldre, organisert gjennom helsestasjonen 7. \u00d8kt bevilgning til natteravnene 8. Desentralisere helsestasjonene \u2013 helsestasjon for ungdom i alle bydeler, med drop-in tilbud. 9. Gratis buss for alle under 18 i Bergen kommune. 10. Inkludere ungdomsr\u00e5det i videre arbeid, samt seminaret om tema. 11. Utvide LIM (lekser, idrett og mat). 12. Gjennomf\u00f8ring av Sett grenser-kurs p\u00e5 alle ungdoms- og fritidsklubber 13. Reversere nedleggelsen av UngArena Nord. 14. Opprette deltidsstillinger p\u00e5 bibliotekene, tiltenkt ungdom/unge voksne, for kulturformidling til ungdom. Arbeidstid blir fortrinnsvis ettermiddag/kveld/helg. Merknader fremsatt i utvalget: Christian Haugen (FrP) fremsatte p\u00e5 vegne av H, FrP, INP, BL og PP f\u00f8lgende merknad: Bystyret ber byr\u00e5det jobbe opp mot regjeringen for \u00e5 styrke budsjettene til forebyggende arbeid ved politiet i Bergen. Fauzia Hussain-Wiik (A) fremsatte p\u00e5 vegne av A, f\u00f8lgende merknader: Merknad 1 Bystyret ber byr\u00e5det om at ikke de nye tiltakene g\u00e5r p\u00e5 bekostning av allerede eksisterende tiltak. Merknad 2 Bystyret ber byr\u00e5det sikre at milj\u00f8arbeidere har et godt faglig nettverk i Bergen kommune og tilrettelegge for fagsamlinger. Merknad 3 Bystyret mener byr\u00e5det merke seg at det \u00e5 forebygge utenforskap og \u00f8konomiske forskjeller er helt sentralt for \u00e5 forebygge ungdomskriminalitet, og ber om at dette legges til grunn i kommunens forebyggende arbeid. Merknad 4 Bystyret ber byr\u00e5det opprette en informasjonsside for FAU (foreldrer\u00e5dets arbeidsutvalg) med tilgjengelige ressurser og foredragsholdere, samt at det settes av midler til FAU som kan benyttes til kompetanseheving. Ann Kristin Ramstr\u00f8m (SV) fremsatte p\u00e5 vegne av SV f\u00f8lgende merknad: Potensialet for \u00e5 jobbe godt og m\u00e5lrettet med kriminalitetsforebygging \u00f8ker n\u00e5r forutsigbare rammer og langsiktighet ligger til grunn. Trygge \u00f8konomisk vilk\u00e5r for idretten og frivillighet samt alle som skal jobbe med barn og ungdom er avgj\u00f8rende for \u00e5 lykkes. De \u00e5pne m\u00f8teplassene m\u00e5 sikres \u00f8konomiske rammer som gir rom for aktiviteter, og m\u00e5 innrettes slik at disse ikke skal v\u00e6re avhengige av \u00e5 s\u00f8ke prosjektmidler til ordin\u00e6r drift. 6 Votering: Innstillingens punkt 1 og 3 ble tiltr\u00e5dt enstemmig. Alternativt forslag punkt til punkt 2 fra A, fremsatt av Fauzia Hussain-Wiik (A) fikk 7 stemmer (A, SV, MDG, R). Innstillingens punkt 2 ble tiltr\u00e5dt med 10 stemmer (H, FrP, BL, INP, KrF, PP). Tilleggsforslag fra A, SV, MDG og R, fremsatt av Even S\u00f8rland (A) fikk 8 stemmer (A, SV, MDG, R, KrF) Tilleggsforslag punkt 1-11 fra A, fremsatt av Fauzia Hussain-Wiik (A) fikk 4 stemmer (A, MDG). Tilleggsforslag punkt 1-11 fra SV, fremsatt av Ann Kristin Ramstr\u00f8m (SV) fikk 3 stemmer (SV, R). Tilleggsforslag punkt 1-10 fra MDG, fremsatt av Christine Henriksen \u00d8degaard (MDG) fikk 1 stemme (MDG). Tilleggsforslag punkt 1-14 fra R, fremsatt av Torstein Dahle (R) fikk 1 stemme (R). Merknad fra H, FrP, INP, BL og PP, fremsatt av Christian Haugen (FrP) ble tiltr\u00e5dt med 11 stemmer (H, FrP, MDG, BL, INP, KrF, PP). Merknad 1-4 fra A, fremsatt av Fauzia Hussain-Wiik (A) fikk 7 stemmer (A, SV, MDG, R). Merknad fra SV, fremsatt av Ann Kristin Ramstr\u00f8m (SV) fikk 3 stemmer (SV, R). Utvalg for helse og sosial behandlet saken i m\u00f8tet 05.06.2024 sak 60/24 og avga f\u00f8lgende innstilling: Utvalg for helse og sosial utsetter behandlingen av saken til etter at utvalget har avholdt seminar i fellesskap med utvalg for barnehage, skole og idrett 19. august 2024. Utvalg for barnehage, skole og idrett hadde saken til orientering i m\u00f8tet 04.06.2024 sak 57/24: Saken utsettes. Byr\u00e5det behandlet saken i m\u00f8tet 23.05.2024 sak 173/24 Byr\u00e5det innstiller til bystyret \u00e5 fatte fylgjande vedtak: Med unntak av merknad er byr\u00e5det og utvalgets innstilling likelydende. 7 "
}