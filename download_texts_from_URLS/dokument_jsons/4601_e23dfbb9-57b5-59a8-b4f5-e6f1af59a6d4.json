{
  "dokument_id": "e23dfbb9-57b5-59a8-b4f5-e6f1af59a6d4",
  "doc_type": "case_minutes",
  "kommune": 4601,
  "tittel": "Saksprotokoll UMBY, 15022024, Sak 50/24, Representantforslag fra Cesilie Tveit (Fp) om avvikling av bomstasjonen p\u00e5 Blindheim",
  "url": "https://bergen.kommune.no/politikere-utvalg/api/fil/bk360/9936120/Innstilling-vedtak-Representantforslag-fra-Cesilie-Tveit-Fp-om-avvikling-av-bomstasjonen-pa-Blindheim",
  "tekst": "Representantforslag fra Cesilie Tveit (Fp) om avvikling av bomstasjonen p\u00e5 Blindheim Utvalg for milj\u00f8 og byutvikling behandlet saken i m\u00f8tet 15.02.2024 sak 50/24 og avga f\u00f8lgende innstilling: Med bakgrunn i byr\u00e5dets svar p\u00e5 representantforslaget, avvises forslag om \u00e5 nedlegge bomstasjonen p\u00e5 Blindheim. Mailiss Solheim-\u00c5kerblom (R) fremsatte p\u00e5 vegne av R f\u00f8lgende protokolltilf\u00f8rsel: R\u00f8dt er prinsipielt mot bompenger som finansieringskilde for n\u00f8dvendig infrastruktur og kollektivtransport. Bompenger er en flat og usosial avgift som \u00f8ker forskjellene, i tillegg til at denne finansieringskilden bidrar til \u00e5 gj\u00f8re kollektivtransporten avhengig av persontransporten. R\u00f8dtstemmer likevel ikke for forslag om \u00e5 fjerne \u00e9n enkelt bomstasjon n\u00e5, fordi det trengs en mer helhetlig tiln\u00e6rming til problemstillingen og sikring av n\u00f8dvendig finansiering. Utvalg for milj\u00f8 og byutviklings behandling F\u00f8lgende representanter tok ordet: Mailiss Solheim-\u00c5kerblom (R), Chris J\u00f8rgen Knudsen R\u00f8dland (H), Geir Steinar Dale (A), Lillian Blom (SV), Trond Tystad (BL). Forslag fremsatt i utvalget: Geir Steinar Dale (A) fremsatte p\u00e5 vegne av H, A, FrP og Sp f\u00f8lgende forslag: 1. Med bakgrunn i byr\u00e5dets svar p\u00e5 representantforslaget, avvises forslag om \u00e5 nedlegge bomstasjonen p\u00e5 Blindheim. Geir Steinar Dale (A) framsatte p\u00e5 vegne av A f\u00f8lgende forslag: 2. Bystyret ber byr\u00e5det \u00e5 g\u00e5 i dialog med Vestland Fylkeskommune om bedring av kollektivtilbudet mellom Arna og \u00c5sane. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det legge frem en sak som tar for seg ulike modeller for \u00e5 gj\u00f8re bompenger i Bergen kommune mer sosialt rettferdige. Saken skal inneholde en vurdering av behov for \u00e5 s\u00f8ke statlige myndigheter om bompengefritak for beboere i enkelte omr\u00e5der, f.eks. Trengereid. Saken skal ogs\u00e5 belyse handlingsrommet for \u00e5 differensiere takstene p\u00e5 en mer sosialt utjevnende m\u00e5te, f.eks. der lavinntektsfamilier f\u00e5r fritak. Votering: Forslag punkt 1 fra H, A, FrP og Sp fremsatt av Geir Steinar Dale (A), ble tiltr\u00e5dt med 14 stemmer (H, A, FrP, SV, MDG, V, Sp). Forslagsstillers forslag punkt 1, fikk 2 stemmer (BL, INP). Forslag punkt 2 fra A, fremsatt av Geir Steinar Dale (A), fikk 8 stemmer (A, SV, MDG, BL, R). Forslagsstillers forslag punkt 2, fikk 3 stemmer (BL, INP, R). Tilleggsforslag fra R, fremsatt av Mailiss Solheim-\u00c5kerblom (R), fikk 1 stemme (R). Forslagsstillers forslag til vedtak: 1. Bystyret beslutter \u00e5 avvikle bomstasjonen p\u00e5 Blindheim. 2. Bystyret ber kommunen om \u00e5 ta initiativ til \u00e5 forbedre bussforbindelsene mellom Arna og \u00c5sane. 2 "
}