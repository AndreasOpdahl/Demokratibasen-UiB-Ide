{
  "dokument_id": "eea5cec8-33c7-56c8-af4e-b7fe89f408f2",
  "doc_type": "case_presentation",
  "kommune": 4601,
  "tittel": "Oppf\u00f8lging - forvaltningsrevisjon av forvaltning av nedlagte kommunale avfallsdeponier",
  "url": "https://bergen.kommune.no/politikere-utvalg/api/fil/bk360/11143108/Framstilling-Oppfolging-forvaltningsrevisjon-av-forvaltning-av-nedlagte-kommunale-avfallsdeponier",
  "tekst": " Kontrollutvalget Saksframstilling V\u00e5r referanse: 2022/151545-29 Saksbehandler: Eli Merete Velle Oppf\u00f8lging - forvaltningsrevisjon av forvaltning av nedlagte kommunale avfallsdeponier Hva saken gjelder: Saken gjelder byr\u00e5dets oppf\u00f8lging av forvaltningsrevisjon om forvaltning av nedlagte kommunale avfallsdeponier. I denne saken er tilbakemeldingene fra b\u00e5de forrige og n\u00e5v\u00e6rende byr\u00e5d inkludert. Historikk: Bystyret behandlet saken \u00abForvaltningsrevisjon \u2013 forvaltning av nedlagte kommunale avfallsdeponier\u00bb i m\u00f8te 23.11.2022 sak 330/22. Oppdraget er gjennomf\u00f8rt i tidsrommet oktober 2021 til august 2022. Form\u00e5let med forvaltningsrevisjonen har v\u00e6rt \u00e5 unders\u00f8ke om Bergen kommune har tilfredsstillende system og rutiner for forvaltning av nedlagte kommunale avfallsdeponier. Forvaltningsrevisjonen hadde en rekke alvorlige funn. En god oppsummering kan leses i sammendraget i rapportens side 8 \u2013 16. Deloitte vurderte blant annet at Bergen kommune ikke har ivaretatt sin plikt etter forurensningsloven til \u00e5 stanse, fjerne eller begrense virkningen av allerede inntr\u00e5dt forurensing fra nedlagte deponier der det ikke er gjennomf\u00f8rt tiltak. Videre pekte Deloitte p\u00e5 at mye tyder p\u00e5 at kostnader til sanering av avfallsdeponier som er nedlagt s\u00e5 langt som 40 til 60 \u00e5r tilbake i tid, ikke kan belastes renovasjonsgebyret. Deloitte kom i rapporten med 9 anbefalinger til kommunen: 1. Kartlegger forurensningssituasjonen ved nedlagte kommunale avfallsdeponier der forurensningsfare ikke er kjent uten ugrunnet opphold, i tr\u00e5d med forurensningsloven. 2. Gjennomf\u00f8rer tiltak for \u00e5 stanse, fjerne eller begrense virkningen av allerede inntr\u00e5dt forurensing fra nedlagte avfallsdeponier der forurensning er kjent uten ugrunnet opphold, jf. forurensningsloven. 3. Innarbeider de plikter kommunen har etter forurensningsloven til \u00e5 stanse, fjerne eller begrense virkningen av allerede inntr\u00e5dt forurensing ved nedlagte kommunale avfallsdeponier i kommunens planer. 4. Etablerer system og rutiner for \u00e5 sikre at kommunen ivaretar og f\u00f8lger opp sine plikter etter forurensningsloven om \u00e5 stanse, fjerne eller begrense virkningen av allerede inntr\u00e5dt forurensing ved nedlagte kommunale avfallsdeponier. 1 5. Etablerer retningslinjer og rutiner for beregning av fordeling av kostnader knyttet til nedlagte avfallsdeponier og dokumentasjon av disse, for \u00e5 sikre at finansering av tiltak ved nedlagte deponier er i tr\u00e5d med selvkostregelverket. 6. Avklare om allerede gjennomf\u00f8rte tiltak ved de nedlagte avfallsdeponiene som er finansiert over renovasjonsgebyret, representerer feil i fastsettelse av renovasjonsgebyret for tidligere \u00e5r som m\u00e5 korrigeres ved fastsettelse av fremtidige gebyr. 7. Videreutvikler system og rutiner som bidrar til at prosjekter styres etter m\u00e5l som er satt (herunder rutiner for innhold i prosjektmandat, og operasjonalisering og oppf\u00f8lging av m\u00e5l). 8. Etablerer system og rutiner for \u00e5 sikre erfaringsoverf\u00f8ring fra gjennomf\u00f8rte prosjekter til p\u00e5g\u00e5ende og nye prosjekter ved avfallsdeponier. 9. Inkluderer informasjon om avfallsdeponiene ved revisjon av kommuneplanen, Gr\u00f8nn strategi og andre planer der det er relevant, og eventuelle implikasjoner deponiene har for disse planene. F\u00f8rste tilbakemelding, fra byr\u00e5d for klima, milj\u00f8 og byutvikling Ingrid Nergaard Fjeldstad, ble behandlet i kontrollutvalget 14.06.2023, sak 56/23. Se vedlegg 2 og 3. Byr\u00e5den svarte p\u00e5 anbefalingene nr. 1-4 og 7-9. Til anbefaling 5 og 6 var det vedlagt et svar fra Milj\u00f8direktoratet til Bergen kommune datert 11.02.2023, se vedlegg 4. Direktoratet svarte blant annet: \u00abAdgangen til \u00e5 dekke disse kostnadene forutsetter alts\u00e5 at kostnadsdekningen er i tr\u00e5d med selvkostprinsippet, herunder generasjonsprinsippet. Dagens mottakere av renovasjonstjenester skal som nevnt ikke subsidiere forrige generasjons tjenestemottakere.\u00bb Byr\u00e5dsavdelingen fant ikke svaret fra Milj\u00f8direktoratet om hva som ligger i generasjonsprinsippet klargj\u00f8rende, og skrev 17.02.23 til Klima- og milj\u00f8departementet, se vedlegg 5. Byr\u00e5den avventet \u00e5 svare p\u00e5 anbefaling 5 og 6 til svar fra departementet var mottatt. Kontrollutvalget vedtok \u00e5 ta byr\u00e5dens rapportering til forel\u00f8pig orientering, og ba byr\u00e5det om oppdatert tilbakemelding n\u00e5r byr\u00e5dsavdelingen har mottatt svar p\u00e5 anmodning om avklaring fra Klima- og milj\u00f8departementet. Ny tilbakerapportering ble behandlet i kontrollutvalget 23.08.2023, sak 72/23. Departementet hadde da overlatt til direktoratet \u00e5 svare p\u00e5 henvendelsen fra kommunen. Svaret fra milj\u00f8direktoratet er datert 29.06.2023, se vedlegg 6. Byr\u00e5dsavdelingen opplyste at de ville gj\u00f8re en henvendelse til Kommunal- og distriktsdepartementet vedr\u00f8rende anvendelse og tolkning av selvkostregelverket p\u00e5 dette omr\u00e5det. Kontrollutvalget vedtok \u00e5 be byr\u00e5det om oppdatert tilbakerapportering n\u00e5r byr\u00e5dsavdelingen har mottatt svar p\u00e5 anmodning om avklaring fra departementet. Brev fra byr\u00e5dsavdelingen om status ligger p\u00e5 kontrollutvalgsm\u00f8te 15.11.2023 sak 3/23 \u00abSaker til gjennomsyn\u00bb. Byr\u00e5dsavdelingen sendte 10.10.23 ny anmodning til Klima- og milj\u00f8departementet, med kopi til Kommunal- og distriktsdepartementet. Svar fra Klima \u2013 og milj\u00f8departementet datert 16.02.2024 ligger p\u00e5 kontrollutvalgsm\u00f8tet 12.03.2024 sak 23/24 \u00abSaker til gjennomsyn\u00bb. I brevet st\u00e5r det: \u00abDepartementet viser til Milj\u00f8direktoratets tidligere brev av 9. juni 2023 vedr\u00f8rende finansiering av etterdrift og sanering av nedlagte kommunale avfallsdeponier. Klima- og milj\u00f8departementet har ikke noe ytterligere \u00e5 tilf\u00f8ye i denne sammenheng.\u00bb Kontrollutvalget vedtok i sak 23/24 \u00e5 be om en oppdatert tilbakerapportering innen utgangen av april. Byr\u00e5dsavdelingen har senere f\u00e5tt utsatt frist til utgangen av mai. Byr\u00e5d for byutvikling Christine Kahrs har sendt svar i brev datert 31. mai, som f\u00f8lger i vedlegg 8. 2 Oppf\u00f8lgingen av revisors anbefalinger punkt 5 og 6 var fortsatt ikke besvart. Byr\u00e5dsavdelingen er ikke enig i forst\u00e5elsen av generasjonsprinsippet slik denne er presentert av Deloitte, samt av Milj\u00f8direktoratet og Klima- og milj\u00f8departementet. Byr\u00e5dsavdelingen har derfor skrevet til Kommunal- og distriktsdepartementet i brev 31. mai, som f\u00f8lger i vedlegg 9. S\u00e5 vidt sekretariatet kjenner til, har ikke kommunen mottatt svar p\u00e5 denne henvendelsen. Kontrollutvalget vedtok i m\u00f8tet 11.06.2024 sak 63/24 \u00e5 be byr\u00e5d for byutvikling om en fullstendig tilbakemelding til kontrollutvalget om hvordan revisors anbefalinger er fulgt opp innen 6. september. Videre ble det vedtatt at ansvarlig byr\u00e5d blir invitert til kontrollutvalgets septemberm\u00f8te for \u00e5 orientere om kommunens oppf\u00f8lging av revisors anbefalinger, og at saken deretter vil bli sendt til bystyret. N\u00e6rmere om byr\u00e5dets oppf\u00f8lging: Tilbakemelding fra byr\u00e5dsavdeling for byutvikling er mottatt innen fristen, og ligger som vedlegg 1. I tilbakemeldingen fra byr\u00e5d Christine Kahrs er det svart p\u00e5 anbefalingene nr. 5 og 6. Byr\u00e5d for byutvikling Christine Kahrs er invitert til kontrollutvalgets m\u00f8te for \u00e5 orientere og svare p\u00e5 sp\u00f8rsm\u00e5l. Hun er ogs\u00e5 bedt om \u00e5 svare p\u00e5 om byr\u00e5det st\u00e5r inne for tilbakemeldingen som er gitt av det forrige byr\u00e5det n\u00e5r det gjelder oppf\u00f8lgingen av revisors anbefalinger pkt. 1-4 og 7-9. For at medlemmene i bystyret og kontrollutvalget skal f\u00e5 en best mulig oversikt over saken, tar vi med b\u00e5de n\u00e5v\u00e6rende og tidligere byr\u00e5ds tilbakemelding i saken. Byr\u00e5d for byutvikling skriver i brev datert 6. september f\u00f8lgende: \u00ab(...) Kontrollutvalget har bedt om en fullstendig tilbakemelding innen 6. september og byr\u00e5den viser til tilbakemelding i sak 56/23 for tiltak 1-4 og 7-9. I denne tilbakemeldingen vil byr\u00e5den redegj\u00f8re for hvordan de gjenv\u00e6rende anbefalte tiltakene 5 og 6 er fulgt opp s\u00e5 langt og skal f\u00f8lges opp videre. Anbefaling fra Deloitte Ansvarlig 5. Etablerer retningslinjer og rutiner for beregning av BKMB og Bymilj\u00f8etaten, fordeling av kostnader knyttet til nedlagte avfallsdeponier og Gjennomf\u00f8ringsavdelingen dokumentasjon av disse, for \u00e5 sikre at finansering av tiltak ved nedlagte deponier er i tr\u00e5d med selvkostregelverket Tiltak Etablere rutine: Ved bestilling av milj\u00f8tekniske unders\u00f8kelser av nedlagte kommunale avfallsdeponi skal f\u00f8lgende vurderinger inkluderes, i tillegg til utredning av forurensingssituasjon: \u2022 Vurdering av avfallstyper. Det skal vurderes om sammensetning av observert avfall kan karakteriseres som typisk husholdningsavfall eller n\u00e6ringsavfall. Dette gj\u00f8res ved visuell observasjon av avfallet. \u2022 S\u00f8k i historisk informasjon om det aktuelle deponiet. Det skal innhentes informasjon om hvilke bydeler som leverte avfall til deponiet. Dette skal vurderes opp mot dav\u00e6rende tilstedev\u00e6relse av n\u00e6ring/industri og boligmasse i omr\u00e5dene. Dersom det foreligger informasjon om type avfall som ble levert til deponiet, skal dette beskrives. 3 Basert p\u00e5 ovennevnte unders\u00f8kelser, skal det utf\u00f8res en skj\u00f8nnsmessig vurdering av avfallets opprinnelse (husholdning eller n\u00e6ring) som underlag til fastsetting av kostnadsfordeling. Oppdatering av fremgangsm\u00e5te for fastsetting av kostnadsfordeling, dersom dialog med myndigheter f\u00f8rer til behov for endring av dagens praksis (se tiltak 6). Status Tiltak vil iverksettes ved neste bestilling av milj\u00f8tekniske unders\u00f8kelser av nedlagte kommunale avfallsdeponi. Det arbeides med en rammeavtale for gjennomf\u00f8ring av milj\u00f8tekniske unders\u00f8kelser av nedlagte kommunale avfallsdeponi h\u00f8sten 2024. Anbefaling fra Deloitte Ansvarlig 6. Avklare om allerede gjennomf\u00f8rte tiltak ved de nedlagte BKMB og Bymilj\u00f8etaten, avfallsdeponiene som er finansiert over Gjennomf\u00f8ringsavdelingen renovasjonsgebyret, representerer feil i fastsettelse av renovasjonsgebyret for tidligere \u00e5r som m\u00e5 korrigeres ved fastsettelse av fremtidige gebyr Tiltak Dialog med aktuelle myndigheter for \u00e5 avklare riktig forst\u00e5else av regelverket. N\u00e5r dette er avklart, skjer ett av f\u00f8lgende: o Gitt feil i fastsettelse av renovasjonsgebyret, gjennomf\u00f8res gjennomgang av konsekvensene dette har for allerede gjennomf\u00f8rte tiltak p\u00e5 Slettebakken deponi. Konsekvenser av saken og mulige l\u00f8sninger legges frem i egen sak for Bystyret, som oppf\u00f8lging av bystyresak Gjennomf\u00f8ringsvedtak for sanering av Slettebakken deponi (behandlet i m\u00f8te 22.04.2020 sak 116/20) o Gitt at avklaring ikke gir behov for endring i finanseringsmodell for Slettebakken deponi, gjennomf\u00f8res ikke videre tiltak utover eventuell oppdatering av rutiner (se tiltak 5). Status Avventer svar fra p\u00e5 brev Anmodning om avklaring av anvendelse av generasjonsprinsippet ved finansiering av etterdrift og sanering av nedlagte kommunale avfallsdeponier sendt Kommunal- og distriktsdepartementet 31.05.2024. Med hilsen Christine Kahrs \u2013 byr\u00e5d for byutvikling\u00bb Byr\u00e5dets tidligere svar er datert 26. april 2023, signert byr\u00e5d for klima, milj\u00f8 og byutvikling Ingrid Neergaard Fjeldstad, og lyder slik: \u00ab(..) Forvaltningsrapporten konkluderer med ni anbefalinger for videre arbeid. Rapporten peker i hovedsak p\u00e5 forbedringer knyttet til finansiering og prioritering av tiltak, samt innhold i interne arbeidsprosesser og prosedyrer. Som oppf\u00f8lging av funn og anbefalinger i rapporten er det fordelt oppgaver og etablert en samarbeidsplattform for videre arbeid. Rapporten er godt kjent i organisasjonen og anbefalingene i rapporten har ogs\u00e5 hjulpet med \u00e5 tydeliggj\u00f8re en retning for videre 4 forbedringsarbeid. Anbefalingene er lagt inn i kommunens avviks- og forbedringsportal, BkKvalitet, og f\u00f8lges opp der. Det er viktig \u00e5 understreke at flere av tiltakene vil kreve tid, f\u00f8r man kan evaluere effekten. Under f\u00f8lger en sammenstilling av status og vurdering av arbeidet med anbefalingene: Anbefaling fra Deloitte Ansvarlig 1. Kartlegger forurensningssituasjonen ved nedlagte kommunale Bymilj\u00f8etaten, Natur- og avfallsdeponier der forurensningsfare ikke er kjent uten ugrunnet milj\u00f8forvaltningsseksjonen opphold, i tr\u00e5d med forurensningsloven. Tiltak S\u00f8rge for at tidsfrister i virksomhetsplanen blir fulgt. Status Bymilj\u00f8etaten mener at tidsfrister i virksomhetsplanen gj\u00f8r at dette punktet blir oppfylt. Virksomhetsplanen utgj\u00f8r et solid fundament i vurdering av dagens forurensningssituasjon. Prioritering av fremdrift for ulike deponi i virksomhetsplanen er blant annet basert p\u00e5 utstrekning, avfallsmengde, plassering av deponiet, omr\u00e5dehistorikk, samt antatt p\u00e5virkning p\u00e5 mennesker og natur. Bymilj\u00f8etaten vil derfor prioritere deponiene etter rekkef\u00f8lgen som fremg\u00e5r i virksomhetsplanen, for \u00e5 s\u00f8rge for at dette punktet alltid blir oppfylt. Anbefaling fra Deloitte Ansvarlig 2. Gjennomf\u00f8rer tiltak for \u00e5 stanse, fjerne eller begrense virkningen Bymilj\u00f8etaten, Natur- og av allerede inntr\u00e5dt forurensing fra nedlagte avfallsdeponier der milj\u00f8forvaltningsseksjonen forurensning er kjent uten ugrunnet opphold, jf. forurensningsloven. Tiltak S\u00f8rge for at tidsfrister for tiltak p\u00e5 unders\u00f8kte deponier blir fulgt. Status Bymilj\u00f8etaten har utarbeidet intern prosedyre for \u00e5 sikre at tiltak blir fulgt opp, uten ugrunnet opphold, der risikovurdering av forurensningssituasjonen i kjente deponier tilsier at tiltak er n\u00f8dvendig. Denne prosedyren har ID 20271 i BkKvalitet. Bymilj\u00f8etaten har risikovurdert forurensningssituasjonen i R\u00e5dalen og vil utf\u00f8re risikovurdering av resultater fra Ytre Hope, n\u00e5r disse foreligger. Bymilj\u00f8etaten vil, basert p\u00e5 prioritering i risikovurderinger, sette frister for tiltak. Risikovurderinger er gjenstand for l\u00f8pende vurderinger og tilh\u00f8rende tiltaksplaner skal v\u00e6re i kontinuerlig endring. Anbefaling fra Deloitte Ansvarlig 3. Innarbeider de plikter kommunen har etter forurensningsloven til \u00e5 Bymilj\u00f8etaten, Natur- og stanse, fjerne eller begrense virkningen av allerede inntr\u00e5dt milj\u00f8forvaltningsseksjonen forurensing ved nedlagte kommunale avfallsdeponier i kommunens planer. Tiltak S\u00f8rge for at deponiene blir inkludert i kommunens ulike planer. Status Bymilj\u00f8etaten har utarbeidet intern prosedyre for \u00e5 sikre at tiltak bli fulgt opp i handlingsplaner, som nevnt over. Handlingsplanen har gitte tidsfrister og ansvarlige, for \u00e5 sikre fremdrift og korrekt oppf\u00f8lging. Denne prosedyren har ID 20270 i BkKvalitet. Videre er deponiene inkludert i virksomhetsplanen, som er godt kjent i organisasjonen. Punktet sees for \u00f8vrig i sammenheng med punkt 9. Anbefaling fra Deloitte Ansvarlig 4. Etablerer system og rutiner for \u00e5 sikre at kommunen ivaretar og Bymilj\u00f8etaten, Natur- og f\u00f8lger opp sine plikter etter forurensningsloven om \u00e5 stanse, fjerne milj\u00f8forvaltningsseksjonen eller begrense virkningen av allerede inntr\u00e5dt forurensing ved nedlagte kommunale avfallsdeponier. Tiltak Fortsette arbeid med internkontrollsystemet BkKvalitet. Revidere etablerte prosedyrer og risikovurderinger \u00e5rlig. 5 Status Bymilj\u00f8etaten har opprettet og implementert prosedyrer, for \u00e5 sikre lik oppf\u00f8lging og h\u00e5ndtering av forurensning fra nedlagte, kommunale deponi. Dette har blant annet resultert i prosedyrer rundt ansvarsfordeling, risikovurdering, oppf\u00f8lging av tiltak, utarbeiding og oppf\u00f8lging av handlingsplan, samt vurdering av tiltakseffekt. Disse er alle tilgjengelige i BkKvalitet og har ID 19388, 3691, 19386, 20270 og 20271. Bymilj\u00f8etaten vil revidere prosedyrene og risikovurderingene sine \u00e5rlig, og supplere ved behov. Anbefaling fra Deloitte Ansvarlig 5. Etablerer retningslinjer og rutiner for beregning av fordeling av BKMB og Bymilj\u00f8etaten, kostnader knyttet til nedlagte avfallsdeponier og dokumentasjon av Gjennomf\u00f8ringsavdelingen disse, for \u00e5 sikre at finansering av tiltak ved nedlagte deponier er i tr\u00e5d med selvkostregelverket Tiltak Etablering av retningslinjer og rutiner vil bli utarbeidet etter avklaring om finansieringsmodell mottatt. Status Avventer svar fra p\u00e5 anmodning om avklaring sendt Klima- og milj\u00f8departementet 17.02.23. Anbefaling fra Deloitte Ansvarlig 6. Avklare om allerede gjennomf\u00f8rte tiltak ved de nedlagte BKMB og Bymilj\u00f8etaten, avfallsdeponiene som er finansiert over renovasjonsgebyret, Gjennomf\u00f8ringsavdelingen representerer feil i fastsettelse av renovasjonsgebyret for tidligere \u00e5r som m\u00e5 korrigeres ved fastsettelse av fremtidige gebyr Tiltak En gjennomgang av allerede gjennomf\u00f8rte tiltak vil utf\u00f8res etter avklaring om finansieringsmodell er mottatt. Status Avventer svar fra p\u00e5 anmodning om avklaring sendt Klima- og milj\u00f8departementet 17.02.23. Anbefaling fra Deloitte Ansvarlig 7. Videreutvikler system og rutiner som bidrar til at prosjekter styres Bymilj\u00f8etaten, etter m\u00e5l som er satt (herunder rutiner for innhold i prosjektmandat, Gjennomf\u00f8ringsavdelingen og operasjonalisering og oppf\u00f8lging av m\u00e5l) Tiltak 1. Gjennomgang av gjennomf\u00f8ringsmodell for investeringsprosjekter for \u00e5 identifisere krav/dokument/leveranser hvor m\u00e5l/form\u00e5l skal beskrives. \uf0e8 M\u00e5l skal beskrives i prosjektmandatet som vil f\u00f8lge prosjektet fra start til slutt. Det skal som minimum gj\u00f8res en vurdering av behov for endring av m\u00e5l ved hver overgang fra en prosjektfase til en annen. Det er foresl\u00e5tt en tydeliggj\u00f8ring av kravformulering til beskrivelse av m\u00e5lsetting i gjennomf\u00f8ringsvedtak. 2. Innf\u00f8re rapportering p\u00e5 m\u00e5l i forbindelse med tertialrapportering p\u00e5 lik linje som for \u00f8konomi og fremdrift. 3. Oppl\u00e6ring av PRINCE2 som metodikk for prosjektledere. Oppl\u00e6ring i metodikken vil gi prosjektlederene en bedre verkt\u00f8ykasse for \u00e5 identifisere, beskrive og f\u00f8lge opp m\u00e5l i gjennomf\u00f8ring av prosjekter. Dette inng\u00e5r som en del av det kontinuerlige forbedringsarbeidet i avdelingen. 4. Kontinuerlig forbedring i innhold i BkKvalitet: prosesskart, rutinebeskrivelser, kravformuleringer og maler blir kontinuerlig evaluert og forbedret. Status 1. Utf\u00f8rt 2. Planlagt 3. Kurs er planlagt april 2023 6 4. P\u00e5g\u00e5r Anbefaling fra Deloitte Ansvarlig 8. Etablerer system og rutiner for \u00e5 sikre erfaringsoverf\u00f8ring fra Bymilj\u00f8etaten, gjennomf\u00f8rte prosjekter til p\u00e5g\u00e5ende og nye prosjekter ved Gjennomf\u00f8ringsavdelingen avfallsdeponier. Tiltak 1. Tydeliggj\u00f8ring av krav til erfaringsoverf\u00f8ring i gjennomf\u00f8ringsmodellen for investeringsprosjektet \uf0e8 I gjennomf\u00f8ringsmodellen foreligger det en prosjekth\u00e5ndbok sjekkliste som skal hjelpe prosjektleder \u00e5 f\u00f8lge opp at krav og vurderinger tilknyttet prosjektets fase er utf\u00f8rt. Som et siste sjekkpunkt p\u00e5 hver fase, er det lagt til at prosjektleder skal l\u00f8pende formidle positive og negative erfaringer i seksjons- og avdelingsm\u00f8ter. 2. Oppl\u00e6ring av PRINCE2 som metodikk for prosjektledere. Rutiner for erfaringsoverf\u00f8ring vil v\u00e6re en del av oppl\u00e6ringen som gis. 3. Kontinuerlig forbedring i innhold i BkKvalitet: prosesskart, rutinebeskrivelser, kravformuleringer og maler blir kontinuerlig evaluert og forbedret. Status 1. Utf\u00f8rt 2. Kurs er planlagt april 2023 3. P\u00e5g\u00e5r Anbefaling fra Deloitte Ansvarlig 9. Inkluderer informasjon om avfallsdeponiene ved revisjon av Bymilj\u00f8etaten, Natur- og kommuneplanen, Gr\u00f8nn strategi og andre planer der det er relevant, milj\u00f8forvaltningsseksjonen og eventuelle implikasjoner deponiene har for disse planene. Tiltak Inkludere informasjon om avfallsdeponier i planer og strategier Status De nedlagte, kommunale avfallsdeponiene er blant annet inkludert i \u00abGr\u00f8nn strategi\u00bb og indirekte i andre, overordnede planer. Dette er et kontinuerlig arbeid som vil oppfylles over tid, men gj\u00f8res i aktuelle planprosesser. Sekretariatets vurdering Sekretariatet vurderer at alle anbefalingene n\u00e5 er besvart, og at saken b\u00f8r oversendes til bystyret. For anbefalingene 1-4 og 7-9, vurderer sekretariatet at byr\u00e5det har opprettet nye og bedre prosedyrer som skal ivareta at anbefalingene blir oppfylt. N\u00e5r det gjelder sp\u00f8rsm\u00e5let om feil i fastsettelse av renovasjonsgebyret, konstaterer vi at byr\u00e5det ikke er enig med synet p\u00e5 tolkingen av gjeldende rett slik det er uttrykt av Deloitte, Milj\u00f8direktoratet og Klima- og milj\u00f8departementet. Byr\u00e5dsavdelingen har derfor sendt en henvendelse til Kommunal- og distriksdepartementet, som ansvarlig departement for selvkostregelverket. Sekretariatet anbefaler derfor at kontrollutvalget ber om en ny tilbakemelding n\u00e5r byr\u00e5det har mottatt svar fra departementet, senest innen utgangen av januar 2025. Vi vurderer det som positivt at byr\u00e5det gir uttrykk for at de vil f\u00f8lge opp saken i en egen sak til bystyret dersom det blir konkludert med at det har skjedd feil ved fastsettelsen av renovasjonsgebyret. Forslag til vedtak: 1. Kontrollutvalget tar tilbakemeldingen og presentasjonen fra byr\u00e5d for byutvikling om oppf\u00f8lging av rapporten \u00abForvaltningsrevisjon av forvaltning av nedlagte, kommunale avfallsdeponi\u00bb, til forel\u00f8pig orientering. 7 2. Kontrollutvalget ber om en oppdatert tilbakemelding fra byr\u00e5det p\u00e5 revisors anbefalinger punkt 5 og 6, innen utgangen av januar 2025. 3. Kontrollutvalget sender saken til bystyret til orientering. Forslag til innstilling: Bystyret tar tilbakemeldingen fra byr\u00e5d for byutvikling om oppf\u00f8lging av rapporten \u00abForvaltningsrevisjon av forvaltning av nedlagte, kommunale avfallsdeponi\u00bb, til orientering. Dato: 23. september 2024 Eli M. Velle - Leder Dokumentet er godkjent elektronisk. Vedlegg: Vedlegg 1: Tilbakemelding til kontrollutvalget om oppf\u00f8lging av forvaltningsrevisjon av nedlagte, kommunale avfallsdeponier, datert 6. september 2024, fra byr\u00e5d Christine Kahrs Vedlegg 2: Oppf\u00f8lging av forvaltningsrevisjon av forvaltning av nedlagte, kommunale avfallsdeponi - byr\u00e5dets rapportering til kontrollutvalget, datert 26. april 2023 fra byr\u00e5d Ingrid Neergaard Fjeldstad Vedlegg 3: Saksframlegg til kontrollutvalget datert 7. juni 2023 Vedlegg 4: Brev fra Milj\u00f8direktoratet til Bergen kommune datert 11.02.2023 Vedlegg 5: Brev fra byr\u00e5d for klima, milj\u00f8 og byutvikling Ingrid Neergaard Fjeldstad til Klima- og milj\u00f8departementet datert 17.02.2023 Vedlegg 6: Brev fra Milj\u00f8direktoratet til Bergen kommune datert 29.06.2023 Vedlegg 7: Brev fra Klima- og milj\u00f8departementet til Bergen kommune datert 16.02.2024 Vedlegg 8: Brev fra byr\u00e5d for byutvikling Christine Kahrs til kontrollutvalget datert 31. mai 2024 Vedlegg 9: Brev fra byr\u00e5d for byutvikling Christine Kahrs til kommunal- og distriktsdepartementet datert 31. mai 2024 8 "
}