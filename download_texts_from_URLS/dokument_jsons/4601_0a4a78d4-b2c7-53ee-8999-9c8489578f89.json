{
  "dokument_id": "0a4a78d4-b2c7-53ee-8999-9c8489578f89",
  "doc_type": "case_minutes",
  "kommune": 4601,
  "tittel": "Saksprotokoll UMBY, 15052025, Sak 126/25, \u00c5rstad, gnr. 162, bnr. 462, Edvard Griegs vei 27 C. Klage over avslag p\u00e5 s\u00f8knad om oppf\u00f8ring av sykkelbod",
  "url": "https://bergen.kommune.no/politikere-utvalg/api/fil/bk360/12693490/Innstilling-vedtak-Arstad-gnr-162-bnr-462-Edvard-Griegs-vei-27-C-Klage-over-avslag-pa-soknad-om-oppforing-av-sykkelbod",
  "tekst": "\u00c5rstad, gnr. 162, bnr. 462, Edvard Griegs vei 27 C. Klage over avslag p\u00e5 s\u00f8knad om oppf\u00f8ring av sykkelbod Utvalg for milj\u00f8 og byutvikling behandlet saken i m\u00f8tet 15.05.2025 sak 126/25 og fattet f\u00f8lgende vedtak: 1. Med hjemmel i forvaltningslovens \u00a7 33 oppheves plan- og bygningetatens vedtak av 09.10.2024 i sak BYGG-2024/14650 2. Med hjemmel i plan- og bygningslovens \u00a7 20-1 a), jfr. \u00a7 20-2, \u00a720-4 og \u00a7 21-4, f\u00f8rste avsnitt innvilges s\u00f8knad om oppf\u00f8ring av sykkelbod. 3. Fagetaten utsteder formell underretning om vedtaket i tr\u00e5d med forvaltningslovens og plan- og bygningslovens regler. Begrunnelse for UMBYs vedtak: Saken gjelder s\u00f8knad om etablering av en mindre sykkelbod i forhagen p\u00e5 tiltakshavereiendommen, samt relatert tilpassning av utenomhusareal for \u00e5 sikre lett tilkomst inn i boden. I PBEs vedtak av 09.10.2024 ble sykkelboden avsl\u00e5tt med hjemmel i pbl. \u00a7 29-2, som fastsetter at ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. I PBEs avslag var det ogs\u00e5 vist til at omr\u00e5det er del av hensynsone for kulturmilj\u00f8, og et representativt uttrykk for hagebyidealet p\u00e5 1920 og 1930 tallet. PBE var ikke imot etablering av en sykkelbod p\u00e5 eiendommen, men mente denne kunne plasseres i bakhagen. I avslaget heter det: \" Omr\u00e5det karakteriseres av \u00e5 ha v\u00e6rt del av den tidlige utbyggingen utenfor bykjernen, med hovedtyngde fra 1920- og 1930-tallet. Omr\u00e5det viser utvikling fra byn\u00e6rt jordbruksland til urban utbygging i forbindelse med kommunesammensl\u00e5ing i 1915. Omr\u00e5det best\u00e5r av helhetlig utbygde delomr\u00e5der som hver for seg fremst\u00e5r som enhetlige med tydelig struktur. Bygningsmilj\u00f8ene er en blanding av sosial boligbygging, hageby og villa. Arkitektur og typologi innenfor sonen er typisk for mellomkrigstiden, planlagt etter tydelige reguleringsidealer for sin tid.\" UMBY har befart eiendommen, og f\u00e5tt muligheten til \u00e5 gj\u00f8re seg kjent med de stedlige forhold. Tiltaket har v\u00e6rt nabovarslet - men ingen naboer har fremmet uttalelse. Etter UMBYs oppfatning er det relevant og riktig \u00e5 tillegge hensynet til bevaring av den enhetlige fasaderekken betydelig vekt. P\u00e5 den andre siden er det ingen tvil om at det er mest praktisk \u00e5 ha sykkelboden i forhagen, heller enn i bakhagen. UMBY mener ogs\u00e5 at kommunen b\u00f8r legge til rette for bruk av sykkel, herunder trygg og brukervennlig oppbevaring av sykkel. Dessuten vil det ogs\u00e5 kreve mye tilrettelegging og arealbruk \u00e5 etablere en sykkelbod i bakhagen. Det er bakhagen som er det uteareal som boligen har til benyttelse. Dette fikk UMBY godt inntrykk av under befaringen. \u00c5 redusere dette flotte hagearealet, som er er det areal som hustandsmedlemmene kan benytte til lek og rekreasjon, vil etter UMBYs oppfatning v\u00e6re mer inngripende i forhold til stedets hagebyideal - enn \u00e5 legge beslag p\u00e5 forhagen som i liten grad har praktisk nytte. I tillegg vektlegger UMBY at utforming og dimensjonering p\u00e5 hageboden ivaretar fasadeuttrykket, b\u00e5de for denne boligen og for fasaderekken som helhet, p\u00e5 en god m\u00e5te. Med grunnlag i det ovennevnte er det UMBYs oppfatning at tiltaket er prosjektert og oms\u00f8kt slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering, jfr. pbl. \u00a7 29-2. Tiltaket er unntatt fra plankrav, jfr. KPA \u00a7 3.2.1. UMBY samtykker ogs\u00e5 til plassering n\u00e6rmere enn 4-meter fra nabogrense, under henvisning til at dette er et mindre frittst\u00e5ende tiltak, jfr pbl. \u00a7 29-4, 3. ledd b). Tiltaket anses ikke \u00e5 ha vesentlige konsekvenser for verken brannsikkerhet eller lys og luft mellom eiendommene. Det er heller ingen naboinnsigelser. Tiltaket er ellers i samsvar med lov, forskrift og plan, og skal f\u00f8lgelig innvilges byggetillatelse, jfr. pbl. \u00a7 21-4, f\u00f8rste ledd. Fagetaten utsteder underretning om vedtak i tr\u00e5d med forvaltningslovens og plan- og bygningslovens bestemmelser. Utvalg for milj\u00f8 og byutviklings behandling F\u00f8lgende representanter tok ordet: Lise H\u00e6reid Rams\u00f8y (H), Trond Tystad (BL), Reidar Staalesen (A), Lillian Blom (SV). Forslag fremsatt i utvalget: Lise H\u00e6reid Rams\u00f8y (H) fremsatte p\u00e5 vegne av H, A, FrP og INP f\u00f8lgende alternative forslag: 1. Med hjemmel i forvaltningslovens \u00a7 33 oppheves plan- og bygningetatens vedtak av 09.10.2024 i sak BYGG-2024/14650 2. Med hjemmel i plan- og bygningslovens \u00a7 20-1 a), jfr. \u00a7 20-2, \u00a720-4 og \u00a7 21-4, f\u00f8rste avsnitt innvilges s\u00f8knad om oppf\u00f8ring av sykkelbod. 3. Fagetaten utsteder formell underretning om vedtaket i tr\u00e5d med forvaltningslovens og plan- og bygningslovens regler. Begrunnelse for UMBYs vedtak: Saken gjelder s\u00f8knad om etablering av en mindre sykkelbod i forhagen p\u00e5 tiltakshavereiendommen, samt relatert tilpassning av utenomhusareal for \u00e5 sikre lett tilkomst inn i boden. I PBEs vedtak av 09.10.2024 ble sykkelboden avsl\u00e5tt med hjemmel i pbl. \u00a7 29-2, som fastsetter at ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. I PBEs avslag var det ogs\u00e5 vist til at omr\u00e5det er del av hensynsone for kulturmilj\u00f8, og et representativt uttrykk for hagebyidealet p\u00e5 1920 og 1930 tallet. PBE var ikke imot etablering av en sykkelbod p\u00e5 eiendommen, men mente denne kunne plasseres i bakhagen. I avslaget heter det: 2 \" Omr\u00e5det karakteriseres av \u00e5 ha v\u00e6rt del av den tidlige utbyggingen utenfor bykjernen, med hovedtyngde fra 1920- og 1930-tallet. Omr\u00e5det viser utvikling fra byn\u00e6rt jordbruksland til urban utbygging i forbindelse med kommunesammensl\u00e5ing i 1915. Omr\u00e5det best\u00e5r av helhetlig utbygde delomr\u00e5der som hver for seg fremst\u00e5r som enhetlige med tydelig struktur. Bygningsmilj\u00f8ene er en blanding av sosial boligbygging, hageby og villa. Arkitektur og typologi innenfor sonen er typisk for mellomkrigstiden, planlagt etter tydelige reguleringsidealer for sin tid.\" UMBY har befart eiendommen, og f\u00e5tt muligheten til \u00e5 gj\u00f8re seg kjent med de stedlige forhold. Tiltaket har v\u00e6rt nabovarslet - men ingen naboer har fremmet uttalelse. Etter UMBYs oppfatning er det relevant og riktig \u00e5 tillegge hensynet til bevaring av den enhetlige fasaderekken betydelig vekt. P\u00e5 den andre siden er det ingen tvil om at det er mest praktisk \u00e5 ha sykkelboden i forhagen, heller enn i bakhagen. UMBY mener ogs\u00e5 at kommunen b\u00f8r legge til rette for bruk av sykkel, herunder trygg og brukervennlig oppbevaring av sykkel. Dessuten vil det ogs\u00e5 kreve mye tilrettelegging og arealbruk \u00e5 etablere en sykkelbod i bakhagen. Det er bakhagen som er det uteareal som boligen har til benyttelse. Dette fikk UMBY godt inntrykk av under befaringen. \u00c5 redusere dette flotte hagearealet, som er er det areal som hustandsmedlemmene kan benytte til lek og rekreasjon, vil etter UMBYs oppfatning v\u00e6re mer inngripende i forhold til stedets hagebyideal - enn \u00e5 legge beslag p\u00e5 forhagen som i liten grad har praktisk nytte. I tillegg vektlegger UMBY at utforming og dimensjonering p\u00e5 hageboden ivaretar fasadeuttrykket, b\u00e5de for denne boligen og for fasaderekken som helhet, p\u00e5 en god m\u00e5te. Med grunnlag i det ovennevnte er det UMBYs oppfatning at tiltaket er prosjektert og oms\u00f8kt slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering, jfr. pbl. \u00a7 29-2. Tiltaket er unntatt fra plankrav, jfr. KPA \u00a7 3.2.1. UMBY samtykker ogs\u00e5 til plassering n\u00e6rmere enn 4-meter fra nabogrense, under henvisning til at dette er et mindre frittst\u00e5ende tiltak, jfr pbl. \u00a7 29-4, 3. ledd b). Tiltaket anses ikke \u00e5 ha vesentlige konsekvenser for verken brannsikkerhet eller lys og luft mellom eiendommene. Det er heller ingen naboinnsigelser. Tiltaket er ellers i samsvar med lov, forskrift og plan, og skal f\u00f8lgelig innvilges byggetillatelse, jfr. pbl. \u00a7 21-4, f\u00f8rste ledd. Fagetaten utsteder underretning om vedtak i tr\u00e5d med forvaltningslovens og plan- og bygningslovens bestemmelser. Votering: Alternativt forslag fra H, A, FrP og INP, fremsatt av Lise H\u00e6reid Rams\u00f8y (H), ble vedtatt med 14 stemmer (H, A, FrP, SV, MDG, V, INP). Innstillingen fikk 3 stemmer (BL, R, Sp), og var dermed falt. Utvalg for milj\u00f8 og byutvikling behandlet saken i m\u00f8tet 10.04.2025 sak 109/25 og fattet f\u00f8lgende vedtak: Saken utsettes for felles befaring. 3 Byr\u00e5det behandlet saken i m\u00f8tet 06.03.2025 sak 50/25 Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 09.10.2024 blir halde oppe. Klagen blir ikkje tatt til f\u00f8lgje. 4 "
}