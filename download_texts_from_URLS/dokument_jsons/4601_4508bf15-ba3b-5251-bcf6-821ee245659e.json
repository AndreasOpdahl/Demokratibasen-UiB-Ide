{
  "dokument_id": "4508bf15-ba3b-5251-bcf6-821ee245659e",
  "doc_type": "case_attachment",
  "kommune": 4601,
  "tittel": " Forh\u00e5ndsuttalelse fra Bergen Vann for privat VA-anlegg",
  "url": "https://bergen.kommune.no/politikere-utvalg/api/fil/bk360/12334177/-Forhandsuttalelse-fra-Bergen-Vann-for-privat-VA-anlegg",
  "tekst": " Bergen Vann LARSEN OG SOLHEIM AS V\u00e5r referanse: 2020/45807-8 \u00d8vre Kr\u00e5kenes 17 Saksbehandler: Sigmund Skibenes 5152 B\u00d8NES Dato: 28. september 2022 Deres ref.: Helge Larsen Forh\u00e5ndsuttalelse fra Bergen Vann for privat VA-anlegg Gnr 216 bnr 1087 Furubotn Tiltak : Nybygg (2 boenheter) R\u00f8rteknisk anlegg : Stikkledninger for vann og spillvann, overvannsanlegg, plugging av vannledning Tiltakshaver : Dag Fosse Ansvarlig s\u00f8ker : Larsen og Solheim AS Ansvarlig PRO/UTF for det r\u00f8rtekniske anlegget: L\u00f8land VVS AS Vi viser til s\u00f8knad om forh\u00e5ndsuttalelse for privat VA-anlegg, mottatt komplett den 19. september 2022. Opplysning om statisk trykkh\u00f8yde p\u00e5 det kommunale vannledningsnett i omr\u00e5det: - Statisk trykkh\u00f8yde p\u00e5 kommunalt vannledningsnett i omr\u00e5det er normalt maks 70 moh. Tiltak som oms\u00f8kt, innvilges p\u00e5 f\u00f8lgende vilk\u00e5r: Spesielle akseptkriterier: * Det kan ikke p\u00e5regnes \u00e5 f\u00e5 midlertidig brukstillatelse/ferdigattest fra bygningsmyndigheten f\u00f8r den tekniske sluttdokumentasjonen (se generelle akseptkriterier) er innsendt og godkjent av Bergen Vann. Uttalelse vedr\u00f8rende godkjenning av teknisk sluttdokumentasjon skal vedlegges s\u00f8knad om ferdigattest til bygningsmyndigheten. * Vannstand i lavest monterte vannl\u00e5s, innvendige kummer og tanker m\u00e5 ligge minst 900 mm h\u00f8yere enn innvendig topp hovedledning m\u00e5lt i stikkledningens forgreningspunkt p\u00e5 hovedledningen. * Maks. tillatt trykk etter innvendig hovedstengeventil skal ikke overstige 6 bar. Ved h\u00f8yere trykk m\u00e5 innvendig reduksjonsventil monteres. * Blir eiendommene (husene) delt slik at hver part f\u00e5r eget bruksnummer m\u00e5 det innsendes hertil tinglyst erkl\u00e6ring vedr\u00f8rende drift og vedlikehold av private fellesledninger og vedr\u00f8rende ledninger over annen manns grunn. * Utvendig hovedstengeventil: Utvendig hovedstengeventil skal monteres s\u00e5 n\u00e6r hovedledning som mulig, men ikke i kj\u00f8rebane. Ved \u00e5pen bebyggelse skal stengeventiler plasseres like innenfor tomtegrensen. Postadresse: Telefon: 55566000 Postboks 7700, 5020 BERGEN E-post: vann.avlop@bergen.kommune.no Kontoradresse: Internett: www.bergen.kommune.no Fj\u00f8sangerveien 68 * Stake og spylepunkt- spillvannsledning: Det skal alltid v\u00e6re minimum et stakepunkt p\u00e5 stikkledningen. Maks avstand mellom stakekummene skal v\u00e6re 40 m, men maks 20 m til f\u00f8rste kum etter forgrening p\u00e5 hovedledning. Det skal ogs\u00e5 monteres stakekummer ved vinkelendringer p\u00e5 til sammen 90 grader eller mer. * Vedr\u00f8rende ny vannledning: Ny vannledning skal betjene 3 eiendommer med totalt 5 boenheter. Det anbefales derfor \u00e5 \u00f8ke dimensjon fra \u00f832 til \u00f840 mm. * Ledninger som settes ut av drift: N\u00e5r eksisterende ledninger som er tilknyttet off. ledning settes ut av drift, skal det plugges p\u00e5 hovedledningen, eventuelt i n\u00e6rmeste forgreningspunkt p\u00e5 privat ledning. Vedlagt sluttdokumentasjonen skal det innsendes m\u00e5lsatt skisse over pluggepunktet samt bildedokumentasjon som viser at ledningen er plugget. Plugging direkte p\u00e5 offentlige ledninger skal utf\u00f8res av Bergen Vann etter rekvirering p\u00e5 eget skjema til Bergen Vann (bestillingsskjema). * Overvann, drensvann og grunnvann fra eiendommen tillates ikke tilknyttet kommunalt ledningsnett. * Overvann: Overvannsproblematikken skal l\u00f8ses ved lokal overvannsh\u00e5ndtering, jfr. Kommunedelplan for overvann, VA-norm for Bergen kommune: \u00abRetningslinjer for overvannsh\u00e5ndtering i Bergen kommune\u00bb, samt \u00abVeiledning i klimatilpasset overvannsh\u00e5ndtering\u00bb (Norsk vann rapport 162/2008) og bestemmelser i TEK17. Det skal settes ned et fordr\u00f8yningsmagasin med kapasitet minimum 1,7 m3 iht. innsendt plan for overvannsh\u00e5ndtering. Videre m\u00e5 en ta hensyn til at eiendommen har avrenning mot nord, og da s\u00e6rlig eiendommen gbnr. 216/564. Tiltaket skal ikke medf\u00f8re \u00f8kt avrenning mot eiendommer nedstr\u00f8ms. * Gravetillatelse i offentlig veg Planlagt ledningstrase krysser kommunal vei. Det skal det innhentes gravetillatelse fra Bergen kommune ved Bymilj\u00f8etaten f\u00f8r tiltaket settes i gang. Vannledning i offentlig veg skal legges i trekker\u00f8r. * Dersom det oppst\u00e5r skader p\u00e5 private ledninger som f\u00f8lge av at ledninger ligger grunt i offentlig vei, skal kostnadene vedr\u00f8rende utskiftning og reparasjon dekkes av eier av det private ledningsanlegget. Generelle akseptkriterier: * Det fremmes s\u00f8knad til bygningsmyndigheten i henhold til kravene for s\u00f8knadspliktige tiltak i plan- og bygningsloven (pbl.). * Tilknytning direkte p\u00e5 offentlige ledninger, stenging, plugging mm. skal utf\u00f8res av Bergen Vann etter rekvirering p\u00e5 eget skjema til Bergen Vann (bestillingsskjema). * I tillegg til plan- og bygningsloven og dens forskrifter, skal tiltaket ogs\u00e5 dekke kravene i VA-norm og sanit\u00e6rreglementet for Bergen kommune. Videre m\u00e5 leveringsbetingelser og \u00f8vrige bestemmelser for abonnenter tilknyttet kommunens VA-nett aksepteres. Side 2 av 4 * Ved st\u00f8rre avvik fra planer innsendt i forbindelse med s\u00f8knad om forh\u00e5ndsuttalelse skal reviderte planer innsendes til Bergen Vann for godkjennelse f\u00f8r utf\u00f8relse. Bergen Vann kan da stille nye akseptkriterier. * Det forutsettes at tiltakshaver har sikret seg n\u00f8dvendige rettigheter/erkl\u00e6ringer for ledningsgrunn over annen eiendom, og for tilknytning og vedlikehold av private fellesledninger. * Det forutsettes at ansvarlig foretak har foretatt en faglig vurdering av eksisterende private fellesledninger og funnet b\u00e5de kvalitet og kapasitet tilfredsstillende for den \u00f8kte belastning for\u00e5rsaket av den prosjekterte stikkledningen. * Lokal overvannsh\u00e5ndtering m\u00e5 utf\u00f8res slik at det ikke f\u00f8rer til ulempe eller skade for andre eiendommer. * Det forutsettes at ansvarlig kontrollerende b\u00e5de for prosjektering og utf\u00f8relse er kjent med sitt ansvar etter plan- og bygningsloven og dens forskrifter, og at foretaket ved hjelp av sitt kontrollsystem og rutiner sikrer at ogs\u00e5 gjeldende tekniske bestemmelser blir fulgt. * Bergen Vann har ikke gjennomg\u00e5tt de tekniske planer i detalj, og om det senere oppdages feil eller mangler med tiltaket, vil det bli forlangt retting eller komplettering. Tekniske avvik fra VA-norm eller Sanit\u00e6rreglement tillates kun etter skriftlig s\u00f8knad om dispensasjon. * Engangsgebyr skal betales iht. \u00a7 7 i \"Forskrift om vann- og avl\u00f8psgebyrer i Bergen kommune\u201d vedtatt 09.08.2015. (Dette er ogs\u00e5 \u00e5 anse som forh\u00e5ndsvarsling iht. fvl. \u00a716). * \u00c5rsgebyr skal betales iht. \u00a78 i \"Forskrift for vann- og avl\u00f8psgebyrer i Bergen kommune\u201d vedtatt 09.08.2015 (dette er ogs\u00e5 \u00e5 anse som forh\u00e5ndsvarsling iht. fvl. \u00a716). * Teknisk sluttdokumentasjon skal innsendes Bergen Vann n\u00e5r tiltaket er utf\u00f8rt, og skal normalt omfatte: - Elektronisk skjema for sluttdokumentasjon. - Opplysninger om saksnummer for byggesaken. - Dokumentasjon p\u00e5 tiltakets endelige plassering p\u00e5 en av to m\u00e5ter: \uf0b7 Innm\u00e5lte koordinatverdier: - Data sendes digitalt i SOSI-format sammen med koordinatliste, situasjonskart som bygget og profiltegning. \uf0b7 Korrekt inntegning p\u00e5 VA-ledningskart (M=1:250/1:500): - Situasjonskart som bygget skal vise nye ledninger med installasjoner fra veggliv til tilknytningspunkt p\u00e5 offentlig ledning, eksisterende ledninger, stoppekran, tilknytningspunkt, kummer, bend, fettutskiller, oljeutskiller m.m. Dimensjon og material p\u00e5 kummer og ledninger skal ogs\u00e5 oppgis. Dersom ledninger eller installasjoner er fjernet eller nedlagt, skal dette fremg\u00e5 av kartet (vis hvor overgang/p\u00e5kobling er mellom nye og eksisterende ledninger). - M\u00e5lsatt skisse over utvendig stoppekran og kum m\u00e5lt fra veggliv/grunnmur (kryssm\u00e5lt med m\u00e5leb\u00e5nd). - M\u00e5lsatt skisse over tilknytningspunkt p\u00e5 offentlig vann- og spillvannsnett. - M\u00e5lsatt lengdeprofil for stikkledninger og fellesledninger, med kumbunn og -topp riktig h\u00f8ydesatt. Lengdeprofilen skal angi dimensjoner og materiale p\u00e5 ledninger og kummer og terrengh\u00f8yde. - Drift- og vedlikeholdsinstruks for overvannsanlegget. - Dokumentasjon p\u00e5 at det er montert skilt som viser stengeventilen sin beliggenhet (foto kan brukes). Side 3 av 4 For \u00f8vrig kan vi opplyse: * Forh\u00e5ndsuttalelse fra Bergen Vann gjelder i 3 \u00e5r fra utstedelsesdato. Dersom fristen er utg\u00e5tt skal det innsendes ny komplett s\u00f8knad. Kopi av forh\u00e5ndsuttalelse med akseptkriterier m\u00e5 vedlegges n\u00e5r s\u00f8knad om tiltak sendes til bygningsmyndigheten for behandling etter plan- og bygningsloven. V\u00e6r vennlig \u00e5 henvise til sak 2020/45807 ved korrespondanse i denne saken (for eksempel ved innsendelse av supplerende dokumentasjon, reviderte planer, sluttdokumentasjon osv.). Med hilsen Bergen Vann Solveig Hovland - Fagansvarlig Sigmund Skibenes - Saksbehandler Dokumentet er godkjent elektronisk. Kopi til: BV \u00d8konomi og virksomhetsstyring (Arbeidssted) - Nora Breistein Knudsen, BV \u00d8konomi og virksomhetsstyring (Arbeidssted) - Gro-Helen Valestrand Side 4 av 4 "
}