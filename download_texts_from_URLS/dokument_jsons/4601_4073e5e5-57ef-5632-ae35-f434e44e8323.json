{
  "dokument_id": "4073e5e5-57ef-5632-ae35-f434e44e8323",
  "doc_type": "case_attachment",
  "kommune": 4601,
  "tittel": "Framforhandlet utbyggingsavtale Mindemyren, Minde all\u00e9 35",
  "url": "https://bergen.kommune.no/politikere-utvalg/api/fil/bk360/11279667/Framforhandlet-utbyggingsavtale-Mindemyren-Minde-all-35",
  "tekst": "Mindemyren S14 - Utbyggingsavtale for deler av Minde all\u00e9 35 Dokumentet er signert digitalt av f\u00f8lgende undertegnere: \u2022 NILS MAGNE SLINDE, signert 26.09.2024 med ID-Porten: BankID \u2022 CHRISTINE FLATAKER JOHANNESSEN, signert 26.09.2024 med ID-Porten: BankID \u2022 DINA JOHANNE LEFDAL, signert 26.09.2024 med ID-Porten: BankID Det signerte dokumentet innholder \u2022 En forside med informasjon om signaturene \u2022 Alle originaldokumenter med signaturer p\u00e5 hver side \u2022 Digitale signaturer Dokumentet er forseglet av Posten Norge Signeringen er gjort med digital signering levert av Posten Norge AS. Posten garanterer for autentisiteten og forseglingen av dette dokumentet. Slik ser du at signaturene er gyldig Hvis du \u00e5pner dette dokumentet i Adobe Reader, skal det st\u00e5 \u00f8verst at dokumentet er sertifisert av Posten Norge AS. Dette garanterer at innholdet i dokumentet ikke er endret etter signering. - Saksnr. BK: 2024/03502-2 Plannr: 61140000 Gnr./bnr. 159/53 Mindemyren S14 - Utbyggingsavtale for deler av Minde all\u00e9 35 - Avtalen gjelder deler av felt S14 i omr\u00e5deplan for Mindemyren Utbygger: Frydenb\u00f8 Minde AS Dokumentet er signert digitalt av: Forseglet av \u2022 NILS MAGNE SLINDE, 26.09.2024 \u2022 CHRISTINE FLATAKER JOHANNESSEN, 26.09.2024 \u2022 DINA JOHANNE LEFDAL, 26.09.2024 Posten Norge 1 PARTER Denne utbyggingsavtalen gjelder mellom 1. Frydenb\u00f8 Minde AS, org. nr. 976 006 895 (\u00abUtbygger\u00bb), 2. Bergen kommune, org. nr. 964 338 531, v/ Byr\u00e5det (\u00abBK)\u00bb, 3. Vestland fylkeskommune, org. nr. 821 311 632 (\u00abVLFK\u00bb), og 4. Statens Vegvesen, org. nr. 971 032 081 (\u00abSVV\u00bb). 2 HJEMMEL Denne utbyggingsavtalen inng\u00e5s med hjemmel i plan- og bygningsloven (pbl) kapittel 17 vedr\u00f8rende utbyggingsavtaler, samt Bergen bystyres vedtak i sak 206/19 den 20.6.2019 om overordnede prinsipper for bruk av utbyggingsavtaler i Bergen kommune, jf. pbl \u00a7 17-2. 3 BAKGRUNN OG FORUTSETNINGER Transformasjon og fortetting av n\u00e6ringsomr\u00e5det Mindemyren ble vedtatt av bystyret 23.4.2014, i sak 97-14, da omr\u00e5dereguleringsplan med planid. 61140000 (\u00abOmr\u00e5deplanen\u00bb) ble godkjent. Omr\u00e5deplanen forutsetter omfattende opparbeidelse og oppgradering av regulert offentlig teknisk og bl\u00e5gr\u00f8nn infrastruktur. Av hovedgrepene nevnes flere nye offentlige torg, \u00e5pning av kanal, bedre samferdselsanlegg for alle trafikantgrupper og satsing p\u00e5 bl\u00e5gr\u00f8nne strukturer. Infrastrukturtiltakene omtalt over er fastsatt som felles rekkef\u00f8lgekrav, som m\u00e5 v\u00e6re opparbeidet f\u00f8r det kan gis igangsettingstillatelse for n\u00e6rmere definerte tiltak innenfor aktuelle bebyggelsesform\u00e5l. Alternativ \u00e5pner Omr\u00e5deplanen for at tiltakshavere/grunneiere kan inng\u00e5 utbyggingsavtaler for \u00e5 innfri nevnte rekkef\u00f8lgekrav. De nevnte rekkef\u00f8lgekravene er omfattende og realisering av disse krever utstrakt planlegging, samhandling, koordinering og finansiering, blant annet fordi en rekke private og offentlige interesser og akt\u00f8rer er ber\u00f8rt eller involvert. Utbyggingsavtalene p\u00e5 Mindemyren fordeler og avklarer roller og ansvar hva gjelder gjennomf\u00f8ringen av de felles rekkef\u00f8lgekravene, etter hvert som utbyggere i omr\u00e5det \u00f8nsker \u00e5 realisere sine utbyggingsprosjekter. Inng\u00e5else av utbyggingsavtaler medvirker i s\u00e5 m\u00e5te til en \u00f8nsket og raskere utvikling av omr\u00e5det, ved \u00e5 muliggj\u00f8re at bebyggelsesomr\u00e5det kan bygges ut og tas i bruk i p\u00e5vente av de ulike og komplekse forutsetningene for \u00e5 kunne realisere de respektive infrastrukturtiltakene. Utbyggingsavtalen inng\u00e5s etter initiativ fra Utbygger. Side 2 av 11 Dokumentet er signert digitalt av: Forseglet av \u2022 NILS MAGNE SLINDE, 26.09.2024 \u2022 CHRISTINE FLATAKER JOHANNESSEN, 26.09.2024 \u2022 DINA JOHANNE LEFDAL, 26.09.2024 Posten Norge 4 GEOGRAFISK OMR\u00c5DE Utbyggingsavtalen gjelder tiltak p\u00e5 Utbyggers eksisterende bygg p\u00e5 eiendommen gnr. 159, bnr. 53, med adresse Minde all\u00e9 35. Eiendommen utgj\u00f8r deler av felt S14 i Omr\u00e5deplanen, og er innrammet av r\u00f8de streker i kartutsnittet under: 5 FORM\u00c5L Utbyggingsavtalens form\u00e5l er \u00e5 bidra til realisering av gjenst\u00e5ende felles offentlig infrastruktur, i tr\u00e5d med forutsetningene i Omr\u00e5deplanen, slik at Utbyggers aktuelle tiltak oppfyller rekkef\u00f8lgekrav for igangsetting av tiltak. I tillegg har utbyggingsavtalen til form\u00e5l \u00e5 regulere partens ansvar for finansiering og realisering av infrastrukturen. 6 REKKEF\u00d8LGEKRAV OMFATTET AV UTBYGGINGSAVTALEN 6.1 Utgangspunkter Utbyggingsavtalen gjelder gjenst\u00e5ende tiltak i rekkef\u00f8lgebestemmelse i Omr\u00e5deplanens \u00a7 3.1. Rekkef\u00f8lgekravet omhandler regulert offentlig, felles infrastruktur innenfor Omr\u00e5deplanen, som \u00abm\u00e5 v\u00e6re sikret opparbeidet eller opparbeidet\u00bb f\u00f8r det kan gis igangsettingstillatelse (\u00abIG\u00bb) for \u00abtiltak etter plan- og bygningslovens \u00a7 20 \u2013 1, 1.ledd, a, b, d og j\u00bb. Ved \u00e5 inng\u00e5 og innfri forpliktelsene i denne avtalen oppfyller Utbygger alternativet \u00absikret opparbeidet\u00bb, jf. bestemmelse i Omr\u00e5deplanens \u00a7 3.2. Side 3 av 11 Dokumentet er signert digitalt av: Forseglet av \u2022 NILS MAGNE SLINDE, 26.09.2024 \u2022 CHRISTINE FLATAKER JOHANNESSEN, 26.09.2024 \u2022 DINA JOHANNE LEFDAL, 26.09.2024 Posten Norge F\u00f8lgende felles infrastruktur (\u00abInfrastrukturtiltakene\u00bb) er omfattet av avtalen: - Veg (2010) - Kj\u00f8reveg (2011) - Fortau (2012) - Torg (2013) - Gatetun (2014) - Gang-/ sykkelveg (2015) - Gangveg/gangareal/g\u00e5gate (2016) - Sykkelveg/-felt (2017) - Annen veggrunn \u2013 tekniske anlegg (2018) - Annen veggrunn \u2013 Gr\u00f8ntareal (2019) - Holdeplass/Plattform (2025) - Kollektivnett (2060) - Kollektivholdeplass (2073) - Friomr\u00e5de (3040) - Park (3050) - Naturomr\u00e5de i sj\u00f8 og vassdrag (6610) (NS2-NS13 kanal) - Gangbro (bestemmelsesomr\u00e5de 8.2.5 og 8.2.8) - Kombinerte form\u00e5l for samferdsel eller tekniske infrastrukturtras\u00e8er (2800) N\u00f8dvendig omlegging av kabel- og ledningsnett tilknyttet Infrastrukturtilakene omfattes ogs\u00e5, hvor disse er n\u00f8dvendig for Infrastrukturtiltakenes funksjonalitet \u2013 eksempelvis overvanns- og belysningsanlegg. Unntak gjelder hvor kabel-/ledningseier selv m\u00e5 bes\u00f8rge flytting. 6.2 S\u00e6rlig om rekkef\u00f8lgekrav relatert til Utbyggers tiltak Avtalen gjelder Utbyggers oms\u00f8kte tiltak p\u00e5 eksisterende bygg innenfor deler av Minde all\u00e9 35, og konkret f\u00f8lgende oms\u00f8kte tiltak: Saksnr. Plan- og Tiltakstype Referanse oms\u00f8kt bygningsetaten tiltak BYGG-2023/16441 Pbl. \u00a7 20-1 bokstav d Signo Dokken BYGG-2024/11633 Pbl. \u00a7 20-1 bokstav d Godt Br\u00f8d BYGG-2024/12982 Pbl. \u00a7 20-1 bokstav d Storcash Byggesakene er i prosess, med uavklart utfall. Utbyggers oppfatning er at det ikke er grunnlag for \u00e5 gj\u00f8re gjeldende rekkef\u00f8lgebestemmelsen i Omr\u00e5deplanens \u00a7 3.1. Utbygger har gjort dette gjeldende i byggesakene, her under formelt bedt om dispensasjon. Utbygger \u00f8nsker likevel \u00e5 inng\u00e5 utbyggingsavtalen, for \u00e5 kunne realisere oms\u00f8kte tiltak uavhengig av resultatet i p\u00e5g\u00e5ende byggesaker og eventuelle etterf\u00f8lgende prosesser for avklaring, jf. pkt. 16. 6.3 Endringer Utbyggingsavtalen inng\u00e5s med den forutsetning at Infrastrukturtiltakene omfattet av avtalen, jf. pkt. 6.1, ikke er detaljprosjektert i forbindelse med utarbeidelsen og godkjenningen av Omr\u00e5deplanen. Det er derfor p\u00e5regnelig at videre arbeid med Infrastrukturtiltakene vil kunne Side 4 av 11 Dokumentet er signert digitalt av: Forseglet av \u2022 NILS MAGNE SLINDE, 26.09.2024 \u2022 CHRISTINE FLATAKER JOHANNESSEN, 26.09.2024 \u2022 DINA JOHANNE LEFDAL, 26.09.2024 Posten Norge avdekke behov for endringer. I s\u00e5 m\u00e5te er Infrastrukturtiltakene utforming mv. ikke \u00e5 anse som endelig avklart ved Omr\u00e5deplanen. I tillegg er Infrastrukturtiltakene omfattet av utbyggingsavtalen omfattende, og vil utvikles og realiseres i etapper og over tid. Infrastrukturtiltakene m\u00e5 sees i en helhetlig sammenheng, ogs\u00e5 hva gjelder omkringliggende eiendommer og utviklingen av disse. Det vises i denne sammenheng til Omr\u00e5deplanens bestemmelse i \u00a7 2.1 med underpunkter, som fastsetter et utgangspunkt om krav om vedtatt detaljreguleringsplan for delomr\u00e5det tiltaket befinner seg i f\u00f8r rammes\u00f8knad kan behandles eller vedtas. Ovennevnte er blant forholdene som kan grunngi et behov for endringer i Infrastrukturtiltakene omfattet av utbyggingsavtalen. Ogs\u00e5 andre omstendigheter kan avdekke og grunngi et endringsbehov. BK, VLFK og SVV kan ensidig foreta n\u00f8dvendige og hensiktsmessige endringer av Infrastrukturtiltakene omfattet av utbyggingsavtalen. Slike endringer har ikke konsekvenser for partenes ytelser etter utbyggingsavtalen og gir ikke grunnlag for misligholdsbef\u00f8yelser. Anleggsbidraget kan ikke uten n\u00e6rmere avtale benyttes til andre tiltak enn det som f\u00f8lger av avtalen. 7 UTBYGGERS PLIKTER ETTER AVTALEN 7.1 Anleggsbidrag 7.1.1 Grunnlaget for beregningen Beregningen av anleggsbidragets st\u00f8rrelse tar utgangspunkt i kostnadsgrunnlaget slik det fremkommer i Bymilj\u00f8etatens beregningsgrunnlag, vedtatt lagt til grunn for videre arbeid med realisering av felles offentlig infrastruktur i Omr\u00e5deplanen, jf. bystyrets vedtak i sak 84/23. Realiseringen av de gjenst\u00e5ende Infrastrukturtiltakene har en estimert samlet kostnad p\u00e5 om lag 1 520 MNOK, ekskl. mva. pr. 4. kvartal 2021. Kostnaden er lagt til grunn \u00e5 bli fordelt mellom offentlige infrastruktureiere og utbyggerne p\u00e5 Mindemyren, hvorav utbyggerne er forutsatt \u00e5 bekoste om lag 1 320 MNOK. Kostnaden ved Infrastrukturtiltakene er fordelt p\u00e5 ansl\u00e5tt utbyggingspotensiale innenfor omr\u00e5dereguleringen; 550 000 m2 BRA. St\u00f8rrelsen p\u00e5 fremtidige anleggsbidrag er fastsatt til kroner 2 400 per m2 BRA, ekskl. mva. per 4. kvartal 2021, jf. bystyrevedtak 84/23 som f\u00f8lger som Vedlegg 1 til avtalen. 7.1.2 \u00d8konomisk omfang Utbygger skal til sammen yte et anleggsbidrag p\u00e5 kroner 15 014 400 (+ indeksregulering) til oppfyllelse av rekkef\u00f8lgekravet omtalt under pkt. 6 for de arealene som Utbyggers tiltak i henhold til pkt. 6.2 gjelder. Anleggsbidraget skal ytes som et kontantbidrag. Utbyggers samlede anleggsbidrag er fastsatt ved \u00e5 multiplisere kostnaden p\u00e5 kroner 2 400 per m2 BRA med Utbyggers oms\u00f8kte tiltak p\u00e5 totalt 6 256 m2 BRA: Side 5 av 11 Dokumentet er signert digitalt av: Forseglet av \u2022 NILS MAGNE SLINDE, 26.09.2024 \u2022 CHRISTINE FLATAKER JOHANNESSEN, 26.09.2024 \u2022 DINA JOHANNE LEFDAL, 26.09.2024 Posten Norge Saksnr. Plan- og bygningsetaten Referanse oms\u00f8kt tiltak m2 BRA Anleggsbidrag NOK BYGG-2023/16441 Signo Dokken 1 135 2 724 000,- BYGG-2024/11633 Godt Br\u00f8d 2 078 4 987 200,- BYGG-2024/12982 Storcash 3 043 7 303 200,- TOTALT 6 256 15 014 400,- Kostnadstallene er oppgitt i 2021-kroner og er eksklusive merverdiavgift. 7.1.3 Endret utnyttelse (BRA) For det tilfellet at Utbyggers tiltak f\u00e5r et endret omfang (m2 BRA) enn lagt til grunn i pkt. 7.1.2, skal anleggsbidragets st\u00f8rrelse justeres tilsvarende endringen i prosjektenes m2 BRA. Utbygger plikter i et slikt tilfelle snarlig \u00e5 gi BK n\u00f8dvendig informasjon om forholdet. BK vil p\u00e5 bakgrunn av mottatt informasjon foreta en justering av anleggsbidraget, jf. pkt. 8.3. Dersom det innenfor gnr. 159, bnr. 53, eller felt S14 for \u00f8vrig, p\u00e5 et senere tidspunkt er \u00f8nske om andre eller ytterligere tiltak som krever oppfyllelse av rekkebestemmelsen utbyggingsavtalen gjelder, og som Utbygger er ansvarlig for, utl\u00f8ser dette som utgangspunkt behov for ny utbyggingsavtale. Utbygger plikter i s\u00e5 fall \u00e5 informere BK om aktuelle tiltak. 7.1.4 Indeksregulering Anleggsbidraget justeres p\u00e5 oppgj\u00f8rstidspunktet etter Statistisk sentralbyr\u00e5s byggekostnadsindeks for veg i dagen, eller senere indeks som avl\u00f8ser denne, med utgangspunkt i indeksen per 4. kvartal 2021. 7.1.5 Fradrag for betalte arealer i fremtidig anleggsbidrag For arealene det betales anleggsbidrag for i henhold til denne avtalen, skal det ikke betales nytt anleggsbidrag for Infrastrukturtiltakene angitt i pkt. 6.1. Dette inneb\u00e6rer at betalt anleggsbidrag kommer til fradrag i beregningsgrunnlaget ved eventuelt nye tiltak p\u00e5 hele eller deler de samme arealene, inkludert hvor det i sin helhet gj\u00f8res tiltak p\u00e5 bygningsmassen i Minde all\u00e9 35. 7.2 Forfall og oppgj\u00f8r 7.2.1 Forfallsfrister Med mindre annet blir bestemt i p\u00e5g\u00e5ende byggesaksprosesser, forfaller anleggsbidraget for de oms\u00f8kte tiltakene til betaling p\u00e5 f\u00f8lgende tidspunkter: Saksnr. Plan- og Referanse oms\u00f8kt Forfallsfrist Ref. forfallsfrist bygningsetaten tiltak BYGG-2023/16441 Signo Dokken 31.12.2024 2024/05737-9 BYGG-2024/11633 Godt Br\u00f8d 5 \u2013 fem \u2013 uker etter Omr\u00e5deplanens \u00a7 3.1 at endelig vedtak i Side 6 av 11 Dokumentet er signert digitalt av: Forseglet av \u2022 NILS MAGNE SLINDE, 26.09.2024 \u2022 CHRISTINE FLATAKER JOHANNESSEN, 26.09.2024 \u2022 DINA JOHANNE LEFDAL, 26.09.2024 Posten Norge klagesak, senest fra Statsforvalteren, har kommet frem til Utbygger BYGG-2024/12982 Storcash 5 \u2013 fem \u2013 uker etter Omr\u00e5deplanens \u00a7 3.1 at endelig vedtak i klagesak, senest fra Statsforvalteren, har kommet frem til Utbygger Plikten til \u00e5 betale anleggsbidraget gjelder ogs\u00e5 om Infrastrukturtiltakene omfattet av utbyggingsavtalen er utf\u00f8rt p\u00e5 forfallstidspunktet for anleggsbidraget. Utbygger skal senest 5 \u2013 fem \u2013 uker f\u00f8r de respektive forfallsfristene, orientere BK om forhold relevante for BKs kommende fakturautsendelse, jf. pkt. 8.3. 7.3 Sikkerhetsstillelse, eventuell innbetaling Hele anleggsbidraget, inkludert tillegg for forventet indeksregulering, skal sikres f\u00f8r utbyggingsavtalen oversendes byr\u00e5det for behandling. Anleggsbidraget skal sikres ved \u00abon demand\u00bb-bankgaranti. Av garantidokumentet skal det eksplisitt fremkomme at garantibel\u00f8pet forfaller ved p\u00e5krav. Eventuell garanti f\u00f8lger som Vedlegg 2 til utbyggingsavtalen. N\u00e5r Utbygger har betalt sitt kontantbidrag og bel\u00f8pet har kommet inn p\u00e5 BKs konto, reduseres sikkerhetsstillelsen tilsvarende det innbetalte bel\u00f8pet. Ved full betaling per tiltak, og med korrekt indeksregulering p\u00e5 betalingstidspunktet, kan ikke BK nekte \u00e5 nedregulere sikkerhetsstillelsen fullt ut selv om sikkerhetsstillelsen eventuelt skulle omfatte potensiell fremtidig indeksregulering. Bankgarantien skal ha samme varighet som oppfyllelsesfristen i utbyggingsavtalen, jf. pkt. 9. Som alternativ til sikkerhetsstillelse kan Utbygger innbetale samlet anleggsbidrag, jf. pkt. 6.2, n\u00e5r utbyggingsavtalen er fremforhandlet. Dersom utbyggingsavtalen ikke skulle bli godkjent av byr\u00e5det, skal innbetalt bel\u00f8p tilbakebetales til Utbygger. 8 DE OFFENTLIGE PARTENES PLIKTER ETTER UTBYGGINGAVTALEN 8.1 Realisering av tiltak. Ansvarsfordeling mellom partene. Ansvaret for \u00e5 realisere Infrastrukturtiltakene som fremkommer i pkt. 6.1, tilligger de offentlige avtalepartene. Med mindre annet avtales mellom de offentlige avtalepartene, er ansvarsfordelingen i hovedsak som f\u00f8lger: Side 7 av 11 Dokumentet er signert digitalt av: Forseglet av \u2022 NILS MAGNE SLINDE, 26.09.2024 \u2022 CHRISTINE FLATAKER JOHANNESSEN, 26.09.2024 \u2022 DINA JOHANNE LEFDAL, 26.09.2024 Posten Norge - VLFKs ansvar: Samferdselsanlegg som f\u00e5r fylkesvegstatus. - SVVs ansvar: Samferdselsanlegg som f\u00e5r riksvegstatus. - BKs ansvar: o Samferdselsanlegg som f\u00e5r kommunal vegstatus o Andre offentlige arealform\u00e5l Misligholdsbestemmelsene i pkt. 11 f\u00f8lger og er avgrenset til nevnte ansvarsfordeling. Hvem som blir ansvarlig vegmyndighet for de aktuelle og respektive samferdselsanleggene, er ikke avklart gjennom Omr\u00e5deplanen eller andre arealplanvedtak. Sp\u00f8rsm\u00e5let avklares om n\u00f8dvendig i egne vegklassifiseringsprosesser, etter gjeldende nasjonale f\u00f8ringer p\u00e5 avklaringstidspunktet, vanligvis i forbindelse med de ulike byggetrinnene. For deler av Infrastrukturtiltakene der det ikke er klart/avklart mellom de offentlige avtalepartene hvem som har ansvaret, hefter de solidarisk overfor Utbygger. Infrastrukturtiltakene skal som utgangspunkt realiseres i tr\u00e5d med forutsetningene i gjeldende reguleringsplaner p\u00e5 realiseringstidspunktet, alternativt i tr\u00e5d med de krav som blir fastsatt i byggesaksvedtakene som tillater realiseringen. 8.2 Tidspunkt for realisering av tiltak BK, VLFK og SVV avgj\u00f8r tidspunkt og rekkef\u00f8lge for realisering av Infrastrukturtiltakene. Dette ut fra blant annet tiltakenes funksjon og sammenhenger samt praktiske, \u00f8konomiske og finansielle forhold. Realiseringen krever blant annet at Infrastrukturtiltakene blir fullfinansiert, gjennom offentlig budsjettvedtak og anleggsbidrag. Utbygger kan ikke p\u00e5regne at et eller flere av Infrastrukturtiltakene gjennomf\u00f8res f\u00f8r de andre, eller ferdigstilles samtidig med et bestemt \u2013 herunder sitt \u2013 utbyggingsprosjekt. 8.3 Beregning og innkreving av anleggsbidrag N\u00e5r utbygger har orientert BK om kommende forfallsfrist, jf. pkt. 7.2.1 siste avsnitt, beregner, fakturer og innkrever BK avtalt bel\u00f8p. Fakturaen for avtalt bel\u00f8p inkluderer indeksregulering fra beregnings- til forfallstidspunktet, jf. pkt. 7.1.4, og har normalt 30 dagers forfallsfrist. 8.4 Bidrag til bortfall av sikkerhetsstillelse BK skal bidra til bortfall av Utbyggers eventuelle sikkerhetsstillelse n\u00e5r det er grunnlag for det, jf. pkt. 7.3 tredje avsnitt. Side 8 av 11 Dokumentet er signert digitalt av: Forseglet av \u2022 NILS MAGNE SLINDE, 26.09.2024 \u2022 CHRISTINE FLATAKER JOHANNESSEN, 26.09.2024 \u2022 DINA JOHANNE LEFDAL, 26.09.2024 Posten Norge 9 UTBYGGINGSAVTALENS VARIGHET Utbyggingsavtalen gjelder frem til partenes forpliktelser etter utbyggingsavtalen er oppfylt. Siste frist for oppfyllelse er 31.12.2050. Dersom Infrastrukturtiltakene ikke er realisert innen fristen, skal anleggsbidraget betales tilbake til Utbygger. Bel\u00f8pet indeksjusteres fra innbetalingstidspunktet/-ene, med sist kjente indeks p\u00e5 tilbakebetalingstidspunktet i henhold til pkt. 7.1.4. 10 TRANSPORT AV UTBYGGINGSAVTALEN Utbygger kan ikke videretransportere utbyggingsavtalen til annen part med mindre BK, VLFK og SVV har gitt sitt forutg\u00e5ende skriftlige samtykke. BK, VLFK og SVV kan ikke nekte samtykke uten saklig grunn. 11 MISLIGHOLD 11.1 Reklamasjon Avtalepart som vil gj\u00f8re gjeldende misligholdsvirkninger, m\u00e5 reklamere skriftlig overfor den eller de aktuelle avtalepartene innen rimelig tid etter at vedkommende part oppdaget eller burde oppdaget misligholdet. 11.2 Erstatning Dersom en part misligholder sine plikter etter utbyggingsavtalen, kan de andre partene kreve erstatning for direkte \u00f8konomisk tap disse p\u00e5f\u00f8res som f\u00f8lge av misligholdet. Erstatning for indirekte tap og avledet f\u00f8lgetap kan ikke kreves. Partene har plikt til \u00e5 begrense eventuelle tap. For \u00f8vrig gjelder ordin\u00e6re erstatningsrettslige regler. Utbygger m\u00e5 rette eventuelt erstatningskrav enten mot BK, VLFK eller SVV, alt etter hvem som er ansvarlig etter utbyggingsavtalen, jf. pkt. 8.1. 11.3 Forsinket betaling Ved for sen innbetaling av anleggsbidrag iht. utbyggingsavtalens pkt. 7.2, betaler Utbygger rente i henhold til forsinkelsesrenteloven av 17.12.1976. Side 9 av 11 Dokumentet er signert digitalt av: Forseglet av \u2022 NILS MAGNE SLINDE, 26.09.2024 \u2022 CHRISTINE FLATAKER JOHANNESSEN, 26.09.2024 \u2022 DINA JOHANNE LEFDAL, 26.09.2024 Posten Norge 12 TVIST Rettstvister vedr\u00f8rende utbyggingsavtalen skal l\u00f8ses etter norsk rett for de ordin\u00e6re domstoler med Hordaland tingrett som verneting. 13 VEDTAK AV KOMPETENT MYNDIGHET Denne utbyggingsavtalen er ikke bindende for BK f\u00f8r den er godkjent av byr\u00e5det og signert av fullmaktshaver. Sak om godkjenning av utbyggingsavtalen vil bli forelagt byr\u00e5det for godkjenning etter at Utbygger, VLFK og SVV har signert avtalen, og avtalen deretter har v\u00e6rt utlagt til offentlig ettersyn, jf. pbl. \u00a7 17-4 andre ledd. 14 UTBYGGNINGSAVTALENS ORIGINALEKSEMPLAR Denne utbyggingsavtalen undertegnes i 1 \u2013 ett \u2013 eksemplar, som scannes og arkiveres av BK. BK sender kopi av signert versjon til Utbygger, VLFK og SVV n\u00e5r endelig avtale foreligger. 15 MEDDELELSE OG KORRESPONDANSE Meddelelser og korrespondanse i tilknytning til utbyggingsavtalen skal v\u00e6re skriftlig og sendes avtalepartene p\u00e5 offisielt gjeldende postadresser eller e-postadresser. 16 UTBYGGERS FORBEHOLD Dersom rekkef\u00f8lgekravet omfattet av denne avtalen faller bort, som f\u00f8lge av klageprosesser knyttet til byggesakene angitt i pkt. 6.2, eller eventuelle etterf\u00f8lgende prosesser, skal denne utbyggingsavtalen termineres og Utbyggers eventuelt innbetalte anleggsbidrag, tilknyttet aktuell sak, tilbakebetales. Bel\u00f8pet indeksjusteres i s\u00e5 fall p\u00e5 samme m\u00e5te som beskrevet i pkt. 9 andre avsnitt. Dersom Utbygger ikke f\u00e5r medhold i de ordin\u00e6re klageprosessene i forvaltningen, er det en betingelse for indeksjustering av tilbakebetalt bel\u00f8p at Utbygger har tatt rettslige skritt for overpr\u00f8ving av vedtaket senest 3 \u2013 tre \u2013 m\u00e5neder etter datering av eventuelt endelig vedtak hos Statsforvalteren. 17 VEDLEGG TIL AVTALEN 1. Bystyrevedtak 84/23 2. Bankgaranti Side 10 av 11 Dokumentet er signert digitalt av: Forseglet av \u2022 NILS MAGNE SLINDE, 26.09.2024 \u2022 CHRISTINE FLATAKER JOHANNESSEN, 26.09.2024 \u2022 DINA JOHANNE LEFDAL, 26.09.2024 Posten Norge 18 PARTENES UNDERSKRIFTER _______________________________ _______________________________ Sted, dato Sted, dato _______________________________ _______________________________ Bergen kommune v/ Vestland fylkeskommune v/ Christine Kahrs Dina Lefdal _______________________________ _______________________________ Sted, dato Sted, dato _______________________________ _______________________________ Statens vegvesen v/ Frydenb\u00f8 Minde AS v/ Nils Magne Slinde Christine Flataker Johannessen Side 11 av 11 Dokumentet er signert digitalt av: Forseglet av \u2022 NILS MAGNE SLINDE, 26.09.2024 \u2022 CHRISTINE FLATAKER JOHANNESSEN, 26.09.2024 \u2022 DINA JOHANNE LEFDAL, 26.09.2024 Posten Norge Vedlegg 1 Kostnadsgrunnlag for offentlig infrastruktur p\u00e5 Mindemyren Bergen bystyre behandlet saken i m\u00f8tet 29.03.2023 sak 84/23 og fattet f\u00f8lgende vedtak: 1. Kostnadsgrunnlaget fra 2021 med sannsynlighetsvurdering etter \u00abforventet kostnad\u00bb tilsvarende en P50-norm, slik den fremkommer i Bymilj\u00f8etatens beregningsgrunnlag, legges til grunn for videre arbeid med realisering av felles offentlig infrastruktur i omr\u00e5deregulering for Mindemyren. 2. St\u00f8rrelsen p\u00e5 fremtidige anleggsbidrag fastsettes til 2 400 kr pr. m2 BRA kr. Eks. mva. pr 4.kvartal 2021. Bel\u00f8pet indeksreguleres i fremtidige utbyggingsavtaler. 3. Bergen kommune vil arbeide for \u00e5 sikre offentlig finansiering i tr\u00e5d med premissene i saksutredningen. 4. Byr\u00e5det kommer tilbake til bystyret med forslag til budsjettmessig h\u00e5ndtering av kostnadene til offentlig infrastruktur p\u00e5 Mindemyren i forbindelse med fremtidig rullering av Handlings- og \u00f8konomiplan (H\u00d8P). Dokumentet er signert digitalt av: Forseglet av \u2022 NILS MAGNE SLINDE, 26.09.2024 \u2022 CHRISTINE FLATAKER JOHANNESSEN, 26.09.2024 \u2022 DINA JOHANNE LEFDAL, 26.09.2024 Posten Norge "
}