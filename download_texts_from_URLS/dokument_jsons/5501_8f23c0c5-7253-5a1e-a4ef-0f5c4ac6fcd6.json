{
  "dokument_id": "8f23c0c5-7253-5a1e-a4ef-0f5c4ac6fcd6",
  "doc_type": "case_attachment",
  "kommune": 5501,
  "tittel": "Revisjonsberetning Troms\u00f8bolig KF",
  "url": "https://innsyn.tromso.kommune.no/application/getMoteDokument?dokid=2001749393",
  "tekst": " KomRev NORD Interkommunalt selskap Vi skaper trygghet Til kommunestyret i Troms\u00f8 kommune Kopi: Kontrollutvalget Formannskapet Kommunedirekt\u00f8ren Styret UAVHENGIG REVISORS BERETNING Uttalelse om \u00e5rsregnskapet Konklusjon Vi har revidert \u00e5rsregnskapet for Troms\u00f8bolig KF som viser et netto negativt driftsresultat p\u00e5 kr 33 372 724. \u00c5rsregnskapet best\u00e5r av balanse per 31. desember 2023, bevilgningsoversikter drift og investering, \u00f8konomisk oversikt drift og oversikt over samlet budsjettavvik og \u00e5rsavslutningsdisposisjoner for regnskaps\u00e5ret avsluttet per denne datoen og noter til \u00e5rsregnskapet. Etter v\u00e5r mening \u2022 oppfyller \u00e5rsregnskapet gjeldende lovkrav, og \u2022 gir \u00e5rsregnskapet i det alt vesentlige en dekkende fremstilling av den finansielle stillingen til foretaket per 31. desember 2023, og av resultatet for regnskaps\u00e5ret avsluttet per denne datoen i samsvar med kommunelovens regler og god kommunal regnskapsskikk i Norge. Grunnlag for konklusjonen Vi har gjennomf\u00f8rt revisjonen i samsvar med lov, forskrift, god kommunal revisjonsskikk i Norge og International Standards on Auditing (ISA-ene). V\u00e5re oppgaver og plikter i henhold til disse standardene er beskrevet nedenfor under Revisors oppgaver og plikter ved revisjon av \u00e5rsregnskapet. Vi er uavhengige av foretaket i samsvar med kravene i relevante lover og forskrifter i Norge, og har overholdt v\u00e5re \u00f8vrige etiske forpliktelser i samsvar med disse kravene. Innhentet revisjonsbevis er etter v\u00e5r vurdering tilstrekkelig og hensiktsmessig som grunnlag for v\u00e5r konklusjon. \u00c5rsberetningen og annen \u00f8vrig informasjon Ledelsen er ansvarlig for informasjonen i \u00e5rsberetningen og den \u00f8vrige informasjonen som er publisert sammen med \u00e5rsregnskapet. \u00d8vrig informasjon omfatter den lovbestemte \u00e5rsberetningen og annen informasjon i foretakets \u00e5rsrapport. V\u00e5r konklusjon om \u00e5rsregnskapet ovenfor dekker verken informasjonen i \u00e5rsberetningen eller annen \u00f8vrig informasjon. I forbindelse med revisjonen av \u00e5rsregnskapet er det v\u00e5r oppgave \u00e5 lese \u00e5rsberetningen og annen \u00f8vrig informasjon. Form\u00e5let er \u00e5 vurdere hvorvidt det foreligger vesentlig inkonsistens mellom \u00e5rsberetningen, annen \u00f8vrig informasjon og \u00e5rsregnskapet og den kunnskap vi har opparbeidet oss under revisjonen av \u00e5rsregnskapet, eller hvorvidt informasjon i \u00e5rsberetningen og annen \u00f8vrig informasjon ellers fremst\u00e5r som vesentlig feil. Vi har plikt til \u00e5 rapportere dersom \u00e5rsberetningen eller annen \u00f8vrig informasjon fremst\u00e5r som vesentlig feil. Vi uttaler oss om \u00e5rsberetningen og annen \u00f8vrig informasjon datert 22.03.2024 og har ingenting \u00e5 rapportere i s\u00e5 henseende. Bes\u00f8ks-/postadresse Avdelingskontor: Telefon: Organisasjonsnummer: Sj\u00f8gt 3 Alta, Bod\u00f8, Finnsnes, Hammerfest, Lakselv, Leknes, Narvik, Sortland, 77 04 14 00 986 574 689 9405 HARSTAD Svolv\u00e6r og Troms\u00f8 www.komrevnord.no post@komrevnord.no Basert p\u00e5 kunnskapen vi har opparbeidet oss i revisjonen, mener vi at \u00e5rsberetningen \u2022 inneholder de opplysninger som skal gis i henhold til gjeldende lovkrav og \u2022 at opplysningene om \u00f8konomi i \u00e5rsberetningen stemmer overens med \u00e5rsregnskapet. Vi henviser for \u00f8vrig til avsnittet \u00abUttalelse om redegj\u00f8relse for vesentlige budsjettavvik\u00bb under uttalelse om \u00f8vrige lovmessige krav. Styret og daglig lederes ansvar for \u00e5rsregnskapet Styret og daglig leder er ansvarlig for \u00e5 utarbeide \u00e5rsregnskapet og for at det gir en dekkende fremstilling i samsvar med kommunelovens bestemmelser og god kommunal regnskapsskikk i Norge. Ledelsen er ogs\u00e5 ansvarlig for slik intern kontroll som anses n\u00f8dvendig for \u00e5 kunne utarbeide et \u00e5rsregnskap som ikke inneholder vesentlig feilinformasjon, verken som f\u00f8lge av misligheter eller utilsiktede feil. Revisors oppgaver og plikter ved revisjonen av \u00e5rsregnskapet V\u00e5rt m\u00e5l er \u00e5 oppn\u00e5 betryggende sikkerhet for at \u00e5rsregnskapet som helhet ikke inneholder vesentlig feilinformasjon, verken som f\u00f8lge av misligheter eller utilsiktede feil, og \u00e5 avgi en revisjonsberetning som inneholder v\u00e5r konklusjon. Betryggende sikkerhet er en h\u00f8y grad av sikkerhet, men ingen garanti for at en revisjon utf\u00f8rt i samsvar med ISA-ene, alltid vil avdekke vesentlig feilinformasjon. Feilinformasjon kan oppst\u00e5 som f\u00f8lge av misligheter eller utilsiktede feil. Feilinformasjon er \u00e5 anse som vesentlig dersom den enkeltvis eller samlet med rimelighet kan forventes \u00e5 p\u00e5virke de \u00f8konomiske beslutningene som brukerne foretar p\u00e5 grunnlag av \u00e5rsregnskapet. For videre beskrivelser av revisors oppgaver ved revisjon av \u00e5rsregnskapet vises det til: www.nkrf.no/revisjonsberetninger - revisjonsberetning nr. 3 Uttalelse om \u00f8vrige lovmessige krav Konklusjon om registrering og dokumentasjon Basert p\u00e5 v\u00e5r revisjon av \u00e5rsregnskapet som beskrevet ovenfor, og kontrollhandlinger vi har funnet n\u00f8dvendig i henhold til internasjonal standard for attestasjonsoppdrag (ISAE) 3000 \u00abAttestasjonsoppdrag som ikke er revisjon eller forenklet revisorkontroll av historisk finansiell informasjon\u00bb, mener vi at ledelsen har oppfylt sin plikt til \u00e5 s\u00f8rge for ordentlig og oversiktlig registrering og dokumentasjon av foretakets regnskapsopplysninger i samsvar med lov og god bokf\u00f8ringsskikk i Norge. Uttalelse om redegj\u00f8relse for vesentlige budsjettavvik Vi har utf\u00f8rt et attestasjonsoppdrag som skal gi moderat sikkerhet, i forbindelse med Troms\u00f8bolig KFs redegj\u00f8relse for vesentlige budsjettavvik, enten det skyldes bel\u00f8psmessige avvik eller avvik fra kommunestyrets premisser for bruken av bevilgningene. Konklusjon Basert p\u00e5 de utf\u00f8rte handlingene og innhentede bevis er vi ikke blitt kjent med forhold som gir grunn til \u00e5 tro at \u00e5rsberetningen ikke gir dekkende opplysninger om vesentlige budsjettavvik. For videre beskrivelser av styrets og daglig leders ansvar og revisors oppgaver ved uttalelse om redegj\u00f8relse for vesentlige budsjettavvik vises det til: www.nkrf.no/revisjonsberetninger - revisjonsberetning nr. 3 Side 2 av 3 Andre forhold Denne beretning erstatter tidligere avgitt beretning, datert 15. april 2024, som ble avgitt ved utl\u00f8pet av kommunelovens frist for \u00e5 avgi revisjonsberetning. Beretningen ble avgitt fordi vi ikke var ferdige med v\u00e5r revisjon av foretakets \u00e5rsregnskap. Styret hadde ikke overholdt fristen som f\u00f8lger av kommuneloven om \u00e5 avgi \u00e5rsregnskap innen den 22. februar. Vi hadde derfor ikke hatt tilstrekkelig tid til \u00e5 gjennomf\u00f8re alle n\u00f8dvendige revisjonshandlinger innen 15. april 2024. Troms\u00f8, 17. april 2024 Tove Kronstad Sundstr\u00f8m Oppdragsansvarlig revisor Side 3 av 3 "
}