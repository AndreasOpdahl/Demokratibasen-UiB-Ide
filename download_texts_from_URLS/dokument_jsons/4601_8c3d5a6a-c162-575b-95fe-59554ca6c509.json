{
  "dokument_id": "8c3d5a6a-c162-575b-95fe-59554ca6c509",
  "doc_type": "case_attachment",
  "kommune": 4601,
  "tittel": "Fagnotat datert 21.11.2017",
  "url": "https://bergen.kommune.no/politikere-utvalg/api/fil/bk360/7436094/Fagnotat-datert-21-11-2017",
  "tekst": "BERGEN KOMMUNE Byutvikling/Plan- og bygningsetaten Fagnotat Saksnr.: 200700127/272 Saksbeh.: VIME Til: Byr\u00e5dsavdeling for byutvikling Fra: Plan- og bygningsetaten Dato: 21.11.2017 KLAGE P\u00c5 VEDTAK: Bergenhus gnr 164 bnr 923 Foreningsgaten 3. Bruksendring m.m. Nabo Steinar Aagesen (hjemmelshaver til gnr. 164 bnr. 793). Hvem klager? S\u00f8knad om endring av tillatelse gitt 20.01.17 vedr\u00f8rende h\u00f8yde p\u00e5 Tiltaket heishus, trappehus og fasade mot g\u00e5rdsrom, samt endring av tillatelse gitt 21.05.13 vedr\u00f8rende utforming av heishus. Tillatelse til endring datert 28.04.17 er gitt med dispensasjon fra Vedtaket kommunedelplan (KDP) Sentrum \u00a7 4.3 Kvartalsbebyggelse vedr\u00f8rende gesimsh\u00f8yde for heishus. Eiendommen er uregulert. I kommunedelplan (KDP) Sentrum fra 2001 er den p\u00e5 plankart 2 vist som bygning med h\u00f8y antikvarisk Planstatus verdi, og p\u00e5 plankart 4 som blandet sentrumsform\u00e5l. I Kommuneplanens arealdel (KPA) er den vist som sentrumsform\u00e5l. Klager anf\u00f8rer at det er kun ulovlig utf\u00f8rte tiltak som er avdekket av Klagegrunner Tilsyn som oms\u00f8kes, og at tiltakene kommer i strid med flere bestemmelser som ikke er dr\u00f8ftet i vedtaket. Det er ikke behov for ytterligere saksbehandling ved eventuell Behov for ytterligere omgj\u00f8ring. saksbehandling ved eventuell omgj\u00f8ring Tillatelse til endring datert 28.04.17 opprettholdes. Klagen tas ikke til Anbefalt vedtak f\u00f8lge. PLAN- OG BYGNINGSETATEN Ulf S\u00e6terdal - avdelingssjef Mette Svanes - etatsdirekt\u00f8r Brevet er elektronisk signert og har derfor ingen underskrift. 1. Om saken 1.1. Historikk I s\u00f8knad datert 15.02.07 ble det s\u00f8kt om rammetillatelse til bruksendring fra kontor til boligform\u00e5l med i alt 39 boenheter og p\u00e5bygg. S\u00f8knaden ble avsl\u00e5tt i vedtak datert 30.01.09. Avslaget ble p\u00e5klaget av ansvarlig s\u00f8ker Fortunen AS v/Nils Manns\u00e5ker i brev datert 27.04.09. Klagen ble behandlet av Komite for milj\u00f8 og byutvikling i m\u00f8te den 21.10.10 under sak 487- 10 og klagen ble tatt til f\u00f8lge. Det ble gitt tillatelse til oms\u00f8kte tiltak og innvilget dispensasjon fra avstand til nabogrense og kommunedelplan Sentrum \u00a7 4.3 om utnyttelsesgrad. Rammetillatelse p\u00e5 vilk\u00e5r ble utstedt 01.02.11. Det ble i s\u00f8knad datert 20.12.12 s\u00f8kt om endring av rammetillatelsen p\u00e5 vilk\u00e5r av 01.02.11 for fire konkrete forhold, og for disse ble det ble gitt tillatelse til endring i vedtak datert 21.05.13. Etter korrespondanse mellom bygningsmyndighetene og ansvarlig s\u00f8ker samt befaring med Tilsyn p\u00e5 byggeplassen, ble det oms\u00f8kt nye konkrete endringer av rammetillatelsen p\u00e5 vilk\u00e5r datert 01.02.11. I vedtaket datert 05.11.14 ble det gitt tillatelse til noen av de oms\u00f8kte endringene mens andre ble avsl\u00e5tt. Vedtaket ble p\u00e5klaget og Fylkesmannen opphevet vedtaket i sin avgj\u00f8relse av 08.08.16. S\u00f8knaden ble derfor behandlet p\u00e5 nytt og det ble fattet et nytt vedtak den 20.01.17, som er p\u00e5klaget og under behandling. Etter ny s\u00f8knad om endring ble det fattet vedtak den 28.04.17, som er under klagebehandling her. Det er siden s\u00f8kt om ytterligere en endring som ogs\u00e5 er p\u00e5klaget av nabo Steinar Aagesen og som b\u00f8r ses p\u00e5 i sammenheng med denne klagen. P\u00e5 bakgrunn av dato for den opprinnelige s\u00f8knaden som endringss\u00f8knaden er direkte knyttet til behandles saken etter bestemmelsene i plan- og bygningsloven fra 1985 i henhold til pbl. \u00a734-4 Overgangsbestemmelser for byggesaksdelen jfr. veiledningen til byggesak. N\u00e5r det gjelder behandling av dispensasjonss\u00f8knad foreligger det ikke overgangsbestemmelser, slik at de behandles etter pbl. av 2008 kap. 19. 1.2. Opplysninger av vesentlig betydning for behandling av klagen Det er foretatt nabovarsling i samsvar med bestemmelsene i plan- og bygningsloven \u00a7 94 nr. 3, og det er innkommet merknader i saken fra nabo Steinar Aagesen. Merknadene omhandler i hovedsak at det bygges stadig h\u00f8yere og at h\u00f8yden \u00f8nskes redusert il 21meter, tiltaket er avhengig av dispensasjon samt at tegningene inneholder forandringer som er s\u00f8knadspliktige. S\u00f8ker har kommet med tilsvar hvor det fremg\u00e5r at endring av byggets h\u00f8yde ikke har endret seg siden opprinnelig tillatelse, men skyldes sm\u00e5 avvik p\u00e5 h\u00f8ydem\u00e5linger utf\u00f8rt p\u00e5 byggeplassen. Det er s\u00f8kt om n\u00f8dvendig dispensasjon. Byantikvaren fikk i forbindelse med opprinnelig s\u00f8knad oversendt saken til uttalelse. Det fremg\u00e5r av uttalelsen datert 26.07.07 at Byantikvaren var negativ til oppl\u00f8ft av eksisterende takflate mot bakg\u00e5rd, men hadde ingen innvendinger mot tiltak mot bakg\u00e5rd s\u00e5 fremt de ble holdt under eksisterende gesims. Ved senere s\u00f8knader om endringer er det ikke innhentet ny 2 uttalelse fra Byantikvaren. I forbindelse med klagen er det anmodet om oppsettende virkning, noe som ikke ble tatt til f\u00f8lge, jf. brev datert 26.05.17. Behandling av denne klagen b\u00f8r ogs\u00e5 ses i sammenheng med klage p\u00e5 vedtak av 20.01.17 og vedtak av 15.05.17 i samme sak, som oversendes samtidig i egne fagnotat. 2. Om klagen Kommunen mottok den 13.02.17 klage fra nabo Steinar Aagesen p\u00e5 tillatelse til endring datert 28.04.17. Klager anf\u00f8rer at vedtaket, ene og alene, gjelder godkjenning av ulovlig utf\u00f8rte arbeider som er oms\u00f8kt kun fordi de er avdekket av Tilsyn, mens andre s\u00f8knadspliktige endringer ikke blir oms\u00f8kt. Det vises til at bygningsmyndighetene i vedtaket presiserer at det kun tas stilling til de tiltak som spesifikt er oms\u00f8kt og at det p\u00e5hviler s\u00f8ker \u00e5 oms\u00f8ke alle s\u00f8knadspliktige tiltak, noe klager anf\u00f8rer er en praksis som strider mot akseptabel saksbehandling. I klagen anf\u00f8res det at \u00f8kt h\u00f8yde p\u00e5 gesims heishus gj\u00f8r at det ruver enda mer skjemmende i bybildet, og at hele p\u00e5bygget er oms\u00f8kt h\u00f8yere enn tidligere godkjent uten at det er behandlet i vedtaket. Klager anf\u00f8rer at tiltaket er i strid med KPD Sentrum \u00a7 4.1. Videre anf\u00f8rer klager at tiltaket kommer i strid med KPA pkt. 6, pkt. 20-9 og pkt. 23-1, noe som er uteglemt i denne saken og er en mangel ved vedtaket. I tillegg anf\u00f8res det at en \u00f8kning av trappehusets h\u00f8yde innenfor 4meter fra nabogrense krever dispensasjon som ikke er oms\u00f8kt samt at utvidelsen av heishuset med forgang legger beslag p\u00e5 ytterligere grunnareal i g\u00e5rdsrommet som krever dispensasjon fra KDP Sentrum \u00a7 4.3 om tomteutnyttelse. Klager anf\u00f8rer at etablering av forgang til heishuset forverrer ytterligere lysforholdene for boenhetene. Det vises for \u00f8vrig til klagen i sin helhet. 3. Vurdering av klagen 3.1 Innledning Saken gjelder f\u00f8lgende forhold; - Endring av gesimsh\u00f8yde for heishus - Endring av h\u00f8yde for trappehus - Endring av fasade mot g\u00e5rdsrom i form av innsetting av ett vindu i plan 6 - Endring av utformingen av heishuset i form av etablering av forgang Klagen inneholder i hovedsak forhold som har v\u00e6rt tatt opp, behandlet og vurdert i forbindelse med tidligere vedtak og klagebehandling samt i vedtaket 28.04.17 i form av 3 nabomerknad. Det er likevel behov for \u00e5 kommentere noen av anf\u00f8rslene. Det vises for \u00f8vrig til vedtaket i sin helhet. 3.2 Byggeh\u00f8yder I f\u00f8lge s\u00f8ker har ny kontroll m\u00e5ling av h\u00f8yder vist noen avvik i forhold til det som ble godkjent i vedtak datert 20.01.17. Gulv p\u00e5 takterrassen er m\u00e5lt til kote 27,336, noe som utgj\u00f8r et avvik p\u00e5 26millimeter. Videre er h\u00f8yden p\u00e5 trappehusene er m\u00e5lt til kote 30,278, som gir et avvik p\u00e5 168millimeter. N\u00e5r det gjelder gesimsh\u00f8yden p\u00e5 heishuset er den \u00f8kt med 1,17 meter, til kote 31,280 grunnet behov for plass til motorrom til heisen. N\u00e5r det gjelder \u00f8kningen av takterrassen p\u00e5 26millimeter er det i vedtaket lagt til grunn at denne forskjellen anses som marginal, og at det ikke derfor ikke ble vurdert som en s\u00f8knadspliktig endring. Klager anf\u00f8rer at det ikke er s\u00f8kt om dispensasjon fra avstand til nabogrensen for \u00f8kningen av h\u00f8yden p\u00e5 trappehuset som er n\u00e6rmere nabogrense enn 4 meter. Det f\u00f8lger av pbl. (1985) \u00a7 70 nr. 2 at \u00abbygning skal ha en avstand fra nabogrense som minst tilsvarer bygningens halve h\u00f8yde og ikke under 4 meter\u00bb. Da det ikke foreligger samtykke fra nabo, er utgangspunktet at det kreves dispensasjon. Trappehusets avstand til nabogrense ble imidlertid utf\u00f8rlig vurdert i vedtaket av 20.01.17 ved behandling av dispensasjonss\u00f8knaden om byggets plassering n\u00e6rmere nabogrense enn 4 meter. Tiltaket var p\u00e5 det tidspunktet utf\u00f8rt og vurderingen ble s\u00e5ledes gjort ut fra det som var den reelle h\u00f8yden, selv om det i ettertid har vist seg at det forel\u00e5 et mindre avvik p\u00e5 oppgitte m\u00e5l og faktisk utf\u00f8relse. Dette avviket utgj\u00f8r imidlertid kun 168millimeter, noe som i dette tilfellet vurderes til \u00e5 v\u00e6re av liten betydning i den helhetlige vurderingen som allerede er gjort. Avviket anses ikke til \u00e5 v\u00e6re tilstrekkelig til at det sett isolert vil v\u00e6re hensiktsmessig med en ny dispensasjonsvurdering med hensyn til trappehusets avstand til nabogrensen. I klagen anf\u00f8res det at tiltaket er i strid med KDP Sentrum \u00a7 4.1 Bygninger med h\u00f8y antikvarisk verdi, verneverdige fasader og verneverdige nyere arkitektur og KPA pkt. 6 Byforming og arkitektur, pkt. 20-9 Gesimsh\u00f8yde og pkt. 23-1 Bebyggelse og anlegg. Forholdet mellom KPA og KDP fremg\u00e5r av KPA pkt. 2 som bestemmer at \u00abKommunedelplaner vedtatt f\u00f8r kommuneplanens arealdel skal fortsatt gjelde, men suppleres av kommuneplanens bestemmelser og retningslinjer der tilsvarende tema ikke er behandlet i kommunedelplanene\u00bb. KDP Sentrum overstyres kun av KPA n\u00e5r det gjelder bestemmelser om plankrav og parkering. KDP Sentrum har bestemmelser om blant annet byforming og arkitektur, utnytting og h\u00f8yde i \u00a7 4, og disse spesialbestemmelsene g\u00e5r dermed foran de generelle bestemmelsene i KPA. Det er derfor ikke en mangel ved vedtaket at de ovennevnte bestemmelsene i KPA ikke er dr\u00f8ftet. 4 N\u00e5r det gjelder KDP \u00a7 4.1 s\u00e5 vises det til at i KDP Sentrum sitt plankart 2 er bygningen p\u00e5 oms\u00f8kte eiendom avmerket med r\u00f8d farge mens g\u00e5rdsrommet er avmerket med lysegr\u00f8nn farge. De ulike fargene henspiller p\u00e5 hvilke bestemmelser som kommer til anvendelse i forhold til byform og bebyggelse. Bygninger med h\u00f8y antikvarisk verdi er avmerket med r\u00f8d farge og det f\u00f8lger av \u00a7 4.1 at slike bygningers egenart skal bevares med hensyn til gesimsh\u00f8yde, takform og viktige bygningsmessige detaljer. \u00a7 4.3 kommer til anvendelse p\u00e5 omr\u00e5der avmerket med lyse gr\u00f8nn farge. Selv om \u00a7 4.1 ikke konkret har nevnt maksimal byggeh\u00f8yde eller tomteutnyttelse, gir den et sterkere vern da \u00abr\u00f8d\u00bb bebyggelse i st\u00f8rre grad skal bevares og i den henseende gj\u00f8r det \u00a7 4.3 overfl\u00f8dig for bebyggelse avmerket med r\u00f8dt i motsetning til lyse gr\u00f8nt. N\u00e5r det gjelder vurderingen av \u00a7 4.1 bestemmer den at for bygninger med h\u00f8y antikvarisk verdi, verneverdige fasader og verneverdige nyere arkitektur \u00abskal bygningenes egenart s\u00f8kes bevart ved at gesimsh\u00f8yde, takform og viktige bygningsmessige detaljer opprettholdes eller tilbakef\u00f8res\u00bb. Denne bestemmelsen skal i utgangspunktet sikre at eksisterende bygninger med h\u00f8y antikvarisk verdi s\u00f8kes opprettholdt. Det inneb\u00e6rer begrensninger i hvilke ytre endringer som kan utf\u00f8res. Disse hensynene har v\u00e6rt en del av vurderingsgrunnlaget i forhold til den opprinnelige s\u00f8knaden gjennom uttalelsen fra Byantikvaren. I uttalelsen datert 26.07.07 er det vist til at oms\u00f8kte bygning har h\u00f8y arkitektonisk verdi og har meget h\u00f8y antikvarisk egen- og milj\u00f8verdi. Det vil blant annet inneb\u00e6re \u00e5 ivareta eksisterende bygningers hovedkarakter, herunder takvinkel og taklandskap samt ingen p\u00e5bygg i bakg\u00e5rd over eksisterende gesimsh\u00f8yde. Byantikvaren var derfor imot \u00e5 l\u00f8fte et tiln\u00e6rmet flatt tak opp i niv\u00e5 med m\u00f8ne p\u00e5 frambygningen, innsette s\u00e5 mange og store takvinduer som oms\u00f8kt samt p\u00e5bygg p\u00e5 bakbygningen med to etasjer. Det ble den gang s\u00f8kt om at bakbygningen p\u00e5bygges med to etasjer, det vil si en \u00f8kning fra 5 til 7 etasjer, trukket noe tilbake fra nabogrensen til gnr. 164 bnr. 793. Videre ble eksisterende taklandskap endret ved oppl\u00f8ft av takflaten mot bakg\u00e5rd, innsetting av takvinduer samt etablering av takterrasse. P\u00e5 denne m\u00e5ten endret bygningens volum, utforming og struktur seg. Det er p\u00e5 bakgrunn av komiteens vedtak, hvor det ble gitt tillatelse til at bygningens volum, utforming og struktur ble endret, er det ikke lenger ansett som relevant at oms\u00f8kte byggeh\u00f8yder krever dispensasjon fra \u00a7 4.1 da vurderingsgrunnlaget som bestemmelsen legger opp til har mistet sin betydning i lys av tidligere tillatelse. Oms\u00f8kte fasadeendring gjelder fasade vendt mot g\u00e5rdsrommet og er ikke synlig fra offentlig rom. Det er i utgangspunktet fasaden mot Foreningsgaten som er vurdert til \u00e5 ha h\u00f8y antikvarisk verdig og den er ikke s\u00f8kt endret. N\u00e5r det gjelder \u00f8kt h\u00f8yde av gesims for heishuset er den oms\u00f8kt og behandlet etter KDP \u00a7 4.3 da heishuset er plassert i g\u00e5rdsrommet. Det vises videre til vurderingen som er gjort i vedtaket, og denne opprettholdes. 5 3.3 Andre forhold I klagen anf\u00f8res det at oms\u00f8kte forgang til heishus f\u00f8rer til reduserte lysforhold for boenhetene. Oms\u00f8kte forgang til heishuset gj\u00f8r at arealet i bakg\u00e5rden blir ytterligere innskrenket. Det er s\u00f8kers ansvar \u00e5 opplyse om alle forhold tiltaket ber\u00f8rer. Tilgang til tilstrekkelig dagslys er en kvalitet som bidrar til godt bomilj\u00f8 og som det er knyttet konkrete krav til gjennom byggteknisk forskrift. Det er imidlertid ikke s\u00f8kt om fravik eller dispensasjon fra lovbestemt krav til lys for boenhetene og bygningsmyndighetene legger s\u00e5ledes til grunn at kravet dermed er oppfylt. Ved et eventuelt tilsyn m\u00e5 det kunne fremvises dokumentasjon som bekrefter dette. Klager anf\u00f8rer at heishuset med forgang legger beslag p\u00e5 ytterligere grunnareal i g\u00e5rdsrommet som krever dispensasjon fra KDP Sentrum \u00a7 4.3 om tomteutnyttelse. Som det fremg\u00e5r av vedtaket er eiendommen i utgangspunktet 100 % bebygget i og med at det finnes en underetasje under hele eiendommen, en utvidelse av heishuet f\u00e5r s\u00e5ledes ingen betydning for utnyttelsen av tomtearealet. Tiltaket kommer ikke i konflikt med bestemmelsen i \u00a7 4.3 vedr\u00f8rende tomteutnyttelse. Videre anf\u00f8rer klager at det er kun avdekkede ulovlig utf\u00f8rte arbeider som blir oms\u00f8kt og det er ikke akseptabelt at bygningsmyndighetene kun tar stilling til det som er presisert i s\u00f8knaden da det er flere s\u00f8knadspliktige tiltak som ikke oms\u00f8kes. S\u00f8knadsplikten fremg\u00e5r av pbl. (1985) \u00a7 93 og det er tiltakshavers og s\u00f8kers ansvar \u00e5 p\u00e5se at alle s\u00f8knadspliktige tiltak oms\u00f8kes f\u00f8r de utf\u00f8res. Bygningsmyndighetenes skal behandle det som er oms\u00f8kt. Dersom det utf\u00f8res s\u00f8knadspliktige tiltak som det ikke er gitt tillatelse til, foreligger det i utgangspunktet et ulovlig tiltak som kan kreves rettet og tilbakef\u00f8rt. 4. Konklusjon P\u00e5 bakgrunn av ovennevnte anbefales ikke klagen tatt til f\u00f8lge. Vedlegg: 1. Situasjonskart 2. Oversiktsfoto 3. Situasjonsplan 4. Tegninger med m\u00e5lsatt heishus 5. Tegninger og foto 6. Klage med vedlegg 7. Tillatelse til endring 8. Nabomerknad med tilsvar 6 "
}