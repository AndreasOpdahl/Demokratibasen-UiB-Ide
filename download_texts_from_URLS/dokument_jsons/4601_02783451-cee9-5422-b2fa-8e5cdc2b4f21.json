{
  "dokument_id": "02783451-cee9-5422-b2fa-8e5cdc2b4f21",
  "doc_type": "case_minutes",
  "kommune": 4601,
  "tittel": "Saksprotokoll UBSI, 10042024, Sak 35/24, H\u00f8ringsuttalelse til rapporten Et jevnere utdanningsl\u00f8p - Barnehage og skole/SFO som innsats mot ulikhet blant barn",
  "url": "https://bergen.kommune.no/politikere-utvalg/api/fil/bk360/10226883/Innstilling-vedtak-Horingsuttalelse-til-rapporten-Et-jevnere-utdanningslop-Barnehage-og-skole-SFO-som-innsats-mot-ulikhet-blant-barn-",
  "tekst": "H\u00f8ringsuttalelse til rapporten Et jevnere utdanningsl\u00f8p - Barnehage og skole/SFO som innsats mot ulikhet blant barn Utvalg for barnehage, skole og idrett behandlet saken i m\u00f8tet 10.04.2024 sak 35/24 og avga f\u00f8lgende innstilling: Bergen kommune avgir h\u00f8ringsuttalelse til \u00abEt jevnere utdanningsl\u00f8p \u2013 Barnehage og skole/SFO som innsats mot ulikhet blant barn\u00bb slik den fremkommer av byr\u00e5dets forslag, med f\u00f8lgende endringer: 1. Siste setning under pkt. 4 strykes (\u00abI tillegg mener Bergen kommune at en slik endring vil kreve at oppl\u00e6ringsloven endres.\u00bb). 2. Tredje siste avsnitt side 2 endres til: \u00abBergen kommune har ogs\u00e5 kommentarer til rapportens kap. 4.4 Andre viktige omr\u00e5der. Rapporten beskriver at unders\u00f8kelser viser at mange elever ikke f\u00e5r den hjelpen de har krav p\u00e5 etter vedtak om spesialundervisning. Det p\u00e5pekes videre at slik manglende oppf\u00f8lging av vedtak fra skoler og skoleeiere gj\u00f8r at det ofte i siste instans blir opp til foreldre \u00e5 f\u00f8lge opp dette arbeidet, og at det er grunn til \u00e5 tro at denne systemsvikten rammer elever fra lav sosial bakgrunn ekstra hardt. Dette er alvorlige funn som m\u00e5 f\u00f8lges opp. Bergen kommune st\u00f8tter derfor ekspertgruppens forslag i kapittel 4.4.1 om en registreringsplikt for \u00e5 sikre at elever med behov for spesialundervisning f\u00e5r gjennomf\u00f8rt oppl\u00e6ringen p\u00e5 en m\u00e5te som er i samsvar med vedtaket, uavhengig av om de har foreldre med ressurser til \u00e5 f\u00f8lge opp og holde skoler ansvarlig. Vi st\u00f8tter at en slik ordning utredes n\u00e6rmere, med tanke p\u00e5 \u00e5 unng\u00e5 ekstraarbeid og m\u00e5lforskyvning.\u00bb 3. Nytt avsnitt side 2 \u2013 ansatte: \u00abBergen kommune st\u00f8tter ekspertgruppens p\u00e5pekning av hvor viktige l\u00e6rere og barnehagel\u00e6rere er, spesielt for s\u00e5rbare barn, og st\u00f8tter de to anbefalingene i kapittel 4.4.2 om kortsiktige tiltak for \u00e5 l\u00f8se bemanningsutfordringen i levek\u00e5rsutsatte omr\u00e5der og en langsiktig plan for \u00f8ke rekrutteringen til utdanningssektoren, spesielt til barnehagene.\u00bb 4. Nytt avsnitt side 2 \u2013 skolemat: \u00abI kapittel 4.4.3 skriver ekspertgruppen at det \u00abb\u00f8r utredes n\u00e6rmere hvorvidt det er mulig \u00e5 tilby mat p\u00e5 skolen\u00bb. Bergen kommune viser til kommunens h\u00f8ringsuttalelse til NOU 2023:27 \u00abEt nytt system for kvalitetsutvikling \u2013 for elevenes l\u00e6ring og trivsel\u00bb, avgitt 13.2.24. Bergen kommune mener det er positivt at flere ekspertgrupper og offentlige utvalg p\u00e5viser sammenhengen mellom innsats mot ulikhet og kvalitet i oppl\u00e6ringstilbudet. Utvalget for kvalitetsutvikling i skolen viser i NOU-ens kapittel 4.2.2 til denne sammenhengen, og p\u00e5peker bl.a. at \u00ab[l]ikeverdighet handler om \u00e5 s\u00f8rge for at alle elever i st\u00f8rst mulig grad f\u00e5r de samme mulighetene til \u00e5 n\u00e5 m\u00e5lene i loven med forskrifter\u00bb. En av fem elever spiser ikke frokost. Mat p\u00e5virker barns helse og l\u00e6ring, og barn og unge som spiser frokost gj\u00f8r det bedre p\u00e5 skolen. Bergen kommune mener at det b\u00f8r v\u00e6re et m\u00e5l at alle elever skal f\u00e5 et gratis enkelt skolem\u00e5ltid i l\u00f8pet av skoledagen, og ber om at dette f\u00f8lges opp nasjonalt.\u00bb Merknad 1 Bystyret viser til ekspertgruppens p\u00e5pekning av at mange elever ikke f\u00e5r den hjelpen de har krav p\u00e5 etter vedtak om spesialundervisning. Som byr\u00e5det skriver i sitt forslag til h\u00f8ringssvar, har Bergen kommune en egen prosedyre for \u00e5 sikre at elevene f\u00e5r den spesialundervisningen de har rett p\u00e5. Flere mediesaker den siste tiden har likevel skapt uro rundt om en for rigid budsjettoppf\u00f8lging gj\u00f8r at elevers rettigheter ikke blir ivaretatt i bergensskolen. Bystyret ber byr\u00e5det ta synlige grep for \u00e5 sikre at bergenske barn og foreldre kan v\u00e6re trygge p\u00e5 at alle elever f\u00e5r det oppl\u00e6ringstilbudet de har krav p\u00e5. Merknad 2 Bystyret viser til ekspertgruppens oppfordring i kap. 4.4.2 om at intervensjoner som inneb\u00e6rer flere yrkesgrupper i skolen, m\u00e5 utformes p\u00e5 en slik m\u00e5te at det er pilotprosjekter som kan testes og evalueres i ettertid, og ber byr\u00e5det sikre at dette ivaretas i det p\u00e5g\u00e5ende arbeidet med \u00e5 ansette flere milj\u00f8arbeidere i bergensskolen. Merknad 3 Bystyret ber byr\u00e5det arbeide for at offentlige akt\u00f8rer rundt barnefamiliene samarbeider bedre om \u00e5 tilby aktiv st\u00f8tte til familier som kan ha behov for bistand i \u00e5 f\u00f8lge opp barns trivsel og utvikling p\u00e5 skolen, f.eks. i forbindelse med vedtak om spesialoppl\u00e6ring eller Oppl\u00e6ringsloven \u00a7 9A. Utvalg for barnehage, skole og idretts behandling F\u00f8lgende representanter tok ordet: Janne Gro Nyheim Rasmussen (H), Even S\u00f8rland (A), Marte Stadheim Teigen (R), Mikkel Gr\u00fcner (SV), Martine Jordana Baarholm (FrP), Vasan Singaravel (H) Forslag fremsatt i utvalget: Even S\u00f8rland (A) fremsatte f\u00f8lgende alternativt forslag i 4 punkter: (punkt 1 og 3 p\u00e5 vegne av A og SV, punkt 2 og 4 p\u00e5 vegne av A, SV og R) Bergen kommune avgir h\u00f8ringsuttalelse til \u00abEt jevnere utdanningsl\u00f8p \u2013 Barnehage og skole/SFO som innsats mot ulikhet blant barn\u00bb slik den fremkommer av byr\u00e5dets forslag, med f\u00f8lgende endringer: 1. Siste setning under pkt. 4 strykes (\u00abI tillegg mener Bergen kommune at en slik endring vil kreve at oppl\u00e6ringsloven endres.\u00bb). 2. Tredje siste avsnitt side 2 endres til: \u00abBergen kommune har ogs\u00e5 kommentarer til rapportens kap. 4.4 Andre viktige omr\u00e5der. Rapporten beskriver at unders\u00f8kelser viser at mange elever ikke f\u00e5r den hjelpen de har krav p\u00e5 etter vedtak om spesialundervisning. Det p\u00e5pekes videre at slik manglende oppf\u00f8lging av vedtak fra skoler og skoleeiere gj\u00f8r at det ofte i siste instans blir opp til foreldre \u00e5 f\u00f8lge opp dette arbeidet, og at det er grunn til \u00e5 tro at denne systemsvikten rammer elever fra lav sosial bakgrunn ekstra hardt. Dette er alvorlige funn som m\u00e5 f\u00f8lges opp. Bergen kommune st\u00f8tter derfor ekspertgruppens forslag i kapittel 4.4.1 om en registreringsplikt for \u00e5 sikre at elever med behov for spesialundervisning f\u00e5r gjennomf\u00f8rt oppl\u00e6ringen p\u00e5 en m\u00e5te som er i samsvar med vedtaket, uavhengig av om de har foreldre med ressurser til \u00e5 f\u00f8lge opp og holde skoler ansvarlig. Vi st\u00f8tter at en slik ordning utredes n\u00e6rmere, med tanke p\u00e5 \u00e5 unng\u00e5 ekstraarbeid og m\u00e5lforskyvning.\u00bb 3. Nytt avsnitt side 2 \u2013 ansatte: \u00abBergen kommune st\u00f8tter ekspertgruppens p\u00e5pekning av hvor viktige l\u00e6rere og barnehagel\u00e6rere er, spesielt for s\u00e5rbare barn, og st\u00f8tter de to anbefalingene i kapittel 4.4.2 om kortsiktige tiltak for \u00e5 l\u00f8se bemanningsutfordringen i levek\u00e5rsutsatte omr\u00e5der og en langsiktig plan for \u00f8ke rekrutteringen til utdanningssektoren, spesielt til barnehagene.\u00bb 4. Nytt avsnitt side 2 \u2013 skolemat: \u00abI kapittel 4.4.3 skriver ekspertgruppen at det \u00abb\u00f8r utredes n\u00e6rmere hvorvidt det er mulig \u00e5 tilby mat p\u00e5 skolen\u00bb. Bergen kommune viser til kommunens h\u00f8ringsuttalelse til NOU 2023:27 \u00abEt nytt system for kvalitetsutvikling \u2013 for elevenes l\u00e6ring og trivsel\u00bb, avgitt 13.2.24. Bergen kommune mener det er positivt at flere 2 ekspertgrupper og offentlige utvalg p\u00e5viser sammenhengen mellom innsats mot ulikhet og kvalitet i oppl\u00e6ringstilbudet. Utvalget for kvalitetsutvikling i skolen viser i NOU-ens kapittel 4.2.2 til denne sammenhengen, og p\u00e5peker bl.a. at \u00ab[l]ikeverdighet handler om \u00e5 s\u00f8rge for at alle elever i st\u00f8rst mulig grad f\u00e5r de samme mulighetene til \u00e5 n\u00e5 m\u00e5lene i loven med forskrifter\u00bb. En av fem elever spiser ikke frokost. Mat p\u00e5virker barns helse og l\u00e6ring, og barn og unge som spiser frokost gj\u00f8r det bedre p\u00e5 skolen. Bergen kommune mener at det b\u00f8r v\u00e6re et m\u00e5l at alle elever skal f\u00e5 et gratis enkelt skolem\u00e5ltid i l\u00f8pet av skoledagen, og ber om at dette f\u00f8lges opp nasjonalt.\u00bb Marte Stadheim Teigen (R) fremsatte p\u00e5 vegne av R f\u00f8lgende tilleggsforslag: Side 5, under overskriften: \u00ab6. \u00d8kt bruk av midlertidig inndeling i sm\u00e5 grupper hvor undervisningsopplegget blir tilrettelagt til elevenes faglige niv\u00e5.\u00bb, stryk de to f\u00f8rste avsnittene. Nytt f\u00f8rste avsnitt: \u00abEkspertgruppen sl\u00e5r fast at \u00abMange elever har behov for ekstra st\u00f8tte utover ordin\u00e6r klasseromsundervisning(...)\u00bb og anbefaler \u00f8kt bruk av midlertidig inndeling i sm\u00e5 grupper hvor undervisningsopplegget blir tilrettelagt til elevenes faglige niv\u00e5. Bergen kommune mener at slik individuell oppf\u00f8lging f\u00f8rst og fremst b\u00f8r gis gjennom \u00e5 styrke l\u00e6rertettheten i skolen\u00bb. I tredje avsnitt erstattes f\u00f8rste setning med: \u00abBergen kommune vil p\u00e5peke at oppsplitting av skoleklasser i mindre grupper basert p\u00e5 faglig niv\u00e5 kan v\u00e6re uheldig for noen av elevene slik utvalget selv peker p\u00e5:\u00bb Merknader fremsatt i utvalget: Even S\u00f8rland (A) fremsatte p\u00e5 vegne av A f\u00f8lgende merknader: Merknad 1 Bystyret viser til ekspertgruppens p\u00e5pekning av at mange elever ikke f\u00e5r den hjelpen de har krav p\u00e5 etter vedtak om spesialundervisning. Som byr\u00e5det skriver i sitt forslag til h\u00f8ringssvar, har Bergen kommune en egen prosedyre for \u00e5 sikre at elevene f\u00e5r den spesialundervisningen de har rett p\u00e5. Flere mediesaker den siste tiden har likevel skapt uro rundt om en for rigid budsjettoppf\u00f8lging gj\u00f8r at elevers rettigheter ikke blir ivaretatt i bergensskolen. Bystyret ber byr\u00e5det ta synlige grep for \u00e5 sikre at bergenske barn og foreldre kan v\u00e6re trygge p\u00e5 at alle elever f\u00e5r det oppl\u00e6ringstilbudet de har krav p\u00e5. Merknad 2 Bystyret viser til ekspertgruppens oppfordring i kap. 4.4.2 om at intervensjoner som inneb\u00e6rer flere yrkesgrupper i skolen, m\u00e5 utformes p\u00e5 en slik m\u00e5te at det er pilotprosjekter som kan testes og evalueres i ettertid, og ber byr\u00e5det sikre at dette ivaretas i det p\u00e5g\u00e5ende arbeidet med \u00e5 ansette flere milj\u00f8arbeidere i bergensskolen. Merknad 3 Bystyret ber byr\u00e5det arbeide for at offentlige akt\u00f8rer rundt barnefamiliene samarbeider bedre om \u00e5 tilby aktiv st\u00f8tte til familier som kan ha behov for bistand i \u00e5 f\u00f8lge opp barns trivsel og utvikling p\u00e5 skolen, f.eks. i forbindelse med vedtak om spesialoppl\u00e6ring eller Oppl\u00e6ringsloven \u00a7 9A Votering: Alternativt forslag punkt 1 fra A og SV fremsatt av Even S\u00f8rland (A) ble tiltr\u00e5dt med 9 stemmer (A, SV, MDG, R, KrF). 3 Alternativt forslag punkt 2 fra A, SV og R, fremsatt av Even S\u00f8rland (A) ble tiltr\u00e5dt med 9 stemmer (A, SV, MDG, R, KrF). Alternativt forslag punkt 3 fra A og SV, fremsatt av Even S\u00f8rland (A) ble tiltr\u00e5dt med 9 stemmer (A, SV, MDG, R, KrF). Alternativt forslag punkt 4 fra A, SV og R, fremsatt av Even S\u00f8rland (A) ble tiltr\u00e5dt med 8 stemmer (A, SV, MDG, R). Alternativt forslag innledning fra A og SV fremsatt av Even S\u00f8rland (A) ble tiltr\u00e5dt med 9 stemmer (A, SV, MDG, R, KrF). Innstillingen fikk 6 stemmer (H, FrP, BL). Tilleggsforslag fra R, fremsatt av Marte Stadheim Teigen (R) fikk 1 stemme (R). Merknad 1-3 fra A, fremsatt av Even S\u00f8rland (A) ble tiltr\u00e5dt med 9 stemmer (A, SV, MDG, R, KrF). Byr\u00e5det behandlet saken i m\u00f8tet 04.04.2024 sak 96/24 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til \u00abEt jevnere utdanningsl\u00f8p \u2013 Barnehage og skole/SFO som innsats mot ulikhet blant barn\u00bb slik den fremkommer av byr\u00e5dets forslag. 4 "
}