{
  "dokument_id": "5fad3200-57bd-5146-8f06-9fad6e463c5c",
  "doc_type": "case_presentation",
  "kommune": 5501,
  "tittel": "Utbyggingsavtale Bjerkakervegen 14 plan 1913 - endelig vedtak",
  "url": "https://innsyn.tromso.kommune.no/application/getMoteDokument?dokid=2001826491",
  "tekst": "Arkivsaksnr. 23/21031-19 Saksbehandler Kjersti Lund Martinsen Saksgang M\u00f8tedato Kommune- og byutviklingsutvalget 26.09.2024 Utbyggingsavtale Bjerkakervegen 14 plan 1913 - endelig vedtak Kommunedirekt\u00f8rens innstilling til vedtak: Utbyggingsavtale mellom Troms\u00f8 kommune og Nordlyset Eiendom AS for Bjerkakervegen 14 vedtas. Stig Tore Johnsen Mette Moh\u00e5g Kommunedirekt\u00f8r Direkt\u00f8r Avdeling for Bymilj\u00f8 1 Hva saken gjelder Endelig vedtak av utbyggingsavtale for Bjerkakervegen 14. Saksutredning I. Generelt om utbyggingsavtaler Utbyggingsavtaler inng\u00e5s mellom kommunen som planmyndighet og utbyggere for \u00e5 gjennomf\u00f8re reguleringsplaner. Plan- og bygningsloven har i kapittel 17 regler om avtalenes n\u00e6rmere innhold. Saksbehandling mv. Utbyggingsavtaler kan inneholde krav til offentlig infrastruktur som veg, vann/avl\u00f8p/overvann og friomr\u00e5der som utbygger m\u00e5 opparbeide i henhold til reguleringsplanens rekkef\u00f8lgekrav, eller som vilk\u00e5r stilt i medhold av plan- og bygningsloven. Det kan avtales gjennomf\u00f8ring av boligpolitiske tiltak og utforming av boliger. Kostnadsdekning av sosial infrastruktur (skoler, barnehager mm.) kan ikke avtales. Utbyggingsavtalen kan ogs\u00e5 g\u00e5 ut p\u00e5 \u00e5 helt eller delvis gjennomf\u00f8re og bekoste andre tiltak som er n\u00f8dvendige for utbyggingen slik som eksterne veganlegg, st\u00f8yskjerming og andre milj\u00f8tiltak. Kravene som stilles i utbyggingsavtalen m\u00e5 st\u00e5 i rimelig forhold til utbyggingens art og omfang, og kostnadene m\u00e5 v\u00e6re forholdsmessige. Kommunestyret vedtok i sak 201/06 prinsippet om at de enkelte utbyggingsomr\u00e5der skal b\u00e6re alle kostnadene med tilrettelegging av teknisk og gr\u00f8nn infrastruktur gjennom en utbyggingsavtale. II. Saksbehandlingen Oppstart av forhandling om utbyggingsavtale er kunngjort. Vedlagte avtale er fremforhandlet mellom partene. Avtalen har ligget ute til offentlig ettersyn i 30 dager. Det har ikke kommet inn merknader til avtalen. III. N\u00e6rmere om avtaleutkastet Nordlyset Eiendom skal bygge omsorgsboliger i Bjerkakervegen 14. Det er gitt tillatelse til inntil 15 boenheter som skal eies privat, men det legges ogs\u00e5 til rette for en bemannet tjenestebase. Utbyggingen skjer etter plan 1913 vedtatt av kommunestyret den 24.05.22. 2 Nordlyset Eiendom skal etter vedtatt plan opparbeide av gang- og sykkelveg, inkludert sideareal, samt belysning. Det er ogs\u00e5 krav til sikker krysning av Bjerkakervegen, i krysset mot Kohtvegen, samt belysning. Merk at det er kun gang- og sykkelveg for omr\u00e5det SGS 1 som ligger mellom bebyggelsen (gult og r\u00f8dt i kartet) som er gjenstand for rekkef\u00f8lgekravet. Den videre strekningen p\u00e5 andre siden av Bjerkakervegen (SGS2) er ikke en del av rekkef\u00f8lgekravet. Troms\u00f8 kommune vurderer at rekkef\u00f8lgekravene er b\u00e5de n\u00f8dvendige og forholdsmessige for utbyggingen. Opparbeidelseskostnadene er i kostnadsoverslaget satt til kr 1 390 000, noe kommunen finner ligger innenfor det som kan kreves ut ifra prosjektets art og omfang. Det h\u00f8rer ogs\u00e5 med at kommunens bidrag vil best\u00e5 av vedlikehold og drift, deriblant sn\u00f8rydding. Utbygger har stilt garanti for en del av opparbeidelseskostnadene, jf. kommunens praksis, og anlegget vurderes som tilstrekkelig sikret for igangsettelse Konklusjon Utbyggingsavtalen anbefales vedtatt. Vedtakskompetanse Kommune -og byutviklingsutvalget. Vedlegg 23_21031-13 Plan 1913 1672041_2_1 23_21031-13 PlanBestemmelser 1913 1672040_2_1 23_21031-13 Signert utb.avtale av utbygger 1672043_2_1 3 4 "
}