{
  "dokument_id": "8538915c-a3b1-595d-afc1-408fb75c2408",
  "doc_type": "case_attachment",
  "kommune": 4601,
  "tittel": "Skriftlig innlegg i sak 188/24 - Remi Bye",
  "url": "https://bergen.kommune.no/politikere-utvalg/api/fil/bk360/10535149/Skriftlig-innlegg-i-sak-188-24-Remi-Bye",
  "tekst": "I September 2022 kom anlegget over natten. Vi er n\u00e5 i juni 2024. Det er snart 2 \u00e5r. Jeg var ikke da klar over omfanget av saken. Men har f\u00e5tt stadig mer informasjon over tid, og det danner seg et bilde. Saken er omtalt i BA, Bygdanytt og NRK. F\u00f8rst m\u00e5 jeg si at vi som bor p\u00e5 Trengereid er veldig glade for at kommunen har grepet inn og besluttet at det skal ryddes opp. Litt historikk: Kolnes tok over omr\u00e5det tilbake i tid, og det var intervju i Bygdanytt. Han sa da at han hadde planer om \u00e5 ta vare p\u00e5 omr\u00e5det og forvalte det p\u00e5 en god m\u00e5te, og sikre at ikke andre personer kom til som ikke hadde gode intensjoner og planer om god forvaltning. Og se p\u00e5 hvordan det har v\u00e6rt siden. Trengereid har sett ut som en dumpingplass med lovl\u00f8se tilstander, et sted der folk kan gj\u00f8re som de vil, uavhengig at norsk lov, moral og etikk. Noen sm\u00e5konger har tatt seg til rette, og roter. Det er skjemmende. Fiskeoppdrettsvirksomheten opph\u00f8rte i 2007, det har ikke v\u00e6rt konsesjon for dette siden. Det er drevet annen virksomhet her siden 2008-2009V. Virksomheten (Sj\u00f8service AS) har drevet med kj\u00f8p og salg av utrangert fiskeoppdrettsutstyr. jf. Opplysninger fra Kystverk og Fiskeridirektoratet. \"Fra: T\u00f8nnessen, Lasse Aase <lasse.tonnessen@kystverket.no> Sendt: mandag 24. april 2023 15:20 Til: Hanne Gunnarskog <Hanne.Gunnarskog@bergenhavn.no> Emne: sv; Melding om akvakulturanlegg p\u00e5 Trengereid, Bergen kommune, Vestland - oversendelse av sak etter havne- og farvannsloven V\u00e5r ref: 23/1890 Hei, vi viser til deres henvendelse datert 14. april om akvakulturmerder i sj\u00f8omr\u00e5de utenfor 271/1, Trengereid i Bergen kommune. F\u00e5r begrenset med treff ved s\u00f8k i v\u00e5rt saksbehandlersystem. Det er mulig det ligger informasjon gjemt i systemet et eller annet sted som har relasjon til prosjektet om opprydning av eierl\u00f8se skjellanlegg for noen \u00e5r siden. Men vi har v\u00e6rt i kontakt med Fiskeridirektoratet som kunne informere om at det n\u00e5 skal v\u00e6re en person (forel\u00f8pig ukjent) som kj\u00f8per og selger utrangert oppdrettsutstyr. Vi vil se n\u00e6rmere p\u00e5 saken. Hilsen Lasse A. T\u00f8nnessen r\u00e5dgiver hav- og kystforvaltning KYSTVERKET\" Dette kan man ogs\u00e5 se p\u00e5 flytfoto av omr\u00e5det gjennom \u00e5rene, helt tilbake fra den tid. Det ligger oftem jevnlig store flytende konstruksjoner p\u00e5 sj\u00f8en. De forsvinner etter hvert, s\u00e5 kommer nye til. Disse bildene ligger i kommunens arkiv. Det har v\u00e6rt ulovlighetssaker knyttet til omr\u00e5det og virksomheten, og b\u00e5de kommunen og Statsforvalteren har v\u00e6rt involvert, Dette er virksomheteten til Sj\u00f8service AS. Sj\u00f8service AS har imidlertid kun registrert \u00f8konomisk aktivitet i 2019. Noe som er pussig, ettersom det har v\u00e6rt aktivitet p\u00e5 vannet over lengre tid, og anlegg/konstruksjoner har kommet og forsvunnet. Det som ikke er blitt solgt, er blitt liggende p\u00e5 land og p\u00e5 vann. Forurensningsloven legger rammene for hvilke virksomheter som m\u00e5 s\u00f8ke tillatelse dersom deres drift kan medf\u00f8re forurensning. For avfallssektoren er det i kapittel 5, \u00a7 29 krav til at den som driver opplagsplass eller anlegg for behandling av avfall som kan medf\u00f8re forurensning eller virker skjemmende, m\u00e5 ha tillatelse fra forurensningsmyndighetene. \u00a7 29 viser til reglene satt i kapittel 3, tillatelse til virksomhet som kan volde forurensning. Konsekvensanalyser. Ombruk - reparasjon -brukthandel Akt\u00f8rer som driver mottak og salg av brukte varer, beh\u00f8ver tillatelse fra politiet etter brukthandellovens \u00a72. Hva er utrangert fiskeoppdrettsutstyr? Det som fiskerin\u00e6ringen ikke lenger kan bruke, fordi det er utrangert, gammelt, ubrukelig. Da er det avfall. Dette m\u00e5 man ha l\u00f8yve av offentlige myndigheter for \u00e5 drive p\u00e5 med. Virksomheten har s\u00e5vidt jeg kan se ikke l\u00f8yve til \u00e5 drive med denne virksomheten. Bergen kommune sl\u00e5tt fast at virksomhetene og konstruksjonene er ulovlige i henhold til plan- og bygningsloven og kommunens areal og reguleringsplaner. DET KAN ALTS\u00c5 OGS\u00c5 SL\u00c5S FAST ETTER FORURENSINGSLOVEN. Dette aspektet av saken er ikke forfulgt i kommunen, selv om det har v\u00e6rt ulovlighetssaker ogs\u00e5 tidligere, og saken har v\u00e6rt omtalt i media. Kurt Oddekalv og milj\u00f8vernforbundet har ogs\u00e5 engasjert seg i saken. Det ble tidlig oppgitt av CIT Holding at det var snakk om en midlertidig plassering, med tanke p\u00e5 at anlegget skulle videre til bruk ved annen plassering senere. Senere ble denne forklaringen endret til at det m\u00e5 lagres til man finner kj\u00f8pere. Sist n\u00e5 hevdes det av CIT Holding at det ikke finnes kj\u00f8pere. Og at de derfor ser seg om etter alternativ l\u00f8sning og plass for \u00e5 lagre anlegget. Sannheten er vel at anlegget var utrangert fiskeoppdrettsutstyr/avfall fra fiskeoppdrettsn\u00e6ringen, som CIT \u00f8nsket \u00e5 kvitte seg med for en sikkert rimelig penge, utenfor vanlige systemer for avfallsh\u00e5ndtering, som nok ville v\u00e6re betraktelig dyrere, og Sj\u00f8service skulle gj\u00f8re som de pleier, hugge det opp og selge det videre i deler p\u00e5 det svarte markedet. En vinn vinn situasjon for de involverte, bortsett fra milj\u00f8et og menneskene i omr\u00e5det, som absolutt er lidende under dette. Det skal ogs\u00e5 nevnes at ogs\u00e5 andre er lidende, som ikke er nevnt. Havforskningsinstituttet har i 20 \u00e5r hatt kartlegging av villaksbestanden rett ved omr\u00e5det der merdeanlegget ligger i dag. Villaksen g\u00e5r her oppover fjorden mot Voss for \u00e5 gyte. Virksomhetene som har v\u00e6rt i omr\u00e5det, har \u00f8delagt for laksen og for havforskningsinstituttet. Dette if\u00f8lge de ansvarlige for denne forskningen. De m\u00e5tte legge ned forskningen p\u00e5 villaksen grunnet all denne aktiviteten i omr\u00e5det. FOrskningen ble lagt ned i fjor. I Det er ogs\u00e5 nevnte frikloakk fra ulovlig avl\u00f8p fra fra bolighhuset som ligger ved sj\u00f8en, som ogs\u00e5 eies av et familie- og styremedlem i Kolnes Holding . Takk. "
}