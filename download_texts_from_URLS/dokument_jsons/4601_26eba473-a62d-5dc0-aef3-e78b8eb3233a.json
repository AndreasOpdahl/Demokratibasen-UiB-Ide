{
  "dokument_id": "26eba473-a62d-5dc0-aef3-e78b8eb3233a",
  "doc_type": "case_attachment",
  "kommune": 4601,
  "tittel": "HIB Gangbro. Emne: S\u00f8knad om tillatelse til tiltak i sj\u00f8, Multiconsult, datert 10.03.2025",
  "url": "https://bergen.kommune.no/politikere-utvalg/api/fil/bk360/12385532/HIB-Gangbro-Emne-Soknad-om-tillatelse-til-tiltak-i-sjo-Multiconsult-datert-10-03-2025",
  "tekst": "Rapport HIB Gangbro OPPDRAGSGIVER GC Rieber Eiendom AS EMNE S\u00f8knad om tillatelse til tiltak i sj\u00f8 DATO / REVISJON: 10. mars 2025 / 01 DOKUMENTKODE: 10252474-01-RIGm-RAP-001 Dette dokumentet har blitt utarbeidet av Multiconsult p\u00e5 vegne av Multiconsult Norge AS eller selskapets klient. Klientens rettigheter til dokumentet er gitt i den aktuelle oppdragsavtalen eller ved anmodning. Tredjeparter har ingen rettigheter til bruk av dokumentet (eller deler av det) uten skriftlig forh\u00e5ndsgodkjenning fra Multiconsult med mindre annet f\u00f8lger av norsk lov. Multiconsult p\u00e5tar seg intet ansvar for bruk av dokumentet (eller deler av det) til andre form\u00e5l, p\u00e5 andre m\u00e5ter eller av andre personer eller enheter enn det som er godkjent skriftlig av Multiconsult. Deler av dokumentet kan v\u00e6re beskyttet av immaterielle rettigheter og/eller eiendomsrettigheter. Kopiering, distribusjon, endring, behandling eller annen bruk av dokumentet er ikke tillatt uten skriftlig forh\u00e5ndssamtykke fra Multiconsult eller annen innehaver av slike rettigheter med mindre annet f\u00f8lger av norsk lov. 10252474-01-RIGm-RAP-001 10. mars 2025 / 01 Side 2 av 13 Rapport OPPDRAG HIB Gangbro DOKUMENTKODE 10252474-01-RIGm-RAP-001 EMNE S\u00f8knad om tillatelse til tiltak i sj\u00f8 TILGJENGELIGHET \u00c5pen OPPDRAGSGIVER GC Rieber Eiendom AS OPPDRAGSLEDER Tom ingebrigtsen KONTAKTPERSON Arild Bruvik UTARBEIDET AV Martin Kjeilen Steinseide KOORDINATER Sone: 32V / \u00d8st: 297890 / Nord: 6699407 ANSVARLIG ENHET 10233012 Milj\u00f8r\u00e5dgiving Vest GNR./BNR./SNR. 164 / 353 / - / Bergen SAMMENDRAG GC Rieber Eiendom AS skal bygge gangbro mellom Marineholmen og Gamle Nyg\u00e5rdsbro, s\u00f8r for H\u00f8yteknologi- senteret i Bergen (HIB). Den planlagte gangbroen f\u00e5r en lengde p\u00e5 omtrent 65 meter og skal etableres p\u00e5 5 borede st\u00e5lr\u00f8rspeler til berg. Foreliggende rapport er en s\u00f8knad etter forurensingsforskriften om tillatelse til planlagte arbeider i sj\u00f8. Rapporten beskriver forurensningssituasjonen i omr\u00e5det og planlagte milj\u00f8tiltak. Bunnsedimentene i Solheimsviken og Damsg\u00e5rdssundet har v\u00e6rt forurenset, men i forbindelse med Bergen kommunes prosjekt \u00abRenere Puddefjorden\u00bb, ble bunnsedimentene dekket til med rene masser i 2017\u20132018. I det aktuelle tiltaksomr\u00e5det ble det ikke utf\u00f8rt tildekking av fyllingsfronter og omr\u00e5der med hard sj\u00f8bunn ved Nyg\u00e5rdsstr\u00f8mmen. Basert p\u00e5 sluttrapporten fra prosjektet er det derfor kun i mindre deler av planlagt tiltaks- omr\u00e5de det er ventet at det ligger tildekkingsmasser. Trolig vil likevel minst \u00e9n av de planlagte pelene vil g\u00e5 gjennom tildekkingslaget lagt ut i forbindelse med prosjektet \u00abRenere Puddefjorden\u00bb. Milj\u00f8m\u00e5l for prosjektet er at tiltaket ikke skal f\u00f8re til spredning av forurensning som kan v\u00e6re skadelig for milj\u00f8et i resipienten, eller f\u00f8re til forringelse av \u00f8kologisk og kjemisk tilstand. Tiltaket skal heller ikke f\u00f8re til skader p\u00e5 tildekkingslaget. Risikovurderingen av planlagt tiltak har vist at det er liten fare for spredning av partikler og forurensning i for- bindelse med ansett av pelene p\u00e5 bunnen. Borekaks/-slam skal samles opp og leveres godkjent mottak. Eventuelt vann fra avvanning av boreslammet planlegges sluppet til sj\u00f8 bak en siltgardin, og det skal utf\u00f8res visuell kontroll av siltgardinen Per i dag er det ikke registrert funn av fremmedarten japansk sj\u00f8pung (havnespy) i Bergen havn, Damsg\u00e5rds- sundet eller Solheimsviken, men kartlegginger av japansk sj\u00f8pung er som ferskvare \u00e5 regne. F\u00f8r arbeidene starter skal det utf\u00f8res oppdaterte s\u00f8k i relevante databaser. Ved mistanke om funn av japansk sj\u00f8pung m\u00e5 det igangsettes tiltak for \u00e5 redusere risiko for spredning f\u00f8r arbeidene kan starte. 01 10.03.25 Oppdatering av kapittel 11.2 etter tilbakemelding fra oppdragsgiver Martin Steinseide Solveig Lone Jesper Bjerre 00 06.03.25 Utsendt til byggherren for kommentarer. Martin Steinseide Solveig Lone Jesper Bjerre REV. DATO BESKRIVELSE UTARBEIDET AV KONTROLLERT AV GODKJENT AV Multiconsult | Nesttunbrekka 99 | 5221 Nesttun | +47 55 62 37 00 | multiconsult.no NO 918 836 519 MVA HIB Gangbro S\u00f8knad om tillatelse til tiltak i sj\u00f8 INNHOLDSFORTEGNELSE 1 Innledning ...................................................................................................................................................... 5 2 Lokalitetsbeskrivelse. Planstatus ........................................................................................................................ 5 3 Planlagte arbeider ........................................................................................................................................... 6 4 Framdrift ....................................................................................................................................................... 7 5 Bunn- og grunnforhold ..................................................................................................................................... 7 6 Beskrivelse av forurensningssituasjonen .............................................................................................................. 7 7 Lokale forhold ................................................................................................................................................. 8 7.1 Vannforekomst ..................................................................................................................................................... 8 7.2 Str\u00f8mforhold ........................................................................................................................................................ 8 7.3 Naturmangfold ..................................................................................................................................................... 8 7.4 Marine kulturminner ........................................................................................................................................... 10 7.5 Kabler og r\u00f8r p\u00e5 sj\u00f8bunnen .................................................................................................................................. 10 8 Milj\u00f8m\u00e5l ...................................................................................................................................................... 10 9 Milj\u00f8risikovurdering og vurdering av behov for tiltak ........................................................................................... 10 9.1 Boring av peler ................................................................................................................................................... 11 9.2 Vurdering av undervannsst\u00f8y............................................................................................................................... 11 9.3 Vurdering av periode for gjennomf\u00f8ring ............................................................................................................... 11 10 Avb\u00f8tende tiltak............................................................................................................................................ 11 10.1 H\u00e5ndtering av borslam ........................................................................................................................................ 11 10.2 Siltgardin ........................................................................................................................................................... 12 11 Kontroll og overv\u00e5king .................................................................................................................................... 12 11.1 Kartlegging japansk sj\u00f8pung ................................................................................................................................. 12 11.2 Visuell kontroll av siltgardin ............................................................................................................................... 12 11.3 Sluttkontroll ....................................................................................................................................................... 12 11.4 Langtidsoverv\u00e5king av tiltaket .............................................................................................................................. 12 12 Referanser ................................................................................................................................................... 12 10252474-01-RIGm-RAP-001 10. mars 2025 / 01 Side 4 av 13 HIB Gangbro multiconsult.no S\u00f8knad om tiltak i sj\u00f8 1 Innledning GC Rieber Eiendom AS skal bygge gangbro mellom Marineholmen og Gamle Nyg\u00e5rdsbro, s\u00f8r for H\u00f8yteknologisenteret i Bergen (HIB). Foreliggende rapport er en s\u00f8knad etter forurensingsforskriften om tillatelse til planlagte arbeider i sj\u00f8. Rapporten beskriver det planlagte tiltaket, forurensningssituasjonen i omr\u00e5det og planlagte milj\u00f8tiltak. 2 Lokalitetsbeskrivelse. Planstatus Planlagt tiltak er lokalisert helt s\u00f8r p\u00e5 Marineholmen, nord for Nyg\u00e5rdsstr\u00f8mmen som forbinder Solheimsviken og Store Lungeg\u00e5rdsvannet, se Figur 2-1. Figur 2-1: Oversiktskart som viser lokalisering av planlagt tiltak i Solheimsviken. Kartkilde: www.norgeskart.no. Gjeldende reguleringsplan for omr\u00e5det har arealplan-ID 65320000 [1] og ble vedtatt 6. mars 2024. I reguleringsbestemmelsene er det lagt inn et rekkef\u00f8lgekrav om at det m\u00e5 etableres gangforbindelse fra Marineholmen til Gamle Nyg\u00e5rdsbro innen det n\u00e6rmeste av planlagte boligbygg ferdigstilles. Bunnsedimentene i Solheimsviken og Damsg\u00e5rdssundet har v\u00e6rt forurenset, men i forbindelse med Bergen kommunes prosjekt \u00abRenere Puddefjord\u00bb, ble bunnsedimentene i omr\u00e5det dekket til med rene masser i 2017\u20132018 [2]. Ut fra kartskisser i sluttrapporten (se Figur 2-2), antas det at kun deler av sj\u00f8bunnen ved planlagt tiltak ble dekket til, mens de grunneste omr\u00e5dene n\u00e6rmest land ikke ble tildekket [2]. Fyllingsfronter og hard sj\u00f8bunn ved Nyg\u00e5rdsstr\u00f8mmen ble ikke dekket til [3]. I 2023 ble det lagt ut en sj\u00f8vannsledning i samme omr\u00e5de som det n\u00e5 skal bygges gangbro [4]. 10252474-01-RIGm-RAP-001 10. mars 2025 / 01 Side 5 av 13 HIB Gangbro multiconsult.no S\u00f8knad om tiltak i sj\u00f8 Figur 2-2: Utsnitt av figur 6 i sluttrapporten til \u00abRenere Puddefjord\u00bb [2]. Figur-utsnittet viser prosjekterte tiltak i Solheimsviken/s\u00f8r i Puddefjorden. R\u00f8d sirkel viser lokalisering av planlagt ny gangbro. 3 Planlagte arbeider Plassering av ny gangbro fra Marineholmen til Gamle Nyg\u00e5rdsbro er vist i Figur 3-1, mens brokonsept er illustrert i Figur 3-2. Den planlagte gangbroen f\u00e5r en lengde p\u00e5 omtrent 65 meter, inkludert rampe p\u00e5 eksisterende kai. Gangbroen skal fundamenteres p\u00e5 ca. 5 borede st\u00e5lr\u00f8rspeler til berg (\u00d8800-\u00d81000) og plassering av disse avhenger i stor grad av eksisterende r\u00f8r og ledninger i sj\u00f8en. Boring av peler er planlagt fra lekter p\u00e5 sj\u00f8. Forel\u00f8pig plassering av pelene er illustrert med sirkler i Figur 3-1 og Figur 3-2. Figur 3-1: Utsnitt av Multiconsults tegning K108, datert 25.06.2024, som viser planlagt plassering av ny Gangbro fra Marineholmen til Gamle Nyg\u00e5rdsbro. Planlagt plassering av peler er vist med sm\u00e5 sirkler i senterlinjen av broen. Kilde: Multiconsult. 10252474-01-RIGm-RAP-001 10. mars 2025 / 01 Side 6 av 13 HIB Gangbro multiconsult.no S\u00f8knad om tiltak i sj\u00f8 Figur 3-2: Forel\u00f8pig illustrasjonstegning av ny Gangbro fra Marineholmen til Gamle Nyg\u00e5rdsbro. Utsnitt av Multiconsults tegning K108, datert 25.06.2024. Kilde: Multiconsult. 4 Framdrift Tiltaket er per n\u00e5 planlagt til perioden september-november 2025. 5 Bunn- og grunnforhold Det aktuelle omr\u00e5det ved Marineholmen ligger innerst i Damsg\u00e5rdssundet, like nord for Solheimsviken og vest for Nyg\u00e5rdsstr\u00f8mmen. Strandlinjen p\u00e5 begge sider av sundet best\u00e5r hovedsakelig av utfylte omr\u00e5der. P\u00e5 det dypeste er det 11 meter dypt i Solheimsviken, men tiltaket skal gjennomf\u00f8res i et omr\u00e5de hvor dybden ikke overstiger 5 meter. Tidligere unders\u00f8kelser viste at bunnsedimentene i Damsg\u00e5rdssundet og Solheimsviken bestod av mye organisk materiale og silt/sand, men med noe grovere sedimenter p\u00e5 nordsiden av Damsg\u00e5rds- sundet enn innerst i Solheimsviken. [5]. I en geoteknisk grunnunders\u00f8kelse utf\u00f8rt for prosjektet i 2024 ble det i tre sonderinger i sj\u00f8 p\u00e5vist 1,9\u2013 8,3 m med l\u00f8smasser over berg, \u00f8kende mot vest [6]. I sonderingene ble det generelt registrert et topplag av antatt gytje med mektighet opp til ca. 0,3 meter, over ca. 0,5 til 5,4 m med antatt sand/grus/stein. Over berg ble det registrert faste til meget faste masser av antatt bunnmorene (typisk for Bergen sentrum). 6 Beskrivelse av forurensningssituasjonen Bunnsedimentene i Damsg\u00e5rdssundet og Solheimsviken var tidligere sterkt forurenset av b\u00e5de tung- metaller og organiske milj\u00f8gifter, bl.a. kobber, kvikks\u00f8lv, ulike PAH forbindelser (polysykliske aromatiske hydrokarboner), polyklorerte bifenyler (PCB) og tributyltinn (TBT) [7]. Etter tildekking av forurensede bunnsedimenter best\u00e5r sj\u00f8bunnen i dag av grovere masser av sand, grus og stein med lavt innhold av finstoff (<63 \u03bcm). Selv om det foreg\u00e5r noe rekontaminering pga. bl.a. overvannsutslipp, s\u00e5 har sj\u00f8bunnsedimentene i dag lav forurensningsgrad. En oppsummering av forurensnings- situasjonen etter utf\u00f8rt 4-\u00e5rskontroll i 2022 er vist i Figur 6-1. For n\u00e6rmere detaljer vises det til rapporten etter 4-\u00e5rskontrollen [8]. Det er sj\u00f8mat-advarsler i Byfjorden, inkludert Puddefjorden med Damsg\u00e5rdssundet og Solheimsviken [9]. 10252474-01-RIGm-RAP-001 10. mars 2025 / 01 Side 7 av 13 HIB Gangbro multiconsult.no S\u00f8knad om tiltak i sj\u00f8 Figur 6-1: Skjermdump fra Bergen kommunes nettside om Renere Puddefjord-prosjektet [10]. 7 Lokale forhold 7.1 Vannforekomst Tiltaksomr\u00e5det h\u00f8rer til vannforekomsten Byfjorden indre del (vannforekomst ID 0261010800-4-C) [11]. Vannforekomsten har et areal p\u00e5 2,9 km2, og vanntypen er klassifisert som beskyttet kyst/fjord. \u00d8kologisk tilstand er klassifisert som moderat (h\u00f8y presisjon), mens kjemisk tilstand er klassifisert som d\u00e5rlig (h\u00f8y presisjon). D\u00e5rlig kjemisk tilstand skyldes PAH-forbindelsen benzo(b)fluoranten p\u00e5vist i bl\u00e5skjell, mens moderat tilstand for \u00f8kologi oppgis \u00e5 skyldes d\u00e5rlig indikatorindeks og moderat sensitivitetsindeks for bunnfauna. 7.2 Str\u00f8mforhold Str\u00f8mforholdene i Puddefjorden er p\u00e5virket av tidevann og vind [12]. I tillegg er det kjent at det er sterk tidevannsstr\u00f8m gjennom Nyg\u00e5rdsstr\u00f8mmen like s\u00f8r\u00f8st for planlagt gangbro. 7.3 Naturmangfold I Naturbase er det ikke registrert naturvernomr\u00e5der eller s\u00e5rbare naturtyper \u00e5 ta hensyn til [13]. Uni Research utf\u00f8rte naturtypekartlegging i Puddefjorden i 2015, f\u00f8r tildekking av sedimentene [14]. Iht. rapporten karakteriseres omr\u00e5det \u00absom sterkt modifisert vannforekomst med lite naturlig substrat i fj\u00e6resonen, prim\u00e6rt brygger og kaier samt sterkt forurenset bunnsediment best\u00e5ende av mudder og sandbunn. Slike omr\u00e5der settes til liten verdi. Artsmangfoldet i omr\u00e5det settes ogs\u00e5 til liten verdi. Det er for \u00f8vrig tidligere registrert \u00e5l (Anguilla anguilla) tilknyttet Store Lungeg\u00e5rdsvann (Bergensavisen, 2012). Er den til stede i Store Lungeg\u00e5rdsvann vil den ogs\u00e5 tidvis v\u00e6re til stede i Puddefjorden om ikke permanent s\u00e5 i forbindelse med vandring til Sargassohavet hvor den gyter.\u00bb 10252474-01-RIGm-RAP-001 10. mars 2025 / 01 Side 8 av 13 HIB Gangbro multiconsult.no S\u00f8knad om tiltak i sj\u00f8 Unders\u00f8kelse av bl\u00f8tbunnsfauna i 4-\u00e5rskontrollen etter tiltak viser godt rekolonisert bunndyrsamfunn med et normalt til h\u00f8yt antall arter og individer i fire av fem unders\u00f8kte stasjoner [8]. Det er ikke registrert gyteomr\u00e5der for fisk, fiskeplasser for aktive eller passive redskaper, eller l\u00e5s- settingsplasser, i Damsg\u00e5rdsundet/Puddefjorden [15]. Det er heller ikke akvakulturanlegg i n\u00e6rheten av tiltaksomr\u00e5det. Arter som er registrert i Naturbase og Artskart i n\u00e6rheten av tiltaksomr\u00e5det, er i hovedsak sj\u00f8fugl, ogs\u00e5 r\u00f8dlistede [16], se kartutsnitt i Figur 7-1 [17]. En oversikt over registreringer er vist i Tabell 7-1. Registrerte aktiviteter er prim\u00e6rt n\u00e6ringss\u00f8k. Tabell 7-1: R\u00f8dlistede fugler registrert i omr\u00e5det i perioden fra 2010 [17]. Kategori Arter Kritisk truet - CR Hettem\u00e5ke, lomvi Sterkt truet - EN Storspove, dvergdykker, bergand, makrellterne S\u00e5rbar - VU \u00c6rfugl, gr\u00e5m\u00e5ke, fiskem\u00e5ke, soth\u00f8ne, h\u00f8nsehauk, gr\u00f8nnfink, alke, N\u00e6r truet - NT Storskarv, gr\u00e5spurv, tjeld, st\u00e6r, tyrkerdue, t\u00e5rnseiler, mellomskarv, teist I tillegg til fugl er det registrert hummer (VU) (Homarus gammarus) i Store Lungeg\u00e5rdsvannet. Det er ellers ikke registrert s\u00e5rbare arter i omr\u00e5det. Forekomst av fremmedarten japansk sj\u00f8pung, popul\u00e6rt kalt havnespy, sprer seg i Norge. Det er bl.a. gjort funn p\u00e5 Ask\u00f8y, men per i dag er det ingen registrerte funn i Bergen havn, Damsg\u00e5rdssundet eller Solheimsviken [18]. Store Lungeg\u00e5rdsvannet Figur 7-1: Skjermdump av kart fra artskart mars 2025 [17]. 10252474-01-RIGm-RAP-001 10. mars 2025 / 01 Side 9 av 13 HIB Gangbro multiconsult.no S\u00f8knad om tiltak i sj\u00f8 I Naturbase [7] er det ingen registrerte statlig sikrede friluftslivsomr\u00e5der i tilknytning til tiltaksomr\u00e5det, men Puddefjorden og sentrale deler av Byfjorden er kartlagt som et sv\u00e6rt viktig friluftslivsomr\u00e5de (ID FK00012439) [19]. Sj\u00f8omr\u00e5dene benyttes bl.a. til kajakkpadling og annen umotorisert ferdsel til sj\u00f8s. Viktige start- og sluttpunkt for padling er: Marineholmen, Solheimsviken, Markusplassen og omr\u00e5det foran Kong Christian Fredriks plass. Brukerfrekvensen er satt til ganske stor. Ved BI p\u00e5 Marineholmen (ca. 400 m unna planlagt Gangbro) er det ogs\u00e5 tilrettelagt for bading. 7.4 Marine kulturminner Det er ingen registrerte kulturminner i tiltaksomr\u00e5det [20]. 7.5 Kabler og r\u00f8r p\u00e5 sj\u00f8bunnen If\u00f8lge Kystverkets kartdatabase https://kart.kystverket.no/ ligger det flere sj\u00f8vannsledninger i tiltaksomr\u00e5det, se Figur 7-2. Disse vil bli hensyntatt i planleggingen av arbeidet. Figur 7-2: Oversikt over sj\u00f8kabler iht. Kystverkets kartdatabase Kystinfo [21]. 8 Milj\u00f8m\u00e5l Milj\u00f8m\u00e5l for prosjektet er at tiltaket ikke skal f\u00f8re til spredning av forurensning som kan v\u00e6re skadelig for milj\u00f8et i resipienten, eller f\u00f8re til forringelse av \u00f8kologisk og kjemisk tilstand. Tiltaket skal heller ikke f\u00f8re til skader p\u00e5 tildekkingslaget. 9 Milj\u00f8risikovurdering og vurdering av behov for tiltak Generelt vil anleggsarbeider som ber\u00f8rer forurenset sj\u00f8bunn kunne f\u00f8re til oppvirvling og spredning av forurenset finstoff i sedimentene. Flere faktorer som forurensningsgrad, mengde finstoff i bunn- 10252474-01-RIGm-RAP-001 10. mars 2025 / 01 Side 10 av 13 HIB Gangbro multiconsult.no S\u00f8knad om tiltak i sj\u00f8 sedimentene, str\u00f8mforhold og typen anleggsarbeider vil inng\u00e5 i en milj\u00f8risikovurdering for \u00e5 avgj\u00f8re om det er behov for milj\u00f8tiltak for \u00e5 begrense milj\u00f8konsekvensene av planlagte arbeider. Det er viktig at planlagt tiltak ikke skader tildekkingslaget som er lagt i Puddefjorden, eller f\u00f8rer til rekontaminering av dette. 9.1 Boring av peler Ved boring av peler i omr\u00e5der med sedimentbunn kan ansett av peler potensielt medf\u00f8re oppvirvling av eventuelle forurensede partikler like rundt pelen. Med unntak for fyllingsfronter og omr\u00e5der med hard sj\u00f8bunn, skal forurenset sj\u00f8bunn i dette omr\u00e5det v\u00e6re dekket til. Det vil derfor ikke v\u00e6re fare for oppvirvling og spredning av forurenset finstoff i forbindelse med ansett av pelene. Pelene skal bores gjennom l\u00f8smasser/sedimenter og ned i berg. Borekaks er generelt \u00e5 anse som n\u00e6ringsavfall. I dette tilfellet vil borekakset ogs\u00e5 kunne inneholde forurensede sedimenter. Borekakset m\u00e5 derfor samles opp og leveres godkjent mottak. Eventuelt vann fra avvanning av boreslammet kan slippes til sj\u00f8 bak en siltgardin. Oljeforurensning/-s\u00f8l fra anleggsmaskiner kan forekomme i forbindelse med arbeider. Entrepren\u00f8ren skal ha en beredskapsplan for \u00e5 h\u00e5ndtere eventuelle uhellsutslipp. 9.2 Vurdering av undervannsst\u00f8y Boring av peler gir mindre undervannst\u00f8y enn ramming av peler. Det er ingen registrerte gytefelt eller akvakulturanlegg i n\u00e6rheten. Det vurderes derfor ikke som n\u00f8dvendig med avb\u00f8tende tiltak av hensyn til fisk. 9.3 Vurdering av periode for gjennomf\u00f8ring Oppstart av arbeidene i sj\u00f8 planlegges til september 2025, jf. kapittel 4, og arbeidene i sj\u00f8 er ventet \u00e5 v\u00e6re ferdig innen utgangen av november 2025. Generelt anbefales tiltak utf\u00f8rt utenom tiden 15. mai til 15. september dersom det er lokale fritids- interesser n\u00e6r tiltaksomr\u00e5det. Det er ingen registrerte statlig sikrede friluftslivsomr\u00e5der i eller like ved tiltaksomr\u00e5det, men Puddefjorden og sentrale deler av Byfjorden er kartlagt som et sv\u00e6rt viktig friluftslivsomr\u00e5de. Omfang av arbeidene i sj\u00f8 er begrenset, og med unntak for selve tiltaksomr\u00e5det er de planlagte arbeidene i liten grad ventet \u00e5 p\u00e5virke ut\u00f8ving av friluftsliv. Det vurderes derfor ikke n\u00f8dvendig \u00e5 begrense periode for gjennomf\u00f8ring. Den er ingen registrerte gytefelt i omr\u00e5det, men det er mange registreringer av fugl. Registrert aktivitet er hovedsakelig n\u00e6ringss\u00f8k, og det planlagte arbeidet vurderes \u00e5 ha relativt liten p\u00e5virkning p\u00e5 denne aktiviteten. 10 Avb\u00f8tende tiltak Basert p\u00e5 den utf\u00f8rte risikovurderingen anbefales avb\u00f8tende tiltak som beskrevet under. Utover dette vurderes det ikke som n\u00f8dvendig med avb\u00f8tende tiltak. 10.1 H\u00e5ndtering av borslam Boreslam fra boring av peler skal samles opp og leveres godkjent mottak. 10252474-01-RIGm-RAP-001 10. mars 2025 / 01 Side 11 av 13 HIB Gangbro multiconsult.no S\u00f8knad om tiltak i sj\u00f8 10.2 Siltgardin Ved eventuelt utslipp til sj\u00f8 av vann fra avvanning av boreslammet, skal utslippet v\u00e6re bak en siltgardin. 11 Kontroll og overv\u00e5king Milj\u00f8m\u00e5l for prosjektet er at tiltaket ikke skal f\u00f8re til spredning av forurensning som kan v\u00e6re skadelig for milj\u00f8et i resipienten, eller f\u00f8re til forringelse av \u00f8kologisk og kjemisk tilstand. Tiltaket skal heller ikke f\u00f8re til skader p\u00e5 tildekkingslaget. Det skal f\u00f8res logg over tiltaksarbeidene i sj\u00f8. 11.1 Kartlegging japansk sj\u00f8pung Per i dag er det ikke registrert funn av fremmedarten japansk sj\u00f8pung (havnespy) i Bergen havn, Damsg\u00e5rdssundet eller Solheimsviken, men kartlegginger av japansk sj\u00f8pung er som ferskvare \u00e5 regne. F\u00f8r arbeidene starter skal det utf\u00f8res oppdaterte s\u00f8k i relevante databaser. Ved mistanke om funn av japansk sj\u00f8pung m\u00e5 det igangsettes tiltak for \u00e5 redusere risiko for spredning f\u00f8r arbeidene kan starte. 11.2 Visuell kontroll av siltgardin Dersom det benyttes siltgardin for utslipp av vann, skal entrepren\u00f8ren f\u00f8re daglig kontroll med siltgardinen for \u00e5 sikre at den er p\u00e5 plass og fungerer som forutsatt. Kontrollene skal utf\u00f8res s\u00e5 lenge det er utslipp av vann, og kontrollene skal loggf\u00f8res og dokumenteres, for eksempel med bilder. Fotodokumentasjonen legges ved sluttrapporten. 11.3 Sluttkontroll Etter boring av peler m\u00e5 det gjennomf\u00f8res inspeksjon av omr\u00e5det rundt de pelene som eventuelt er boret gjennom tildekkingslaget, samt eventuelle omr\u00e5der med tildekket sj\u00f8bunn som har v\u00e6rt benyttet til oppankring av fl\u00e5ten med peleriggen. Dersom det har oppst\u00e5tt skader p\u00e5 tildekkingslaget m\u00e5 disse utbedres. 11.4 Langtidsoverv\u00e5king av tiltaket Det er ikke planlagt langtidsoverv\u00e5king av tiltaket. 12 Referanser [1] Bergen Bystyre, 2024. Reguleringsbestemmelser Arealplan-ID 4601_65320000. [2] Cowi, 2019. Renere Puddefjord \u2013 Sluttrapport. Rapportnr. A095679-2019-001, versjon 01, datert 14. juni 2019. [3] Cowi, 2016. Detaljplan \u2013 Renere Puddefjord. Rapportnr. A079577-2016-01, versjon 04, datert 1. september 2016. [4] Multiconsult, 2023. Merkantilen T53CD \u2013 Forurensningsfare ved utlegging av sj\u00f8vannsledning. Dokumentkode: 10242389-02-RIGm-NOT-001, datert 24.01.2023. [5] Multiconsult-notat 612471-M01, 2010. Indre Puddefjorden Energisentral. Legging av sj\u00f8vannsledninger. [6] Multiconsult, 2024. GC Rieber Eiendom AS. HIB Gangbro \u2013 Grunnunders\u00f8kelser. Datarapport \u2013 Geotekniske grunnunders\u00f8kelser. Dokumentkode 10252474-02-RIG-RAP- 001, datert 9. oktober 2024. 10252474-01-RIGm-RAP-001 10. mars 2025 / 01 Side 12 av 13 HIB Gangbro multiconsult.no S\u00f8knad om tiltak i sj\u00f8 [7] Cowi, 2015. Forurenset sj\u00f8bunn i Puddefjorden. Risikovurdering. Rapport nr. RAP-A040950- 2015-01, versjon 001, datert 23.02.2015. [8] Cowi, 2023. 4-\u00e5rskontroll etter tiltak mot forurenset sj\u00f8bunn i Puddefjorden. Renere havn Bergen. Fagrapport A243166-2023-02, datert 16. mai 2023. [9] Mattilsynet, Advarsel - Unng\u00e5 fisk og skalldyr fra forurensede havner, fjorder og innsj\u00f8er. https://www.mattilsynet.no, datert 31.10.2023. [10] https://www.bergen.kommune.no/hvaskjer/tema/renere-havn-bergen/siste-nytt/slik-er- puddefjorden-etter-fire-ar-med-ny-sjobunn/ [11] Vann-Nett, https://vann-nett.no/waterbodies/map. [12] Cowi, 2015. Tiltaksplan for forurenset sj\u00f8bunn i Puddefjorden, Bergen. Rapport nr. RAP- A040950-2015-02, versjon 003, datert 05.06.2015. [13] Naturbase kart, https://www.miljodirektoratet.no/tjenester/naturbase/. [14] Uni Reasearch, 2015. Naturtypekartlegging i Puddejfjorden. SAM Notat 12-2015, datert 04.05.2015. Pprosjektnummer 808969. [15] Fiskeridirektoratet, https://open-data-fiskeridirektoratet-fiskeridir.hub.arcgis.com/ [16] Artsdatabanken, Norsk r\u00f8dliste for arter 2021. https://www.artsdatabanken.no/rodlisteforarter/2021 [17] Artskart, https://artsdatabanken.no/. [18] Kart over registrerte funn av havnespy (Artsdatabanken). [19] https://faktaark.naturbase.no/?id=FK00012439. [20] Kulturminnes\u00f8k, www.kulturminnesok.no. [21] Kystverket, Kystinfo. 10252474-01-RIGm-RAP-001 10. mars 2025 / 01 Side 13 av 13 "
}