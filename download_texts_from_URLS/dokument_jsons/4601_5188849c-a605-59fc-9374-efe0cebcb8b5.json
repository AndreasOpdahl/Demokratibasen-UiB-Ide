{
  "dokument_id": "5188849c-a605-59fc-9374-efe0cebcb8b5",
  "doc_type": "case_attachment",
  "kommune": 4601,
  "tittel": "Fagnotat datert 07.05.2024",
  "url": "https://bergen.kommune.no/politikere-utvalg/api/fil/bk360/10456639/Fagnotat-datert-07-05-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/13084-3 (Arbeidssted) Saksbehandler: Yngve L\u00f8tvedt Fra Dato: 07.05.2024 PBE Juss og tilsyn - Juridisk (Arbeidssted) KLAGE P\u00c5 VEDTAK: 159/53/0/0 Minde all\u00e9 35. Bruksendring. Hvem klager? Klager er tiltakshaver Frydenb\u00f8 eiendom AS representert ved Advokatfirma CMS Kluge ved brev mottatt 30.04.2024. Det er i saken s\u00f8kt om bruksendring av plan 3, til vernet bedrift. 300 m2 for kontorarbeidsplasser med tilh\u00f8rende fasiliteter og 700 m2 for verksted og Tiltaket produksjon. Det er s\u00f8kt om dispensasjon fra reg.plan 61140000 \u00a7 2.1 plankrav for delomr\u00e5det, S14. og fra \u00a7 3.1 Rekkef\u00f8lgekrav for tiltak etter pbl \u00a7 20-1 bokstav d: bruksendring. Det er s\u00f8kt om dispensasjon fra pbl \u00a7 29-4 og fra Veglova \u00a7 29, jf. \u00a7 30 med hensyn til avstand mot offentlig vei gnr. 159 bnr. 28. Det ble den 21.12.2023 gitt rammetillatelse til oms\u00f8kte tiltak. Det ble gitt Vedtaket midlertidig dispensasjon fra rekkef\u00f8lgekrav fram til 15.03.2024. Byr\u00e5d for byutvikling endret etter klage den 07.04.2024 vedtaket i form av at det ble gitt dispensasjon til 31.12.2024. Eiendommen omfattes av reg. plan ID 61140000, \u00c5rstad. del av gnr 159, 15 og 17 mfl., Mindemyren, i kraft 27.04.2015 og er regulert til Sentrumsform\u00e5l. Eiendommen omfattes av reg. plan ID 64860000, \u00c5rstad. bybanen Bergen sentrum - Fyllingsdalen, delstrekning 2 - Mindemyren, i kraft 21.06.2017 og er Planstatus regulert til Bebyggelse og anlegg. Eiendommen omfattes av reg. plan ID 66070000, \u00c5rstad. fv 254 Minde all\u00e9 - Fabrikkgaten (eg 39), utvidelse av sykkelveg med fortau i kraft 22.04.2020 og er regulert til Torg. KPA2018 viser eiendommen som BY2 og den ligger innenfor hensynssonene H570_4 Historiske jernbanetras\u00e9er: 3,8 %, H390_2 Luftkvalitet \u2013 gul. Eiendommen er ber\u00f8rt av Eviny Termo AS sitt konsesjonsomr\u00e5de for fjernvarmeanlegg. Klagegrunner Det anf\u00f8res at vilk\u00e5rene for varig dispensasjon fra rekkef\u00f8lgekrav er oppfylt. Behov for ytterligere Det er ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Saken oversendes uten innstilling. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble den 21.12.2023 gitt rammetillatelse til oms\u00f8kte tiltak. Det ble gitt dispensasjon fra reg. plan \u00a7 2.1, plankrav jf. pbl \u00a7 19-2 og gitt midlertidig dispensasjon fra \u00a7 3.1 rekkef\u00f8lgekrav jf. pbl \u00a7 19-3 fram til 15.03.2024. Tiltaket er ikke avhengig av dispensasjon fra pbl \u00a7 29-4 og Veglova \u00a7 29 og disse er f\u00f8lgelig ikke behandlet. Vedtaket datert 21.12.2023 ble p\u00e5 klaget av tiltakshaver Advokatfirma CMS Kluge ved brev datert 11.01.2024. Byr\u00e5d for byutvikling fattet den 07.04.2024 vedtak som f\u00f8lger; 1. Plan- og bygningsetatens vedtak datert 21.12.2023 endres i medhold av forvaltningsloven \u00a7 33 andre avsnitt. 2. Vedtakets punkt 2.1 andre avsnitt blir endret til: \u00abDet gis midlertidig dispensasjon fra reguleringsplan nummer 61140000 \u00a7 3.1, om rekkef\u00f8lgekrav ved bruksendring, med varighet til 31. desember 2024, jf. plan- og bygningsloven \u00a7 19-3.\u00bb 3. Det overlates til Plan- og bygningsetaten \u00e5 endre rammetillatelsen. 4. Klagen tas delvis til f\u00f8lge. Vedtaket av 07.04.2024 er p\u00e5klaget av tiltakshaver representert ved Advokatfirma CMS Kluge. Vi viser til fagnotat datert 21.02.2024 som ble utferdiget ved forrige klage. Vi viser videre til saksframstilling som f\u00f8lger i Byr\u00e5d for byutvikling sitt vedtak 07.04.2024. 1.2. Opplysninger av vesentlig betydning for behandling av klagen F\u00f8lgende opplysninger ble gitt i fagnotat datert 21.02.2024 punkt 1.1; \u00abAnsvarlig s\u00f8ker opplyser at det er foretatt nabovarsling i samsvar med pbl \u00a7 21-3, og bekrefter at det ikke er mottatt noen merknader. Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og bekrefter at det ikke er mottatt noen merknader. Vilk\u00e5r og krav stilt i vedtak datert 11.09.2023 fra Arbeidstilsynet skal etterkommes, jf. pbl \u00a7 21-5. Saksnummer til Arbeidstilsynet: 2023/49783. Bergen Vann har gitt uttalelse datert 03.10.23 med saksnummer 2023/234229. Vilk\u00e5r og krav stilt i forh\u00e5ndsuttalelse skal etterkommes, jf. pbl \u00a7\u00a7 27-1 og 27-2. Byplanavdeling har gitt uttalelse datert 14.12.2023 der f\u00f8lgende punkter m\u00e5 bli funnet tilfredsstillende l\u00f8sninger p\u00e5, for at dispensasjonen ikke skal tilsidesette plankravet og p\u00e5g\u00e5ende reguleringsprosess: Kj\u00f8ring og varelevering, parkering, kj\u00f8rerampe og fasade. Bymilj\u00f8etaten har gitt uttalelse datert 12.12.2023 i forhold til offentlig kommunal veg. \u00abTiltaket vil generere h\u00f8yere trafikk enn det man \u00f8nsker i fremtiden og er i strid med dagens krav i KPA18 og ny regulering i Mindebyen. I ny reguleringsplan er det planlagt enveiskj\u00f8rt kommunal veg i s\u00f8rlig retning. I transformasjonsfasen mener vi det er uheldig \u00e5 legge opp til Saksnummer KLAGE-2024/13084 Side 2 av 4 bruk som er h\u00f8yt i forhold til \u00f8nsket bruk. Vi ber om at det gj\u00f8res en vurdering i transformasjonsprosessen om omr\u00e5det og situasjonen rundt bygget egner seg for personer med nedsatt funksjonsevne. Ettersom det er mye varelevering og tungtrafikk i omr\u00e5de som har lite tilrettelagte trygge gangtilbud fra offentlig veg frem til eiendommen.\u00bb Videre; \u00abS\u00f8knaden er sendt Statsforvalteren og Fylkeskommunen for uttalelse. Det er ikke mottatt svar.\u00bb I fagnotatet datert 21.02.2024 er det i punkt 1.1 vist til uttalelse fra Statens vegvesen datert 29.11.2023. I punkt 1.1 er denne dessverre uriktig sitert. Denne delen er derfor ikke referert ovenfor. Vi viser til uttalelsen der det er gitt f\u00f8lgende konklusjon; \u00abStatens vegvesen har ingen merknad til dispensasjon fra avstand til europaveg. N\u00e5r det gjelder dispensasjon fra plankrav vil vi be kommunen vurdere om tiltaket er til hinder for gjennomf\u00f8ring av planforslag for \u00c5rstad, Gnr. 159, Bnr. 128 mfl., Delfelt S14 Mindemyren, Reguleringsplan arealplan-ID 66350000 som er ute til offentlig ettersyn og om oms\u00f8kte parkeringsdekning er i tr\u00e5d med dagens krav.\u00bb 2. Om klagen Klager krever at vedtaket blir omgjort slik at det prinsipalt blir gitt permanent dispensasjon fra rekkef\u00f8lgekravet for det oms\u00f8kte tiltaket. Klager anf\u00f8rer at problemstillingen er om bruksendring internt i et eksisterende bygg med flere andre leietagere p\u00e5 lange leiekontrakter, der bygget er godkjent med eksisterende infrastruktur skal utl\u00f8yse rekkef\u00f8lgekrav i omr\u00e5dereguleringsplanen for Mindemyren. Konsekvensen inneb\u00e6rer at grunneier m\u00e5 inng\u00e5 utbyggingsavtale og betale kontantbidrag per kvadratmeter BRA. Det anf\u00f8res at det ikke er rettslig grunnlag for dette. Klager anf\u00f8rer at det er tilstrekkelig \u00e5 p\u00e5vise at vilk\u00e5rene for \u00e5 gi dispensasjon etter pbl \u00a7 19-2 er oppfylte. Klagebehandlingen som har f\u00f8rt til Byr\u00e5dens vedtak, bygger i det alt vesentlige p\u00e5 tidligere vurderinger som er gjort i dispensasjonssaken, og endrer ikke det grunnleggende utgangspunktet. Klager viser derfor i hovedsak til klagegrunnene i klage datert 11.01.2024 og tilleggsbegrunnelse innsendt 25.03.2024. (begge er vedlagt klagen) Klager kommenterer videre det som framkommer i saksframstillingen for vedtaket. Klager viser til at det formelt er s\u00f8kt om dispensasjon, men at det bakenforliggende er at det ikke foreligger begrunnelse for kommunen sitt standpunkt om at rekkef\u00f8lgekravet er hjemlet, og rettslig kan f\u00e5 virkning i forhold til bruksendringer jf. reglene i pbl \u00a7 12-7. nr. 10. Tilsvarende mangler det begrunnelse for at det lovlig kan inng\u00e5s utbyggingsavtale i samsvar med rammene i pbl \u00a7 17-3. Klager anf\u00f8rer at mangelen ikke kan repareres i klagesaksbehandlingen. Det vises til Mortensrud-dom. Det vises videre til Ot.prp.nr.32 (2007-2008) Klager viser til at s\u00f8knaden formelt sett gjelder sp\u00f8rsm\u00e5let om det skal gis permanent dispensasjon. Begrunnelsen for at dispensasjon kan gis f\u00f8lger av s\u00f8knaden, klage, og supplerende skriv. Klager viser til at det m\u00e5 vurderes om hensynene bak regelen blir satt til side. Konklusjonen fra kommunen s\u00e5 langt har v\u00e6rt klar, men den underliggende begrunnelsen viser egentlig ikke at hensynene blir tilsidesett i lys av at det oms\u00f8kte tiltaket er et eksisterende bygg med godkjent infrastruktur. Det anf\u00f8res at det ikke er grunnlag for \u00e5 konkludere med at Saksnummer KLAGE-2024/13084 Side 3 av 4 hensynene ikke blir vesentlig tilsidesatt. Denne terskelen er verken definert eller s\u00e6rskilt vurdert i saken. En naturlig forst\u00e5else av ordlyden i vilk\u00e5ret tilsier at det skal mye til for \u00e5 kunne nekte p\u00e5 dette grunnlaget. Det anf\u00f8res videre at vurderingen i saksframstillingen av om det er overvekt av fordeler i forhold til ulemper synes mer generelt enn konkret begrunnet og at det ikke er gjort en egentlig vurdering av de konkrete fordelene og ulempene. Klager fastholder at tiltaket vil medf\u00f8re en nedgang i trafikken med dertil reduksjon av trafikkrisiko. Klager beskriver i denne sammenheng gangforbindelsen fra bybanestoppet er en midlertidig l\u00f8sning. Den skaper selvsagt en tilleggstras\u00e9 for myke trafikanter til Minde all\u00e9 35, men sier ellers ingenting om behovet for tilbud for myke trafikanter til lokalene som er oms\u00f8kt her. Det vises til klagen i sin helhet. 3. Vurdering av klagen Vi viser i sin helhet til vurderingene som er gjort i rammetillatelsen datert 21.12.2023, fagnotat datert 21.02.2024 og fullmaktsak datert 07.04.2024. 4. Konklusjon Saken oversendes uten innstilling. Vedlegg: 1. Klage over vedtak 2. Underretning om vedtak 3. Fullmaktsak 4. Supplering av klage 5. Fagnotat datert 21.02.2024 6. Situasjonskart 7. Situasjonsplan 8. Flyfoto 9. Klage p\u00e5 rammetillatelse, bruksendring 10. Rammetillatelse 11. Uttalelse fra Byplan 12. Uttalelse fra Bymilj\u00f8etaten om veg 13. Uttalelse fra Statens vegvesen 14. S\u00f8knad 15. Tegning Saksnummer KLAGE-2024/13084 Side 4 av 4 "
}