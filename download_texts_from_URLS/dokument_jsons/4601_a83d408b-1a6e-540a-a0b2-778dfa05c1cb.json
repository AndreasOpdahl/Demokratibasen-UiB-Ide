{
  "dokument_id": "a83d408b-1a6e-540a-a0b2-778dfa05c1cb",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 26032025, Sak 99/25, Etablering av boliger til rusavhengige i samarbeid med ideelle organisasjoner",
  "url": "https://bergen.kommune.no/politikere-utvalg/api/fil/bk360/12404340/Innstilling-vedtak-Etablering-av-boliger-til-rusavhengige-i-samarbeid-med-ideelle-organisasjoner",
  "tekst": "Etablering av boliger til rusavhengige i samarbeid med ideelle organisasjoner Bergen bystyre behandlet saken i m\u00f8tet 26.03.2025 sak 99/25 og fattet f\u00f8lgende vedtak: 1. Bystyret ber byr\u00e5det gjennomf\u00f8re en begrenset anbudskonkurranse som gir frivillige og ideelle organisasjoner anledning til etablering og drift av 6-15 samlokaliserte omsorgsboliger til vanskeligstilte p\u00e5 boligmarkedet med rusutfordringer som har behov for omfattende held\u00f8gnstjenester. 2. Bergen kommune skal ha tildelingsrett til boligene. 3. Byr\u00e5det gis fullmakt til \u00e5 eventuelt inng\u00e5 avtale med aktuelle organisasjoner, i tr\u00e5d med forutsetningene i saken. Bystyret ber byr\u00e5det komme tilbake til bystyret med eventuelle \u00f8konomiske konsekvenser i forbindelse med fremtidige handlings- og \u00f8konomiplan- saker. 4. B\u00e5de utlysnings- og tildelingsprosessen, samt kvaliteten og kostnaden ved ordningen, skal evalueres og bystyret orienteres om dette etter en tids drift Bergen bystyres behandling F\u00f8lgende representanter tok ordet: Eivind N\u00e6vdal-Bolstad (H), Diane Alexandra Berbain (SV), Christine Henriksen \u00d8degaard (MDG), Torstein Dahle (R), Per Erik G\u00e5skjenn (KrF), Ann Kristin Helland Ramstr\u00f8m (SV). Forslag fremsatt i bystyret: Diane Alexandra Berbain (SV) fremsatte p\u00e5 vegne av SV f\u00f8lgende tilbakesendingsforslag: Saken sendes tilbake til byr\u00e5det. Bystyret ber byr\u00e5det legge fram en ny sak, som svarer p\u00e5 f\u00f8lgende sp\u00f8rsm\u00e5l: Bystyret ber byr\u00e5det avklare (med eksempler) hvilken innovasjon dette anbudet skal f\u00f8re til, og hva mangfold og valgfrihet inneb\u00e6rer i denne sammenheng. Bystyret vil ogs\u00e5 vite hvilke type behov det er disse organisasjonene raskt kan tilpasse seg, og hvorfor byr\u00e5det mener at kommunens egne ansatte ikke raskt kan tilpasse seg nye behov. Bystyret ber byr\u00e5det avklare hvilke mangfold av muligheter de som s\u00f8ker bolig f\u00e5r med denne utlysningen. P\u00e5 hvilken m\u00e5te kommer \u00abmangfold av muligheter\u00bb s\u00f8ker til gode, s\u00e5 lenge det er boligmangel og det er kommunen som tildeler bolig, og ikke s\u00f8ker som velger bolig. Bystyret ber byr\u00e5det begrunne forsvarligheten ved \u00e5 tilrettelegge for opptil 15 samlokaliserte boliger, og ikke 6-8 samlokaliserte boliger. Bystyret ber byr\u00e5det avklare hvem det inng\u00e5s kontrakter med. I saken beskrives det at kommunen vil inng\u00e5 to kontrakter: en med dem som leier ut bygget og en med dem som tilbyr tjenester. I saken st\u00e5r det imidlertid at: \u00abEn egen del av utlysningen g\u00e5r p\u00e5 \u00abtilbyder eller tilbyders samarbeidspart.\u00bb Er det kommunen som inng\u00e5r kontrakt med \u00abtilbyders samarbeidspart\u00bb eller er det \u00abtilbyder\u00bb som inng\u00e5r kontrakt med \u00abtilbyders samarbeidspart\u00bb? Bystyret ber byr\u00e5det avklare om kommunen p\u00e5 egen h\u00e5nd kan velge \u00e5 ta over driften etter 10 \u00e5r, selv om tilbyder \u00f8nsker \u00e5 fortsette driften selv. Bystyret ber byr\u00e5det avklare hvilke krav som vil bli satt til bemanning i utlysningen. Diane Alexandra Berbain (SV) fremsatte p\u00e5 vegne av SV f\u00f8lgende alternative forslag: Bystyret ber byr\u00e5det sette i gang en prosess for \u00e5 etablere 6-8 samlokaliserte omsorgsboliger til vanskeligstilte p\u00e5 boligmarkedet med rusutfordringer som har behov for omfattende held\u00f8gnstjenester. Omsorgsboligene skal drives i kommunal egenregi. Merknader fremsatt i bystyret: Ann Kristin Helland Ramstr\u00f8m (SV) fremsatte p\u00e5 vegne av SV f\u00f8lgende merknader: 1. Dersom ingen ideelle og frivillige organisasjoner \u00f8nsker \u00e5 inng\u00e5 et samarbeid med kommunen, skal ikke kommersielle akt\u00f8rer tilbys \u00e5 drifte disse omsorgsboligene. 2. Frivilligheten m\u00e5 hele tiden v\u00e6re et supplement n\u00e5r personer med utfordringer knyttet til rus og psykisk helse, skal f\u00e5 et verdig botilbud. Frivilligheten, forst\u00e5tt som ikke-l\u00f8nnet arbeid, skal ikke erstatte ansettelse av faglig personale med sosial- og helsefaglig bakgrunn eller med annen relevant bakgrunn. Votering: Tilbakesendingsforslag fra SV fremsatt av Diane Alexandra Berbain (SV), fikk 10 stemmer (SV, R), og var dermed falt. Alternativt forslag fra SV fremsatt av Diane Alexandra Berbain (SV), fikk 10 stemmer (SV, R), og var dermed falt. Innstillingen punkt 1-4 ble vedtatt med 60 stemmer (H, A, FrP, MDG, BL, V, INP, R, KrF, Sp, PP). Merknad fra SV fremsatt av Ann Kristin Helland Ramstr\u00f8m (SV), fikk 27 stemmer (A, SV, MDG, R), og var dermed falt. Utvalg for helse og sosial behandlet saken i m\u00f8tet 12.03.2025 sak 22/25 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 27.02.2025 sak 49/25 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret ber byr\u00e5det gjennomf\u00f8re en begrenset anbudskonkurranse som gir frivillige og ideelle organisasjoner anledning til etablering og drift av 6-15 samlokaliserte omsorgsboliger til vanskeligstilte p\u00e5 boligmarkedet med rusutfordringer som har behov for omfattende held\u00f8gnstjenester. 2. Bergen kommune skal ha tildelingsrett til boligene. 3. Byr\u00e5det gis fullmakt til \u00e5 eventuelt inng\u00e5 avtale med aktuelle organisasjoner, i tr\u00e5d med forutsetningene i saken. Bystyret ber byr\u00e5det komme tilbake til bystyret med eventuelle 2 \u00f8konomiske konsekvenser i forbindelse med fremtidige handlings- og \u00f8konomiplan- saker. 3 "
}