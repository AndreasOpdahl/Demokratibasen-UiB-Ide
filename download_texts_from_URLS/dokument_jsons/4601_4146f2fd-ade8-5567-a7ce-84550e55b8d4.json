{
  "dokument_id": "4146f2fd-ade8-5567-a7ce-84550e55b8d4",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 442/24, \u00c5rsregnskap for 2023 med oppf\u00f8lging av m\u00e5l og m\u00e5lekriterier for Bergen kommunes st\u00f8rste portef\u00f8ljebedrifter",
  "url": "https://bergen.kommune.no/politikere-utvalg/api/fil/bk360/11630516/Innstilling-vedtak-Arsregnskap-for-2023-med-oppfolging-av-mal-og-malekriterier-for-Bergen-kommunes-storste-portefoljebedrifter",
  "tekst": "\u00c5rsregnskap for 2023 med oppf\u00f8lging av m\u00e5l og m\u00e5lekriterier for Bergen kommunes st\u00f8rste portef\u00f8ljebedrifter Bergen bystyre behandlet saken i m\u00f8tet 27.11.2024 sak 442/24 og fattet f\u00f8lgende vedtak: Bystyret tar byr\u00e5dets rapportering om \u00ab\u00c5rsregnskap for 2023 med oppf\u00f8lging av m\u00e5l og m\u00e5lekriterier for Bergen kommunes st\u00f8rste portef\u00f8ljebedrifter\u00bb til orientering. Bergen bystyres behandling F\u00f8lgende representanter tok ordet: Richard Martin Laloo Storevik (A), Hlin-S\u00e5ga Brosvik Kyrkje\u00f8y (SV), Trond Tystad (BL), Torstein Dahle (R), Thor Haakon Bakke (MDG), Ann Jorun Hillers\u00f8y (INP), Thomas Modulv Flesland (Sp), Per J\u00f8rgensen (FrP). Merknader fremsatt i bystyret: Richard Martin Laloo Storevik (A) fremsatte p\u00e5 vegne av A f\u00f8lgende merknader: Merknad 1 Bystyret mener det er kritikkverdig at byr\u00e5det etter s\u00e5 lang tid enn\u00e5 ikke har avklart styresituasjonen i Eviny. Merknad 2 Bystyret mener at det b\u00e5de ut ifra kulturpolitiske og \u00f8konomiske grunner, er helt feil \u00e5 selge Bergen kommunes eierandel i Bergen Kino AS. Hlin-S\u00e5ga Brosvik Kyrkje\u00f8y (SV) fremsatte p\u00e5 vegne av SV f\u00f8lgende merknad: Bergen Kino spiller en sv\u00e6rt viktig rolle i byens kulturelle liv, og bidrar til verdiskapning for kommunen gjennom kinoens virksomhet, b\u00e5de p\u00e5 kort og lang sikt. Torstein Dahle (R) fremsatte p\u00e5 vegne av R f\u00f8lgende merknad: Evinys nye strategi med satsing p\u00e5 vindkraft og havvind er feil b\u00e5de hva ang\u00e5r hensynet til naturen og hensynet til l\u00f8nnsomhet og str\u00f8mpriser. Bergen kommune b\u00f8r bruke sin eiermakt til \u00e5 endre det strategivalget. Votering: Innstillingen ble vedtatt enstemmig. Merknad fra 1 fra A, fremsatt av Richard Martin Laloo Storevik (A), fikk 32 stemmer (A, SV, MDG, V, R, KrF), og var dermed falt. Merknad fra 2 fra A, fremsatt av Richard Martin Laloo Storevik (A), fikk 27 stemmer (A, SV, MDG, R), og var dermed falt. Merknad fra SV, fremsatt av Hlin-S\u00e5ga Brosvik Kyrkje\u00f8y (SV), fikk 27 stemmer (A, SV, MDG, R), og var dermed falt. Merknad fra R, fremsatt av Torstein Dahle (R), fikk 11 stemmer (BL, INP, R, PP), og var dermed falt. Utvalg for finans, kultur og n\u00e6ring behandlet saken i m\u00f8tet 13.11.2024 sak 172/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 31.10.2024 sak 314/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}