{
  "dokument_id": "b67c8edc-0d9c-5918-8974-e771ca563f56",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 68 fra Mailiss Solheim-\u00c5kerblom (R) om heisvedlikehold - Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/11314380/Svar-pa-skriftlig-sporsmal-nr-68-fra-Mailiss-Solheim-Akerblom-R-om-heisvedlikehold-Utvalg-for-finans-kultur-og-naering",
  "tekst": " Byr\u00e5dsavdeling for finans Til Intern korrespondanse Bystyrets kontor v/ Frank Wessels V\u00e5r referanse: 2024/155993-3 Saksbehandler: Mette Kristin Gjerde Fra Dato: 17. oktober 2024 Byr\u00e5d for finans, n\u00e6ring og eiendom Svar p\u00e5 skriftlig sp\u00f8rsm\u00e5l nr. 68 fra Mailiss Solheim-\u00c5kerblom (R) om heisvedlikehold - Utvalg for finans, kultur og n\u00e6ring Representanten Mailiss Solheim-\u00c5kerblom (R) har den 10.10.24 sendt inn f\u00f8lgende skriftlige sp\u00f8rsm\u00e5l: Tidlegare i haust blei det kjend at Vestland fylkeskommune har inng\u00e5tt avtale med Scan Heis, om vedlikehald av om lag 3\u20444 av fylket sine heisar. Dette er det einaste heismont\u00f8rfirmaet i Bergen utan tariffavtale, og for f\u00e5 \u00e5r sidan blei selskapet tatt for grov, sosial dumping. Denne hendinga gjer at representanten ynskjer ei avklaring p\u00e5 kven kommunen har avtale med om vedlikehald av kommunen sine heisar. Sp\u00f8rsm\u00e5l til byr\u00e5den 1) Kva for heismont\u00f8rfirma har Bergen kommune avtale med for \u00e5 gjere vedlikehald p\u00e5 kommunen sine heisar? Svar fra byr\u00e5den: Det jobbes i disse dager med en ny konkurranse og anbudsprosess p\u00e5 service og vedlikehold av heiser. Fram til ny avtale er p\u00e5 plass, benyttes gammel avtale, og den er delt p\u00e5 tre ulike leverand\u00f8rer basert p\u00e5 omfang (hver leverand\u00f8r har et fast antall bygg): - TK Elevator AS som nr. 1: ca. 35-45% av \u00e5rlig antatt omsetning - Otis AS som nr. 2: ca. 25-35% av \u00e5rlig antatt omsetning - Schindler AS som nr. 3: ca. 20-30% av \u00e5rlig antatt omsetning I tillegg har vi en egen rammeavtale p\u00e5 \u00abAdministrasjon av heisalarmer\u00bb, som ble inng\u00e5tt 24.05.2024, med leverand\u00f8r TK Elevator AS. I v\u00e5rt konkurransegrunnlag inng\u00e5r f\u00f8lgende krav knyttet til de ansattes arbeidsforhold: 1. L\u00f8nns og arbeidsvilk\u00e5r - krav til leverand\u00f8r og eventuelle underleverand\u00f8rer P\u00e5 omr\u00e5der som er dekket av forskrift om allmenngjort tariffavtale, skal leverand\u00f8ren s\u00f8rge for at ansatte hos leverand\u00f8ren og eventuelle underleverand\u00f8rer som direkte medvirker til \u00e5 oppfylle denne kontrakten har l\u00f8nns- og arbeidsvilk\u00e5r i henhold til gjeldene forskrifter. P\u00e5 omr\u00e5der som ikke er dekket av forskrift om allmenngjort tariffavtale, skal leverand\u00f8ren s\u00f8rge for at de samme ansatte har l\u00f8nns- og arbeidsvilk\u00e5r i henhold til gjeldende landsomfattende tariffavtale for den aktuelle bransje. Med l\u00f8nns- og arbeidsvilk\u00e5r menes bestemmelser om minste arbeidstid, l\u00f8nn, herunder overtidstillegg, skift- og turnustillegg og ulempetillegg, og dekning av utgifter til reise, kost og losji, i den grad slike bestemmelser f\u00f8lger av tariffavtalen. Leverand\u00f8ren skal ha samme forpliktelser avtalefestet i alle avtaler som omfatter ansatte hos underleverand\u00f8rer som direkte medvirker til \u00e5 oppfylle denne kontrakten. Jacob M\u00e6hle - Byr\u00e5d for finans Dokumentet er godkjent elektronisk. "
}