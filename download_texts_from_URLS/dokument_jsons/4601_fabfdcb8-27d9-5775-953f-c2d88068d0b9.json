{
  "dokument_id": "fabfdcb8-27d9-5775-953f-c2d88068d0b9",
  "doc_type": "case_attachment",
  "kommune": 4601,
  "tittel": "S\u00f8knad om festekontrakt - Sl\u00e5tthaug Arena.docx",
  "url": "https://bergen.kommune.no/politikere-utvalg/api/fil/bk360/8909537/Soknad-om-festekontrakt-Slatthaug-Arena-docx",
  "tekst": "Bergen kommune v/Idrettsbyr\u00e5d Endre Tvinnereim Postboks 7700 5020 Bergen Fana 27. mai 2021 Sl\u00e5tthaug Arena - s\u00f8knad om festetomt Fana Idrettslag har gleden av \u00e5 invitere Bergen kommune til samarbeid omkring etablering av byens nye storstue \u2013 Sl\u00e5tthaug Arena. Rent formelt s\u00f8ker vi om \u00e5 f\u00e5 feste arealet som er regulert med betegnelse o_IA 1 p\u00e5 32,7 daa i reguleringsplanen Fana. Gnr 44 Bnr 574, 704 m.fl., S\u00f8r\u00e5s, Sl\u00e5tthaug Idrettspark. Nasjonal arealplan-ID 1201_61190000 For \u00e5 kunne feste dette arealet m\u00e5 vi derfor f\u00e5 sammensl\u00e5tt og fradelt areal fra f\u00f8lgende tomter: Gnr/Bnr 44/572, 44/574, 44/582, 44/704 og 44/870. I henhold til v\u00e5r fremdriftsplan ber vi Bergen kommune om at denne s\u00f8knaden gis en saksgang som sikrer at Bystyret i sitt m\u00f8te i september inviteres til \u00e5 treffe et positivt vedtak i denne sak. Vi ber samtidig om at vilk\u00e5rene for feste settes til: 1. \u00c5rlig festeavgift: Kroner 1 000,- 2. Festeavtalens lengde: 60 \u00e5r Kommentar: Bergen kommune har praksis for \u00e5 stille med festegrunn til idrettsanlegg som etableres iht. kommunens egen idrettsplan. Dette er et prinsipp Bystyret har knesatt. Lengden p\u00e5 festeavtalen har betydning for prosjektets \u00f8konomi. Kommunen opererer med 40 \u00e5rs avskrivningstid, mens Statsbygg har innf\u00f8rt et prinsipp om opptil 60 \u00e5rs avskrivningstid p\u00e5 form\u00e5lsbygg. Nye bygg etableres med en kvalitet som tilsier minimum 60 \u00e5rs levetid. For \u00e5 gi idrettslaget litt fleksibilitet i forhold til hva som skal velges ber vi om at festetiden settes til 60 \u00e5r. Med \u00f8nske om et godt samarbeid Hans Dankertsen Daglig leder Fana Idrettslag Vedlegg: Presentasjon av Sl\u00e5tthaug Arena "
}