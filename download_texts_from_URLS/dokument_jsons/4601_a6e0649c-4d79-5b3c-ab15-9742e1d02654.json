{
  "dokument_id": "a6e0649c-4d79-5b3c-ab15-9742e1d02654",
  "doc_type": "case_attachment",
  "kommune": 4601,
  "tittel": "2023.03.15_Bergen_kommune_Vedr._ULOV-2022-24046-5_-_Varsel_om_retting_og_ilegging_av_tvangsmulkt_ H\u00f8yre",
  "url": "https://bergen.kommune.no/politikere-utvalg/api/fil/bk360/11164334/2023-03-15-Bergen-kommune-Vedr-ULOV-2022-24046-5-Varsel-om-retting-og-ilegging-av-tvangsmulkt-Hoyre",
  "tekst": " Plan- og bygningsetaten Geir Gorm Olsen V\u00e5r referanse: ULOV-2022/24046-5 Litle Milde 45 Saksbehandler: Joakim Aga Eriksen Dato: 15.03.2023 5259 HJELLESTAD Eiendom : Gnr 107 Bnr 229 Tiltakets adresse : Varsel om retting og ilegging av tvangsmulkt Vi har registrert en s\u00f8knadspliktig kai (betongkonstruksjon) p\u00e5 eiendommen som er utf\u00f8rt uten tillatelse. Kaien er etablert p\u00e5 gbnr. 107/189, hvor det er gitt tillatelse til oppf\u00f8ring av naust, og strekker seg videre inn p\u00e5 gbnr. 107/229. Du er eier av de to overnevnte eiendommene. Dette er et varsel om at vi vurderer \u00e5 p\u00e5legge deg \u00e5 rette opp det ulovlige forholdet. Vi varsler samtidig at det kan bli vedtatt tvangsmulkt dersom forholdet ikke blir rettet opp. Beskrivelse av forhold i strid med plan- og bygningsloven Du eier eiendommene hvor kaien er oppf\u00f8rt og er derfor ansvarlig for at reglene i plan- og bygningsloven (pbl.) f\u00f8lges. I v\u00e5rt arkiv viser godkjente tegninger fra 2012 at det er gitt tillatelse til oppf\u00f8ring av nybygg naust. Den 06.01.14 ble det gitt ferdigattest for tiltaket. Flyfoto av eiendommen viser at eiendommen f\u00f8r oppf\u00f8ring av naust var uber\u00f8rt, foruten en smal brygge/pir som strekte seg cirka 12 meter utover fra strandlinjen. Ved befaringen 08.03.23 ble det konstatert at det er oppf\u00f8rt og st\u00f8pt kai foran naustet. Videre er kaien forlenget inn p\u00e5 gbnr. 107/229 med betongst\u00f8ping. Store deler av kaien foran naustet er kledd med treverk. Kaien p\u00e5 gbnr. 107/189 og 107/229 er oppf\u00f8rt uten tillatelse. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Figur 1: Flyfoto av eiendommen. Fra venstre bilde fra 2009 som viser brygge/pir f\u00f8r oppf\u00f8ring av naust. I midten bilde fra 2014 som viser ferdig oppf\u00f8rt naust og bygging av kai foran naustet. Til h\u00f8yre bilde fra 2022 som viser kaien foran naustet og videre etablering inn p\u00e5 gbnr. 107/229. Figur 2: Godkjente tegninger av naust fra 20.06.12 i byggesak 201205447. Figur 3: Bilder tatt p\u00e5 befaring 08.03.23 som viser betongkonstruksjon/kai foran naustet som strekker seg videre inn p\u00e5 gbnr. 107/229. Saksnummer ULOV-2022/24046 Side 2 av 8 Figur 4: Bilder tatt p\u00e5 befaring 08.03.23 som viser betongst\u00f8ping/kai p\u00e5 gbnr. 107/229. Figur 5: Flyfoto fra 2013 som viser oppf\u00f8ring av naust p\u00e5 tomten f\u00f8r det ble etablert kai. Oppf\u00f8rt kai i strandsonen uten \u00e5 s\u00f8ke: Det f\u00f8lger av plan- og bygningsloven (pbl.) \u00a7\u00a7 20-2, jf. 20-1 bokstav a at oppf\u00f8ring av konstruksjon er s\u00f8knadspliktig. Videre f\u00f8lger det av forarbeidene (Ot.prp. nr. 45 2007-2008) at begrepet skal forst\u00e5s vidt. Oppf\u00f8ring av betongkonstruksjon delvis kledd med treplatting faller dermed inn under bestemmelsen. Betongkonstruksjonen fremst\u00e5r som en kai og vil videre i dette brevet bli omtalt som kai. For ordens skyld presiseres det at oppf\u00f8ring av konstruksjon er et tiltak etter pbl. \u00a7 1-6. Det er oppf\u00f8ringen av betongkonstruksjonen, som tjener som et kaianlegg foran naustet, vi legger til grunn som et s\u00f8knadspliktig tiltak i denne saken. Fra pbl. \u00a7 1-8 fremg\u00e5r det at det gjelder et generelt forbud mot tiltak i 100-metersbeltet i strandsonen, s\u00e5 langt ikke annen byggegrense er fastsatt i kommuneplanens arealdel. Kommunedelplan for omr\u00e5det; Birkeland, Liland, \u00c5dland og Espeland (KDP Bl\u00e5e) tr\u00e5dte i kraft 27.09.17, men planvedtaket er per tid ikke kunngjort som f\u00f8lge av at plandokumentasjon m\u00e5 oppdatertes i henhold til siste vedtak. Saksnummer ULOV-2022/24046 Side 3 av 8 V\u00e5r vurdering er likevel at kaien/betongkonstruksjonen er et s\u00f8knadspliktig tiltak uavhengig av eventuell byggegrense i strandsonen. I saksnr. 201205447 ble det den 22.06.12 gitt rammetillatelse for oppf\u00f8ring av naust med bruksareal (BRA) 40 kvm p\u00e5 gnr. 107 bnr. 189. Tillatelsen ble gitt p\u00e5 bakgrunn av reviderte tegninger mottatt 20.06.12. Tegningene viser at det skal oppf\u00f8res naust og det er ikke noe i tegningsgrunnlaget, rammetillatelsen eller igangsettelsestillatelsen fra 01.03.13 som viser at det er s\u00f8kt om kai foran naustet. Du har ikke s\u00f8kt om \u00e5 oppf\u00f8re kai, som er etablert foran naustet p\u00e5 gbnr. 107/189 og som strekker seg videre inn p\u00e5 gbnr. 107/229, og har derfor et ulovlig forhold p\u00e5 eiendommen. Avst\u00e5r fra \u00e5 forf\u00f8lge vesentlig endring og vesentlig reparasjon av brygge/pir i strandsonen p\u00e5 gbnr. 107/189 Saken gjelder: Vi viser til befaringen gjennomf\u00f8rt den 08.03.23. P\u00e5 befaringen konstaterte vi at det er utf\u00f8rt endring og reparasjon av bryggen/piren p\u00e5 gbnr. 107/189. Figur 6: Flyfoto til venstre fra 1970 som viser bryggen/piren. Til h\u00f8yre flyfoto fra 2009 som viser bryggen piren. Figur 7: Fra venstre flyfoto fra 2009, 2014, 2019 og 2022. Bildene viser endringene og reparasjonene som er utf\u00f8rt p\u00e5 bryggen/piren. Saksnummer ULOV-2022/24046 Side 4 av 8 Utgangspunktet er at endring og reparasjon som ikke er vesentlig er unntatt s\u00f8knadsplikt. For \u00e5 konstatere om endringene og reparasjonen er vesentlig vil det i vurderingen legges vekt blant annet p\u00e5 de stedlige forholdene. I denne saken er det p\u00e5 det rene at arbeidene er utf\u00f8rt i strandsonen og det skal derfor mindre til for at s\u00f8knadsplikten utl\u00f8ses, jf. pbl. \u00a7 1-8. Figur 6 viser tydelig endringene bryggen/piren har hatt siden 2009. Bildet fra 2014 kan tyde p\u00e5 at bryggen/piren har blitt utvidet i bredden. Bildet fra 2019 viser at store deler av bryggen/piren var helt borte p\u00e5 dette tidspunktet. Bildet fra 2022 viser ogs\u00e5 at det er blitt p\u00e5bygget en mindre konstruksjon i enden av bryggen/piren. Utfra bildene og konstateringer p\u00e5 befaringen kan det se ut til at bryggen/piren har blitt st\u00f8pt p\u00e5 nytt og deretter kledd med treverk. Basert p\u00e5 vurderingene ovenfor legger vi til grunn at de endringsarbeidene og reparasjonene som er utf\u00f8rt p\u00e5 bryggen/piren m\u00e5 anses som vesentlige og derfor omfattet av forbudsregelen i 100-metersbeltet i strandsonen. Endring og reparasjon av bryggen/piren er derfor s\u00f8knadspliktig etter bestemmelsene i pbl. \u00a7\u00a7 20-2, jf. 20-1 bokstav b. I plan- og bygningsloven (pbl) \u00a7 32-1, 2. ledd heter det: Er overtredelsen av mindre betydning, kan kommunen avst\u00e5 fra \u00e5 forf\u00f8lge ulovligheten. Beslutning om dette er ikke enkeltvedtak. If\u00f8lge forarbeidene til loven inneb\u00e6rer begrepet \u00abmindre\u00bb at kommunen har et noe st\u00f8rre spillerom med hensyn til \u00e5 velge hvilke ulovligheter som skal f\u00f8lges opp. Endringen og reparasjonen (overtredelsen) vurderes \u00e5 v\u00e6re av mindre betydning. Spesielt vektlegges at endringene og reparasjonen av bryggen/piren ikke anses \u00e5 utgj\u00f8re fare for liv og helse, ikke har samfunnsmessige konsekvenser eller vesentlig ber\u00f8rer nabointeresser. Det legges s\u00e6rlig vekt p\u00e5 at bryggen/piren var oppf\u00f8rt p\u00e5 eiendommen f\u00f8r 1970 og at bryggen/piren eksisterte p\u00e5 eiendommen f\u00f8r naustet ble oppf\u00f8rt. Videre er det avgj\u00f8rende at bryggen/piren er oppf\u00f8rt i tilknytning til et allerede privatisert og eksisterende naustomr\u00e5de. Endringene og reparasjonen av bryggen/piren har derfor lite innvirkning p\u00e5 de hensyn som byggeforbudet i 100-meters beltet langs sj\u00f8 skal ivareta. Endringene p\u00e5 bryggen/piren hindrer ikke allmenhetens naturlige tilkomst til sj\u00f8 og omr\u00e5det den befinner seg i er tett bebygget med naust og kaier. Endelig legges det vekt p\u00e5 at de endringene som er utf\u00f8rt p\u00e5 bryggen/piren ikke f\u00f8rer til en ytterligere privatisering eller forringer uber\u00f8rt naturomr\u00e5de i vesentlig grad, ettersom den har eksistert siden f\u00f8r 1970. Det bemerkes i dette tilfellet at det er gjort en vurdering og sammenligning av nabotomtene i naustrekken, herunder: gbnr. 107/422, gbnr. 107/203, gbnr. 107/204, gbnr. 107/421, gbnr. 107/415, gbnr. 107/391, gbnr. 107/529, gbnr. 107/222 og gbnr. 107/226. Saksnummer ULOV-2022/24046 Side 5 av 8 P\u00e5 denne bakgrunn unnlater bygningsmyndigheten \u00e5 forf\u00f8lge bryggen/piren videre, jf. pbl. \u00a7 32-1, 2. ledd. Det gj\u00f8res spesielt oppmerksom p\u00e5 at unnlatelse av \u00e5 forf\u00f8lge endringene og reparasjonen p\u00e5 bryggen/piren, ikke betyr at forholdet anses som lovlig i ettertid. Dersom tiltaket ytterligere kommer i strid med reglene i plan- og bygningsloven eller de hensyn disse skal ivareta, kan forholdet forf\u00f8lges senere. Vi gj\u00f8r oppmerksom p\u00e5 at det er tiltakshavers ansvar at plan- og bygningsloven med bestemmelser ivaretas. Kommunens avgj\u00f8relse etter pbl. \u00a7 32-1, 2. ledd er ikke et enkeltvedtak, og kan f\u00f8lgelig ikke p\u00e5klages. Hvordan kan du unng\u00e5 tvangsmulkt? Retter du opp det ulovlige forholdet, unng\u00e5s tvangsmulkt. Dette kan skje p\u00e5 f\u00f8lgende m\u00e5ter: Kaien som er etablert p\u00e5 gbnr. 107/189 og gbnr. 107/229 m\u00e5 rives og terrenget tilbakef\u00f8res innen 15.07.23. Dette betyr at omr\u00e5det skal tilbakef\u00f8res til flyfoto fra 2013 som vist til i figur 5 ovenfor. Flyfoto fra 2013 viser eiendommene slik den var under oppf\u00f8ring av naust og f\u00f8r kaien ble etablert. Vi skal underrettes skriftlig med bilder av utf\u00f8rt retting, innen fristen 15.07.23, n\u00e5r arbeidet er gjort. Du m\u00e5 vurdere om rettingsarbeidet er s\u00f8knadspliktig f\u00f8r tiltaket rettes/tilbakef\u00f8res. Du har rett til \u00e5 gi uttalelse Send oss en redegj\u00f8relse dersom du har opplysninger om saken vi ikke er kjent med. Legg gjerne med dokumentasjon som kan underbygge forklaringen. Frist for uttalelse er 4 uker fra brevets dato. Etter fristen for uttale vil vi vurdere \u00e5 fatte vedtak om p\u00e5legg. Fristen i vedtaket vil v\u00e6re den samme som i dette varselet. Tiltaket kan oms\u00f8kes Du eller en ansvarlig s\u00f8ker (fagperson) kan s\u00f8ke om \u00e5 f\u00e5 forholdet godkjent. S\u00f8knaden m\u00e5 v\u00e6re komplett og mottatt hos oss innen 15.07.23. Om du trenger hjelp av en ansvarlig s\u00f8ker, er avhengig av hvilke arbeid som er utf\u00f8rt. Saksnummer ULOV-2022/24046 Side 6 av 8 Dersom s\u00f8knaden tas til behandling, venter vi med \u00e5 f\u00f8lge opp v\u00e5rt p\u00e5legg om retting inntil s\u00f8knaden er ferdig behandlet. Dersom s\u00f8knaden ikke inkluderer alle tiltakene, gjelder fristen som varslet for \u00f8vrige tiltak. Blir s\u00f8knaden avvist gjelder fristen som blir gitt i varslet p\u00e5legg. Godkjennes s\u00f8knaden avsluttes ikke ulovlighetsoppf\u00f8lgingen f\u00f8r det er gitt brukstillatelse/ferdigattest. Kaien skal rives og terrenget tilbakef\u00f8res dersom s\u00f8knaden blir avvist eller avsl\u00e5tt. Hva skjer hvis du ikke retter det ulovlige forholdet? Dersom vi ikke mottar nye opplysninger som gir grunnlag for \u00e5 avslutte saken helt eller delvis, vil det bli fattet vedtak i saken om 4 uker. Det vil bli gitt samme frist for retting i vedtaket. Dersom det ulovlige forholdet ikke rettes innen de fristene som er satt, vil du bli ilagt tvangsmulkt. Det kan bli fattet f\u00f8lgende vedtak om tvangsmulkt: L\u00f8pende dagmulkt p\u00e5 kr 1 200,- fra og med 16.07.23 dersom den ulovlige kaien ikke er rettet innen fristen. Hvordan s\u00f8ke om tillatelse? Her finner du mer informasjon om hva som er s\u00f8knadspliktig og hvordan man s\u00f8ker: Direktoratet for byggkvalitet: www.dibk.no Bergen kommune: https://www.bergen.kommune.no/innbyggerhjelpen/planer-bygg-og- eiendom/bygging/ Kundesenteret v\u00e5rt gir ogs\u00e5 generell veiledning i sp\u00f8rsm\u00e5l om byggesaker. Kundesenteret kan kontaktes p\u00e5 telefon 55 56 63 10 eller ved oppm\u00f8te i kundesenterets lokaler i Johannes Bruns gate 12. Hvilket ansvar har en eier av en eiendom? Den som eier en eiendom, er ansvarlig for at alle endringer som er utf\u00f8rt p\u00e5 eiendommen er i henhold til plan- og bygningsloven (pbl) og gitte tillatelser. Det betyr at n\u00e5v\u00e6rende eier er ansvarlig, selv om det er tidligere eier som har utf\u00f8rt arbeidene. Regelverk som er brukt \u2022 Plikt til \u00e5 s\u00f8ke om tiltaket fremg\u00e5r av plan- og bygningsloven (pbl.) \u00a7 20-2 jf.\u00a7 20-1, f\u00f8rste ledd, bokstav a og b. \u2022 Pbl. \u00a7 1-8 Saksnummer ULOV-2022/24046 Side 7 av 8 \u2022 Pbl. \u00a7 32-1 (2) \u2022 V\u00e5r rett til \u00e5 gi p\u00e5legg og tvangsmulkt sl\u00e5s fast i pbl. \u00a7 32-3 f\u00f8rste ledd og pbl. \u00a7 32-5. \u2022 V\u00e5r plikt til \u00e5 forh\u00e5ndsvarsle eventuelle vedtak sl\u00e5s fast i pbl. \u00a7 32-2 Gebyr Ulovlighetsoppf\u00f8lging er gebyrbelagt etter gjeldende gebyrregulativ for Bergen kommune og beregnes p\u00e5 grunnlag av anvendt tid. Myndighet Saken er behandlet og avgjort administrativt i medhold av delegert myndighet. F\u00f8lg saken p\u00e5 saksinnsyn Saker som behandles ved etaten kan f\u00f8lges p\u00e5 internett via kommunens nettside: www.bergen.kommune.no/innsynpb Har du sp\u00f8rsm\u00e5l? Ta kontakt med saksbehandler p\u00e5 tlf. 40814411 eller p\u00e5 e-post Joakim.Eriksen@bergen.kommune.no. Ved all videre kontakt i denne saken, vennligst referer til saksnummer ULOV-2022/24046. Med hilsen Plan- og bygningsetaten Joakim Aga Eriksen Saksbehandler Oda Eidissen Saksbehandler Dette dokumentet er godkjent elektronisk. Saksnummer ULOV-2022/24046 Side 8 av 8 "
}