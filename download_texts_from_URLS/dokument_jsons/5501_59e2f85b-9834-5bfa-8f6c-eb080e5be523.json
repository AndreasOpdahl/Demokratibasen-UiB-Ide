{
  "dokument_id": "59e2f85b-9834-5bfa-8f6c-eb080e5be523",
  "doc_type": "case_presentation",
  "kommune": 5501,
  "tittel": "Oppf\u00f8lging av vedtak om milj\u00f8kartlegging p\u00e5 skytebanene i Tromsdalen",
  "url": "https://innsyn.tromso.kommune.no/application/getMoteDokument?dokid=2001943328",
  "tekst": "Arkivsaksnr. 25/00282-1 Saksbehandler Unn Tove Alvarstein Saksgang M\u00f8tedato Formannskapet 21.01.2025 Milj\u00f8-, idrett-, kultur- og 28.01.2025 samfunnsutviklingsutvalget Oppf\u00f8lging av vedtak om milj\u00f8kartlegging p\u00e5 skytebanene i Tromsdalen Kommunedirekt\u00f8rens innstilling til vedtak: 1. Akvaplan-niva AS sin rapport 2024 66022.02 \u00abTromsdalen skytebane orienterende forurensningsunders\u00f8kelse\u00bb tas til orientering. 2. Kommunen iverksetter et overv\u00e5knings-/pr\u00f8veprogram av vann for \u00e5 holde oversikt over eventuell utlekking av metaller og PAH s\u00e5 snart finansiering er p\u00e5 plass. I f\u00f8rste omgang skal programperioden strekkes seg over en fem\u00e5rsperiode, med pr\u00f8vetaking to ganger \u00e5rlig. 3. \u00c5rlig kostnad for overv\u00e5king, kr. 220.000,- ekskl. mva. Kommunedirekt\u00f8ren kommer tilbake med forslag til finansiering av bel\u00f8pet i tertialrapport 1. Stig Tore Johnsen Mette Moh\u00e5g Kommunedirekt\u00f8r Direkt\u00f8r Bymilj\u00f8 1 Hva saken gjelder Oppf\u00f8lging av vedtak om milj\u00f8kartlegging p\u00e5 skytebanene i Tromsdalen. Formannskapets vedtak sak 150/23 (arkivsak 23/19433): - \u00abFormannskapet forventer at det gjennomf\u00f8res en milj\u00f8kartlegging av skytebanene i Tromsdalen v\u00e5ren 2024 (tungmetaller og PAH). Resultatene skal gi grunnlag for en vurdering av helsefare knyttet til opphold p\u00e5 skytebane eller bruk av stiene i tilknytning til skytebanene. - Adgang til omr\u00e5det og eventuell fysisk stenging skal gj\u00f8res avhengig av vurderingene. - Formannskapet anbefaler at det trekkes inn utenbys fagmilj\u00f8er, inklusive FHI.\u00bb Seksjon for eiendom engasjerte Akvaplan-niva AS for \u00e5 gjennomf\u00f8re en orienterende forurensningsunders\u00f8kelse av Tromsdalen skytebane, det ble i \u00e5r foretatt pr\u00f8vetaking av jord fra i alt 97 punkter (\u00f8vre 10 cm) fordelt utover skytebane arealene. Saksutredning Bakgrunn Tromsdalen skytebane ligger i et omr\u00e5de regulert som friomr\u00e5de, s\u00f8r\u00f8st for boligstr\u00f8kene i Tromsdalen. Problemstillingen knyttet til grunnforurensning i Tromsdalen er ikke ny. Det er tre skytebaner p\u00e5 omr\u00e5det; en riflebane, en leirduebane og en pistolbane. Basert p\u00e5 den nasjonale kartlegging av nedlagte sivile skytebaner, gjennomf\u00f8rt i 2021, er det p\u00e5 de tre skytebanene sterkt forventet \u00e5 finne forurensning (Figur 1, hentet fra Akvaplan-niva rapport). Figur 1: Kart over Tromsdalen skytebane. Kartgrunnlaget med skissering av omr\u00e5der med forventning om forurensning (lilla, ikke tidligere kartlagt) er hentet fra grunnforurensningsdatabasen https://grunnforurensning.miljodirektoratet.no. Oversiktskart over Troms\u00f8ya og Tromsdalen er laget ved hjelp av www.norgeskart.no fra Kartverket. Det har v\u00e6rt ulike skyteaktiviteter ved Tromsdalen skytebane i 60\u201370 \u00e5r. Rifle-, pistol- og hagleskyting har f\u00f8rt til en ansamling av blyholdige kuler og prosjektiler i jorda, som har fungert som kulefang for disse. 2 Akvaplan-niva AS Rapport 2024 66022.02 Det ble ved pr\u00f8vetaking funnet forurensning med antimon, arsen, kobber, bly, sink og PAH. Bly hadde den st\u00f8rste utbredelsen, de h\u00f8yeste konsentrasjoner og st\u00f8rste mengder. Utbredelse av forurensning er forskjellig p\u00e5 de tre banene. Nedenfor f\u00f8lger et utdrag fra rapporten som beskriver forekomstene p\u00e5 de tre banene. Riflebanen P\u00e5 riflebanen var metallkonsentrasjonene i jord fra standplass, samt fra 50 m og 100 m m\u00e5lomr\u00e5de generelt innenfor det som defineres som god milj\u00f8kvalitet. Det var enkelte punkter (ikke sammenhengende) med moderat milj\u00f8tilstand for arsen og bly. P\u00e5 den andre siden av Tromsdalselva ble det p\u00e5vist flere forekomster av forurensning med prim\u00e6rt bly, men ogs\u00e5 antimon og kobber. Den st\u00f8rste forekomsten ble funnet i vollen 200 m fra standplassen. Her var innhold av bly over \u00f8vre grense for tilstandsklasse 5, og det var tilstandsklasse 4 for antimon og kobber. Ved den \u00f8delagte vollen 300 m fra standplassen, var det ogs\u00e5 forurensning med antimon, bly og kobber. Antimon og kobber var i dette omr\u00e5de i tilstandsklasse 3-4, og bly fra tilstandsklasse 3 til over \u00f8vre grense for tilstandsklasse 5. I omr\u00e5det mellom Tromsdalselva og 300 m m\u00e5lomr\u00e5det ble det p\u00e5vist sporadisk, ikke sammenhengende forurensning med bly. Dette kan v\u00e6re fra bomskudd eller felt/terrengskyting. Leirduebanen P\u00e5 leirduebanen var det forurensning med bly p\u00e5 hele omr\u00e5det, med de st\u00f8rste forekomster i nedslagsomr\u00e5de for hagl. De fleste av pr\u00f8vene fra dette omr\u00e5det hadde blykonsentrasjoner som overskred \u00f8vre grense for tilstandsklasse 5. Omr\u00e5det var ogs\u00e5 forurenset med antimon og arsen, men ikke i like omfattende grad som for bly. Fra standplass til starten p\u00e5 nedslagsomr\u00e5det for hagl ble det ogs\u00e5 funnet forurensning med bly. Konsentrasjonene var lavere enn i nedslagsfeltet, men likevel var det noen pr\u00f8ver som overskred \u00f8vre grense for tilstandsklasse 5. Her ble det i enkeltst\u00e5ende pr\u00f8ver ogs\u00e5 funnet forurensning med antimon, arsen, kobber og sink. Fra standplass til slutten av nedslagsfelt for leirduer ble det funnet forurensning med PAH i tilstandsklasse 3-5. Pistolbanen P\u00e5 pistolbanen var det forurensning bak m\u00e5lomr\u00e5det og i naturlig voll, her hadde alle pr\u00f8ver innhold av bly over tilstandsklasse 5. I dette omr\u00e5de ble det ogs\u00e5 funnet forurensning med antimon og kobber. I omr\u00e5det mellom standplass og m\u00e5lomr\u00e5de var det bly-forurensning i en enkelt pr\u00f8ve (tilstandsklasse 5). I omr\u00e5det utenom pistolbanen ble det funnet forurensning med antimon, arsen, kobber, bly og sink. Her var det flere pr\u00f8ver som var forurenset av bly enn av de andre metallene. Enkelte pr\u00f8ver var over tilstandsklasse 5 for bly. Forurensningen her kan stamme fra felt/terreng-skyting eller fra leirduebanen. P\u00e5 grunn av den lange driften og omfattende skyteaktiviteter ble det som forventet funnet omfattende forurensning. Selv om forurensningen er sv\u00e6rt omfattende, har vegetasjon og jordsmonn i omr\u00e5det en del bindende egenskaper som kan tyde p\u00e5 at utlekkingsfaren ikke er akutt. I omr\u00e5der med litt lavere pH er utlekkingsrisikoen st\u00f8rre, men h\u00f8yt innhold av organisk materiale kan motvirke dette, ved at metallene binder seg til organiske partikler. 3 Opprydding/tiltak Standplassene p\u00e5 riflebanen og forurenset jord rundt disse ble fjernet av Park, idrett og friluft i september 2024 iht. tiltaksplan for h\u00e5ndtering av forurenset jord (Skaalsveen og Spansvoll 2023) og beskrivelse av rivning av standplass (Troms\u00f8 kommune 2024). Seksjon for eiendom (kommunens grunneier) har tidligere bedt forurensningsmyndigheten Statsforvalteren i Troms om en uttalelse for n\u00e5r de ulike \u00abtiltakene\u00bb b\u00f8r settes i verk. De har da svart, at s\u00e5 lenge det p\u00e5g\u00e5r skyting og skytebanen ikke er formelt stengt, anser de det ikke n\u00f8dvendig \u00e5 starte opprydding. En opprydding i grunnen p\u00e5 anlegget f\u00f8r all skyteaktivitet er opph\u00f8rt, kan resultere i at det tilf\u00f8res ny forurensning til (oppryddet) grunn i anlegget ogs\u00e5 i omr\u00e5dene utenfor leirduebanen til Troms\u00f8 jeger- og fiskeforening. N\u00e5r stenging er et faktum vil Statsforvalteren som forurensningsmyndighet komme med sine krav til milj\u00f8kartlegging og grad av opprydding. Dette skal da f\u00f8lges opp. Tidligere unders\u00f8kelse av Tromsdalselva \u2013 2017 Fylkesmannen i Troms p\u00e5la kommunen \u00e5 gjennomf\u00f8re unders\u00f8kelser i Tromsdalselva i 2017. Fylkesmannens vurdering av disse unders\u00f8kelsene var at det ikke synes \u00e5 foreligge akutt eller vesentlig forurensningsfare for Tromsdalselva n\u00e5r det gjelder avrenning fra skytebanen. Videre oppf\u00f8lging/overv\u00e5king 2025-2029 Kommunen \u00f8nsker \u00e5 f\u00f8lge opp skytebaneanlegget ved \u00e5 gjennomf\u00f8res overv\u00e5king av eventuell spredning av metaller og PAH frem til det kan iverksettes tiltak for h\u00e5ndtering av forurensningen. Dette for \u00e5 kartlegge eventuell utlekking av milj\u00f8gifter over tid, og f\u00e5 et kunnskapsgrunnlag for omr\u00e5det. Troms\u00f8 kommune har engasjert Akvaplan-niva for \u00e5 utarbeide et overv\u00e5kingsprogram med en metodikk som enkelt kan gjentas p\u00e5 samme m\u00e5te over tid. Dette for \u00e5 sikre at resultater kan sammenlignes og at overv\u00e5kingen lar seg gjennomf\u00f8re uavhengig av tilbyder. En eventuell spredning av forurensing fra Tromsdalen skytebane vil prim\u00e6rt v\u00e6re via vann, og milj\u00f8giftene kan spres enten i l\u00f8st form eller med partikler. Spredning via st\u00f8v vurderes \u00e5 v\u00e6re neglisjerbart grunnet vegetasjon og fuktige masser, med lav risiko for st\u00f8vdannelse. Spredning av forurensning via vann, b\u00e5de i l\u00f8st form og bundet til partikler, kan p\u00e5virke milj\u00f8kvaliteten i bekker og i Tromsdalselva. Det foresl\u00e5s at overv\u00e5kingen inkluderer b\u00e5de vann- og sedimentpr\u00f8ver. Akvaplan-niva AS har ogs\u00e5 utarbeidet kostnadsestimat som viser at en overv\u00e5kingsrunde vil koste ca. 110.000 ekskl. mva. Det foresl\u00e5s at overv\u00e5king av vann gjennomf\u00f8res 2 ganger i \u00e5ret i 5 \u00e5r for \u00e5 f\u00e5 god oversikt over eventuell utlekking av metaller og PAH. Utlekking kan p\u00e5virkes av endringer i sesonger og der foresl\u00e5s \u00e5 gjennomf\u00f8re overv\u00e5king i smeltesesongen, samt ut p\u00e5 h\u00f8sten. Samlet kostnad vil da komme p\u00e5 ca.1,1 million, fordelt p\u00e5 5 \u00e5r. M\u00e5let med overv\u00e5kingen er \u00e5 fange opp eventuell utlekking og trender i grad av utlekking av milj\u00f8gifter (metaller og PAH), fra skytebanefeltet til det \u00f8vrige vannsystemet i Tromsdalen. Overv\u00e5kingsresultat vil ogs\u00e5 kunne danne grunnlag for \u00e5 iverksette akutte tiltak dersom det p\u00e5g\u00e5r uakseptabel spredning av milj\u00f8gifter 4 Kommunens ulike roller Kommunen har flere roller n\u00e5r det gjelder skytebanen i Tromsdalen, og ulike avdelinger, seksjoner og enheter er involvert i saken: \u2022 Kommunen er grunneier og denne rollen f\u00f8lges opp av seksjon for eiendom. \u2022 Byggesaksavdelingen f\u00f8lger opp p\u00e5g\u00e5ende sak om opph\u00f8r av bruk av skytebaneanlegget. \u2022 Avdeling for klima, milj\u00f8 og landbruk m\u00e5 behandle eventuell s\u00f8knad om gravearbeider i omr\u00e5det \u2022 Kommuneoverlegen f\u00f8lger opp med hensyn til folkehelseloven og forskrift om milj\u00f8rettet helsevern pga. forurensede masser. \u2022 Park, idrett og friluftsliv har en administrativ forvalterrolle for turstier og skil\u00f8yper i omr\u00e5det. \u2022 Bydrift vedlikeholder turstier i omr\u00e5det p\u00e5 sommeren og tr\u00e5kker skil\u00f8yper p\u00e5 vinteren. Adgang til omr\u00e5det og eventuell fysisk stenging Kommunen har satt opp skilt for \u00e5 informere innbyggerne om anbefalinger rundt ferdsel i omr\u00e5det Bildet er hentet p\u00e5 kommunens hjemmeside - Grunnforurensning p\u00e5 Tromsdalen skytebane | Troms\u00f8 kommune der ligger det en del informasjon om dette omr\u00e5det. Kommuneoverlegen har gjort en helsevurdering p\u00e5 bakrunn av resultatene i rapporten fra Akvaplan-niva \u00abTromsdalen skytebane orienterende forurensningsunders\u00f8kelse\u00bb. Det presiseres at vurderingen i denne omgang kun omhandler human helserisiko knyttet til direkte eksponering for de milj\u00f8giftene som er p\u00e5vist i rapporten. Nedenfor f\u00f8lger et utdrag fra vurderingen: At jorda p\u00e5 en skytebane inneholder milj\u00f8gifter, er forventet. Det er spesielt to forhold ved skytebanen i Tromsdalen som er viktig knyttet til en helsevurdering. Det ene er at det er enkelte omr\u00e5der med sv\u00e6rt h\u00f8ye niv\u00e5er av milj\u00f8gifter. Det andre er at pga. tidligere feltskyting kan det v\u00e6re forurensning ogs\u00e5 utenfor det omr\u00e5det som n\u00e5 er unders\u00f8kt. Dette gj\u00f8r at det er vanskelig \u00e5 \u00abfriskmelde\u00bb noen omr\u00e5der. Helser\u00e5dene b\u00f8r ha som siktem\u00e5l at folk ikke f\u00e5r i seg jord der det mistenkes forurensning, uavhengig av niv\u00e5et p\u00e5 forurensningen. Den viktigste m\u00e5ten for \u00e5 unng\u00e5 \u00e5 f\u00e5 i seg milj\u00f8giftene vil v\u00e6re \u00e5 unng\u00e5 \u00e5 spise jord. Enten direkte ved spising av jord, men ogs\u00e5 ved \u00e5 unng\u00e5 \u00e5 ha jord p\u00e5 hendene dersom man skal 5 innta mat. I praksis betyr det at barn ikke b\u00f8r bruke omr\u00e5dene som lekeomr\u00e5de og at man ikke legger turer med matinntak slik at matinntaket skjer inne p\u00e5 omr\u00e5det. Man b\u00f8r ogs\u00e5 unng\u00e5 \u00e5 drikke vann fra bekker eller pytter i omr\u00e5det, og man b\u00f8r heller ikke spise sopp eller b\u00e6r. \u00c5 g\u00e5 eller sykle gjennom omr\u00e5det vil kunne inneb\u00e6re eksponering for st\u00f8v, men st\u00f8vmengden m\u00e5 anses s\u00e5 liten at den er neglisjerbar i denne sammenhengen. Og s\u00e5 lenge det er snakk om \u00e5 passere gjennom omr\u00e5det vil eksponeringstiden v\u00e6re kortvarig. Med neglisjerbar menes at eksponeringen man f\u00e5r som f\u00f8lger av inntak av st\u00f8v vil v\u00e6re liten i forhold til det man ellers f\u00e5r i seg gjennom mat. Det har v\u00e6rt diskutert hvorvidt man b\u00f8r stenge av noen omr\u00e5der. Dette vil da i s\u00e5 fall gjelde b\u00e5de skytebanen i Tromsdalen og skytebanen i Breivika. Avstengning vil sikre at ingen eksponeres for den forurensede jorda. Men s\u00e5 lenge folk blir orientert om, og f\u00f8lger, de r\u00e5dene kommunen gir, vil den helsemessige effekten av stengning v\u00e6re sv\u00e6rt liten. Stengning vil ogs\u00e5 vanskeliggj\u00f8re tilgangen til de friluftsomr\u00e5dene i Tromsdalen som ikke er ber\u00f8rt av forurensning. Problemstillingen knyttet til grunnforurensning i Tromsdalen er ikke ny, og er tidligere h\u00e5ndtert gjennom skilting og annen skriftlig kommunikasjon med brukerne av omr\u00e5det. De helser\u00e5dene som er beskrevet i kommuneoverlegens vurdering er ivaretatt i dagens skilting. Troms\u00f8 vil I Kommuneplanens samfunnsdel med arealstrategi 2020-2032 er disse m\u00e5lene definert: \u2022 Samfunnsm\u00e5l 2. Klima og milj\u00f8messig b\u00e6rekraft \u2022 Delm\u00e5l 2.2 Troms\u00f8 vil ta vare p\u00e5 naturmangfold og kulturmilj\u00f8 \u2022 2.2.2 Troms\u00f8 bil ivareta og utvikle sammenhengende gr\u00f8nt-arealer, vann, vassdrag og friluftsomr\u00e5der, ogs\u00e5 i tettbygde sentrumsn\u00e6re omr\u00e5der Detaljregulering for utvidelse av Kjoselvdalen skytebane er gjennomf\u00f8rt av seksjon for eiendom, planen er i disse dager klar for politisk behandling. En vedtatt reguleringsplan for Kjoselvdalen vil legge til rette for at skyting i Tromsdalen kan opph\u00f8re p\u00e5 sikt. Sanering og opprydding av omr\u00e5det etter opph\u00f8r av skyteaktivitet vil ivareta kommunens overordnede m\u00e5l. Tidligere politiske saker \u2022 Formannskapet - 16.05.2023 sak 55/23 \u00abNy avtale om midlertidig bruk av skytebanene i Tromsdalen\u00bb \u2022 Formannskapet - 12. 12. 2023 sak 150/23 \u00abOrientering - Tromsdalen skytebane, svar p\u00e5 vedtak av 16.mai 2023 om milj\u00f8kartlegging\u00bb Konklusjon P\u00e5 bakgrunn av fremlagte rapport anbefaler kommunedirekt\u00f8ren at det iverksettes et overv\u00e5krnings-/pr\u00f8veprogram i Tromsdalen over i en f\u00f8rste omgang 5-\u00e5rsperiode. Dette til en \u00e5rlig kostnad av 220.000,- kroner. Det foreligger ikke budsjett post for et slikt program i nylig vedtatt HAP 2025-2028. Kommunedirekt\u00f8ren vil komme tilbake med forslag til finansiering av tiltaket i tertialrapport 1 som fremlegges i mai. Kommunedirekt\u00f8ren anbefaler f\u00f8lgende vedtak: 6 1 Formannskapet tar Akvaplan-niva AS rapport 2024 66022.02 \u00abTromsdalen skytebane orienterende forurensningsunders\u00f8kelse\u00bb til orientering. 2. Kommunen iverksetter et overv\u00e5knings-/pr\u00f8verprogram av vann for \u00e5 holde oversikt over eventuell utlekking av metaller og PAH. I f\u00f8rste omgang skal programperioden strekkes seg over en fem\u00e5rsperiode, med pr\u00f8vetaking to ganger \u00e5rlig. Vedtakskompetanse Formannskapet Vedlegg - Akvaplan-niva AS Rapport: 2024 66022.02 - Akvaplan-niva AS Notat \u2013 forslag it overv\u00e5kingsprogram 13.12.2024 - Avdeling for helse og omsorg, kommunehelse \u2013 Helsevurdering rapport 2024 66022 Tromsdalen skytebane orienterende forurensningsunders\u00f8kelse Tromsdalen skytebane overv\u00e5king Helsevurdering rapport 2024 7 "
}