{
  "dokument_id": "718e0ce9-d858-5f54-838f-3d74228b4535",
  "doc_type": "case_presentation",
  "kommune": 4601,
  "tittel": "Interpellasjon nr. 42 fra Fauzia Hussain-Wiik (A) om helsehjelp til papirl\u00f8se. Bergen bystyre 04.09.2024",
  "url": "https://bergen.kommune.no/politikere-utvalg/api/fil/bk360/10997130/Framstilling-Interpellasjon-nr-42-fra-Fauzia-Hussain-Wiik-A-om-helsehjelp-til-papirlose-Bergen-bystyre-04-09-2024",
  "tekst": " Bystyrets kontor Til Intern korrespondanse BBSM-kommunaldirekt\u00f8rens stab V\u00e5r referanse: 2024/126821-2 Saksbehandler: Anette Hatlemark Drabl\u00f8s Fra Dato: 23. august 2024 Bystyrets kontor Interpellasjon nr. 42 fra Fauzia Hussain-Wiik (A) om helsehjelp til papirl\u00f8se. Bergen bystyre 04.09.2024 Bergen har alltid v\u00e6rt en \u00e5pen, inkluderende og internasjonal by. Bergen skal v\u00e6re en trygg havn for mennesker p\u00e5 flukt, og s\u00f8rge for at nye bergensere f\u00e5r gode liv med trygghet, bolig, utdanning og arbeid. \u00d8SK - FNs internasjonale konvensjon om \u00f8konomiske, sosiale og kulturelle rettigheter, har to ganger kritisert Bergen kommune for mangelfull helsehjelp til papirl\u00f8se - mennesker som oppholder seg i kommunen og som har f\u00e5tt endelig avslag p\u00e5 opphold i Norge. (Kilde: professor Henriette Sinding Aasen, Det juridiske fakultetet, UiB) Helsepersonell som har erfaring fra \u00e5 ut\u00f8ve helsehjelp til papirl\u00f8se, har fortalt at n\u00e5r mennesker f\u00e5r n\u00f8dvendig helsehjelp og blir friskere eller frisk, f\u00e5r de ogs\u00e5 overskudd til \u00e5 reflektere, planlegge og handle. (Kilde: M\u00f8te p\u00e5 om helsehjelp til papirl\u00f8se, Litteraturhuset i Bergen, 2024.) Helsehjelp er et humanit\u00e6rt sp\u00f8rsm\u00e5l, og tilbakeholdelse av helsehjelp g\u00e5r mot en av mange FN- konvensjoner Norge er tilsluttet. I Bergen gj\u00f8r Helsesenteret for papirl\u00f8se en uvurderlig innsats. Disse skal vi fortsette \u00e5 st\u00f8tte. Arbeiderpartiet mener papirl\u00f8se flyktninger b\u00f8r f\u00e5 rett p\u00e5 helsehjelp i Norge. Sp\u00f8rsm\u00e5l: 1. Hva vil byr\u00e5det gj\u00f8re for \u00e5 sikre helsehjelp til papirl\u00f8se i byen v\u00e5r? 2. Vil byr\u00e5det sikre at Bergen kommune f\u00f8lger alle i denne sammenheng relevante konvensjoner fra FN som Norge er tilsluttet? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}