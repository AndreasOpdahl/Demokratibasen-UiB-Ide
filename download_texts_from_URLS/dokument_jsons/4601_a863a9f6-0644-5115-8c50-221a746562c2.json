{
  "dokument_id": "a863a9f6-0644-5115-8c50-221a746562c2",
  "doc_type": "case_attachment",
  "kommune": 4601,
  "tittel": "Ytrebygda. Gnr. 110 Bnr. 99 mfl. Fleslandsvegen Felt I_L2",
  "url": "https://bergen.kommune.no/politikere-utvalg/api/fil/bk360/12337936/Ytrebygda-Gnr-110-Bnr-99-mfl-Fleslandsvegen-Felt-I-L2",
  "tekst": "Fra: \"Ine Askevold Hansen\" <ine.hansen@a-stab.no> Sendt: onsdag 19. mars 2025 14:04:23 Til: \"Postmottak Bystyrets kontor\" <Bystyrets.Kontor@bergen.kommune.no> Kopi: \"Ellen H\u00f8ys\u00e6ter-Fjelddalen\" <ellen.hoyseter.fjelddalen@a-stab.no> Emne: Ytrebygda. Gnr. 110 Bnr. 99 mfl. Fleslandsvegen Felt I/L2 Vedlegg: Notat - Fleslandvegen 72.pdf Hei! Saken det gjelder er Ytrebygda, gnr. 110 Bnr 99 mfl., Fleslandsvegen felt I/L2, Arealplan-ID 65930000. Saken ble utsatt i bystyret 19.02 til neste bystyrem\u00f8te 26.03. grunnet innspill fra FNF som ble sendt til noen av bystyrets medlemmer dagen f\u00f8r m\u00f8tet, 18.02. I den forbindelse har vi sendt FNF sine innspill til r\u00e5dgivende biologer for vurdering. De har utarbeidet et notat som er vedlagt her. Vi \u00f8nsker at notatet f\u00f8lger saken og distribueres bystyrets medlemmer for at saken skal v\u00e6re best mulig opplyst f\u00f8r neste m\u00f8te i bystyret. Vi fikk ogs\u00e5 tilsendt NNI-rapporten og medf\u00f8lgende brev som er utarbeidet til denne saken, fra PBE i g\u00e5r med frist p\u00e5 \u00e5 komme med innspill i dag. Grunnet den korte fristen har Joar Tverberg i R\u00e5dgivende biologer gjort en kort vurdering av disse p\u00e5 e-post, se under. \u00abJeg ser i utgangspunktet ikke noe i de nyere skrivene heller som endrer p\u00e5 det som Conrad Blanck har vurdert. Jeg s\u00e5 det var registreringer av et par andre r\u00f8dlistearter som kom inn i Artskart et lite stykke utenfor planomr\u00e5det i 2024 (st\u00e6r og gr\u00f8nnfink). Jeg ser ikke at det er grunnlag for \u00e5 avgrense funksjonsomr\u00e5de for de to andre artene heller, eller i s\u00e5 tilfelle m\u00e5tte det v\u00e6rt et stort omr\u00e5de som dekker mulige kulturmarksomr\u00e5der vest og s\u00f8r for hele Flesland Lufthavn (litt som i figur 8) i NNI-rapport. Det vil ikke endre vesentlig p\u00e5 vurderingene til Blanck i s\u00e5 tilfelle slik jeg ser det, da dette planomr\u00e5det ikke framst\u00e5r som en viktig del av et slikt funksjonsomr\u00e5de for meg\u00bb. Det er fint om denne vurderingen ogs\u00e5 f\u00f8lger saken. Med vennlig hilsen Ine Askevold Hansen Senior arealplanlegger/ Arkeolog E-post: ine@a-stab.no Mobil: 922 36 673 Ulsm\u00e5gvegen 7, 5224 Nesttun www.a-stab.no "
}