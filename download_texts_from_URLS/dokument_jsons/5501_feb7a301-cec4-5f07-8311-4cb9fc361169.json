{
  "dokument_id": "feb7a301-cec4-5f07-8311-4cb9fc361169",
  "doc_type": "case_attachment",
  "kommune": 5501,
  "tittel": "Vurdering av mangler og saksbehandlingsfrist, jf. pbl. ",
  "url": "https://innsyn.tromso.kommune.no/application/getMoteDokument?dokid=2002021604",
  "tekst": "Deres ref. V\u00e5r ref. Saksbehandler Dato PLAN-24/00772-15 Frida Svendsen 29.08.2024 +47 90047985 Vurdering av mangler og saksbehandlingsfrist, jf. pbl. Troms\u00f8 kommune mottok den 12.02.2024 en s\u00f8knad om rammetillatelse til oppf\u00f8ring av et hotellbygg p\u00e5 eiendom gnr/bnr. 200/676 m.fl., Samuel Arnesens gate 9. Saksdokumentene er registrert i sak BYGG- 24/00344. Kommunen sendte den 22.05.2024 et mangelbrev til s\u00f8ker hvor det ble opplyst om hvilke mangler som forel\u00e5 ved s\u00f8knaden. I tilsvar til mangelbrevet ble p\u00e5viste mangler tilbakevist av s\u00f8ker. Etter n\u00e6rmere korrespondanse, ble det innsendt en revidert s\u00f8knad til kommunen den 13.06.2024. Kommunen vurderte at s\u00f8knaden var komplett p\u00e5 dette tidspunktet. Rettslig utgangspunkt En s\u00f8knad om tillatelse skal gi de opplysninger som er n\u00f8dvendig for at kommunen skal kunne gi tillatelse til tiltaket, jf. pbl. \u00a7 21-2 f\u00f8rste ledd annet punktum. Saksbehandlingsfristen starter \u00e5 l\u00f8pe n\u00e5r \u00abfullstendig s\u00f8knad\u00bb foreligger, jf. pbl. \u00a7 21-7 f\u00f8rste ledd. En komplett s\u00f8knad m\u00e5 inneholder alle opplysninger som er n\u00f8dvendige for \u00e5 behandle saken1. I uttalelse fra Kommunal- og distriktsdepartementet av 10. mars 2022 i referanse 22/1354 fremg\u00e5r det at en s\u00f8knad er ikke \u00abfullstendig\u00bb dersom den har store feil og mangler. Da starter ikke fristen p\u00e5 12 uker \u00e5 l\u00f8pe. Derimot vil fristene l\u00f8pe fra mottak av s\u00f8knaden dersom s\u00f8knaden kun inneholder mindre feil og mangler som ikke er til hinder for at kommunen skal kunne gi tillatelse til tiltaket. I tolkningsuttalelsen av 30. august 2020, har departementet samtidig trukket frem konkrete eksempler over hva som kan utgj\u00f8re \u00abst\u00f8rre mangler\u00bb. Det gjengis fra uttalelsen: \u2022 Om tiltaket kommer i strid med forbudet mot bygging i 100-meters beltet ved sj\u00f8en \u2022 Om tiltaket er i samsvar med planbestemmelsene \u2022 Om det b\u00f8r eller er n\u00f8dvendig \u00e5 legge ned midlertidig forbud mot tiltak \u2022 Om teknisk infrastruktur som vei, vann og avl\u00f8p er p\u00e5 plass \u2022 Grunn- og milj\u00f8krav (flom, ras, forurensning i grunnen o.l.) \u2022 Plassering, h\u00f8yde og avstand til nabogrense \u2022 Visuelle kvaliteter. Tiltakshaver plikter \u00e5 se til at tiltaket oppfyller krav til visuelle kvaliteter, mens kommunen skal godkjenne om tiltaket er i samsvar med kravene. \u2022 Om saken skal fremlegges for andre myndigheter \u2022 Eventuelle s\u00f8knader om dispensasjon Om s\u00f8knaden mangler opplysninger som nevnt over, kan dette etter en konkret vurdering, v\u00e6re eksempler p\u00e5 en st\u00f8rre mangel. Etter departementets vurdering m\u00e5 dagens regelverk forst\u00e5s slik at fristen p\u00e5 12 uker ikke starter \u00e5 l\u00f8pe dersom s\u00f8knaden har store feil og mangler. Vurdering av mangler og saksbehandlingsfrist F\u00f8lgende mangler ble gjort gjeldende i brev av 22.05.2024: 1 Innjord m.fl., Plan- og bygningsloven med kommentarer, Bind I og II, side 715. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 a) Takoppbygg for teknisk installasjoner beregnes som gesims og ikke m\u00f8ne. Maks h\u00f8yde for takoppbygget kan dermed v\u00e6re kote +20,5 iht. reguleringsplan 1517 punkt 5.2 bokstav b. Tiltaket m\u00e5 omprosjekteres i tr\u00e5d med planbestemmelsen, eventuelt m\u00e5 det s\u00f8kes om dispensasjon. b) Reguleringsplanen stiller krav om sykkelparkeringsplasser under tak. Dette m\u00e5 inng\u00e5 i s\u00f8knaden, og det m\u00e5 sendes inn snitt- eller fasadetegninger som viser valgt l\u00f8sning. c) Utomhusplan datert 03.04.2013 er gjort bindende gjennom planbestemmelser. S\u00e6rlig n\u00e5r det gjelder plassering og valg av overflater og dekker, hvor det avsatte arealet for vegetasjonsdekt flate i s\u00f8knaden er kraftig redusert til sammenligning med utomhusplanen. Utklipp av utomhusplanen f\u00f8lger under. Torgopparbeidelsen m\u00e5 i st\u00f8rre grad f\u00f8lge prinsippene i utomhusplanen, og vi vil p\u00e5peke at h\u00f8y kvalitet p\u00e5 opparbeidelse er s\u00e6rlig viktig for offentlig rom i Troms\u00f8 sentrum. Sp\u00f8rsm\u00e5let er om p\u00e5viste mangler var til hinder for at kommunen skal kunne gi tillatelse til tiltaket. Dette har betydning for n\u00e5r s\u00f8knaden var \u00e5 anse som komplett. Vi vil i det f\u00f8lgende foreta en konkret vurdering av de manglende som ble gjort gjeldende i brev av 22.05.2024, og om dette var mangler som medf\u00f8rte at s\u00f8knaden ikke var komplett per 12.02.2024. a) I mangelbrev er det gjort gjeldende at tiltaket er oms\u00f8kt i strid med reguleringsplanens bestemmelse i punkt 5.2 bokstav b om tillatt h\u00f8yde, bestemmelsen lyder som f\u00f8lger: \u00abSt\u00f8rste tillatte gesimsh\u00f8yde fastsettes til k +18.5 m, st\u00f8rste tillatte m\u00f8neh\u00f8yde fastsettes til 5 +22.0. Tekniske installasjoner kan overstige denne h\u00f8yden med maksimalt 2.0 m. og en maksimal utstrekning p\u00e5 10% av takflaten.\u00bb Videre at en tillatelse til oms\u00f8kte tiltak vil v\u00e6re betinget av at det inngis en dispensasjonss\u00f8knad. Sp\u00f8rsm\u00e5let er om dette var en st\u00f8rre mangel som medf\u00f8rte at saksbehandlingsfristen ikke startet \u00e5 l\u00f8pe per 12.02.2024. Reguleringsplanens bestemmelse i punkt 5.2 bokstav b om tillatt h\u00f8yde er etter byggesaks vurdering uklar, og \u00e5pner for en tolkning som tilsier at teknisk installasjoner ogs\u00e5 kan tillates over regulert m\u00f8neh\u00f8yde. For det tilfellet at unntaksbestemmelsen for tekniske installasjoner utelukkende knytter seg til regulert m\u00f8neh\u00f8yde, s\u00e5 vil oms\u00f8kte tiltak v\u00e6re i tr\u00e5d med plangrunnlaget, og dermed ikke \u00abstanse\u00bb saksbehandlingsfristen. N\u00e5r ordlyden i punkt 5.2 bokstav b er uklar, s\u00e5 er det n\u00f8dvendig \u00e5 se plankart, bestemmelser og planbeskrivelse i sammenheng for \u00e5 vurdere hva som gjelder. En slik gjennomgang har imidlertid ikke gitt noe klart og entydig svar for hvordan denne bestemmelsen er ment forst\u00e5tt og praktisert. Ved behandling av byggesaken har vi dermed m\u00e5tte legge vekt p\u00e5 hva intensjonen bak den konkrete planbestemmelsen har v\u00e6rt, ordlyden i andre tilsvarende h\u00f8ydebestemmelser i planen2, samt TEK17 \u00a7 6-2 som angir utgangspunktet for hvordan h\u00f8yden for tekniske takoppbygg skal beregnes. N\u00e5r kommunen har gitt en egen h\u00f8ydebestemmelse for tekniske bygg jf. TEK17 \u00a7 5-9 siste punktum, s\u00e5 m\u00e5 det antas at denne er ment som et unntak fra hovedregelen om beregning av gesimsh\u00f8yde for slike installasjoner, jf. 5-9. I aktuelle sak er oms\u00f8kt teknisk takoppbygg 3,5 meter h\u00f8yere enn maksimalt tillatt gesimsh\u00f8yde. 2 Reguleringsplanen III 5.1 bokstav a), punkt 5.3.1 bokstav a) - Unntak fra tillatt byggeh\u00f8yde for tekniske installasjoner knytter seg til gesimsh\u00f8yden. 2 N\u00e5r et tiltak er oms\u00f8kt i strid med en planbestemmelse, slik at dette utl\u00f8ser et krav om dispensasjon, vil en slik mangel anses som en st\u00f8rre mangel ved en s\u00f8knad, jf. pbl. \u00a7 21-7 og SAK10 \u00a7 5-4. N\u00e5r det ikke var sendt inn en dispensasjonss\u00f8knad i tilknytning rammes\u00f8knad av 12.02.2024, s\u00e5 var denne mangelen til hinder for at kommunen skulle kunne gi en tillatelse. Vi legger dermed til grunn at denne mangelen medf\u00f8rt at saksbehandlingsfristen ikke startet \u00e5 l\u00f8pe fra den 12.02.2024. b) I rammes\u00f8knad ble f\u00f8lgende opplysninger inngitt vedr\u00f8rende sykkelparkeringsplasser: \u00abS\u00f8r for sittesonene og uteserveringen etableres det et areal som i foruten 10 sykkelparkeringsplasser under tak, holdes um\u00f8blert som en forplass til hotellets inngang fra torget\u00bb. Videre ble det vist plassering av disse 10 plassene p\u00e5 utomhusplan som fulgte s\u00f8knaden. At det ikke var innsendt snitt- eller fasadetegninger som viste disse sykkelplasseringsplassene, m\u00e5 imidlertid kun anses som en mindre mangel, som dermed ikke var til hinder for en realitetsbehandling av s\u00f8knaden. Denne mangelen vil i seg selv ikke ha medf\u00f8rt at saksbehandlingsfristen ikke startet \u00e5 l\u00f8pe fra den 12.02.2024. c) Det ble sendt inn en utomhusplan i forbindelse med rammes\u00f8knad av 12.02.2024. Denne uteromsplanen er vurdert \u00e5 v\u00e6re i strid med juridisk bindene uteromsplan datert 03.04.2013. Dette f\u00e5r den konsekvens at uteromsplanen slik den var oms\u00f8kt per 12.02.2024 dermed var betinget av dispensasjon for \u00e5 kunne tillates. Det var ikke s\u00f8kt om dispensasjon for dette forholdet per 12.02.2024. Vi vurderer at mangelen medf\u00f8rte at s\u00f8knaden ikke var komplett, og at saksbehandlingsfristen dermed ikke startet \u00e5 l\u00f8pe f\u00f8r vi mottok en revidert s\u00f8knad per 13.06.2024. Vi er etter dette kommet til at mangel som angitt i bokstav a) og bokstav c) i mangelbrev av 22.05.2024 var st\u00f8rre mangler, og at s\u00f8knaden dermed ikke var fullstendig p\u00e5 s\u00f8knadstidspunktet. Kommunen kunne avsl\u00e5tt tiltaket slik den var utformet og oms\u00f8kt per 12.02.2024, men kommunen kunne ikke innvilget s\u00f8knaden. Dette fordi det oms\u00f8kte var i strid med to bestemmelser i gjeldende reguleringsplan, og tiltaket var dermed betinget av dispensasjon for \u00e5 kunne tillates. Manglende s\u00f8knad om dispensasjon er ansett som en st\u00f8rre mangel, og medf\u00f8rer at s\u00f8knaden dermed ikke kunne anses som komplett per 12.02.2024. Saksbehandlingsfristen startet dermed ikke \u00e5 l\u00f8pe f\u00f8r s\u00f8knaden ble revidert per 13.06.2024. 3 Vi har for \u00f8vrig gjennomg\u00e5tt sakens dokumenter, og har ikke avdekket andre typer mangler som kan anses som st\u00f8rre. Konklusjon S\u00f8knaden om rammetillatelse var ikke komplett den 12.02.2024, og saksbehandlingsfristen som angitt i pbl. \u00a7 21-7 startet ikke \u00e5 l\u00f8pe f\u00f8r vi mottok en revidert s\u00f8knad per 13.06.2024. Maria Wilhelmsen Frida Svendsen Fungerende enhetsleder Jurist/saksbehandler Seksjon for byutvikling, byggesak Seksjon for byutvikling, byggesak 4 "
}