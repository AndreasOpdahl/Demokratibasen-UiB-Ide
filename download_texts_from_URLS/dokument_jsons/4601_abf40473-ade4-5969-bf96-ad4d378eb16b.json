{
  "dokument_id": "abf40473-ade4-5969-bf96-ad4d378eb16b",
  "doc_type": "case_attachment",
  "kommune": 4601,
  "tittel": "Referat fra m\u00f8te med Statsforvalteren datert 10.03.2023",
  "url": "https://bergen.kommune.no/politikere-utvalg/api/fil/bk360/9876547/Referat-fra-mote-med-Statsforvalteren-datert-10-03-2023",
  "tekst": " Plan- og bygningsetaten (PBE). Avd. Samferdsel. LOGG: x M\u00d8TE SAK: Fyllingsdalen Delstrekning:_________________ TELEFONSAMTALE x \u00c5sane Delstrekning:____1 mfl__________ Emne: M\u00f8tedato: 10.03.2023 Oppf\u00f8lging av Statsforvalterens uttalelse til planforslaget Tid: med hensyn til ROS-tema Fra: 10.00 Til: 11.00 Eiendom (adresse): Bybanen fra sentrum til \u00c5sane Telefon/ mobil: e-post: Deltakere (navn/firma): Arve Meidell, Fagdirekt\u00f8r, Statsforvalter (SF) Tore Andre Hermansen, Fagspesialist samfunnssikkerhet, Norconsult/Asplan Viak (NOAV) Solveig Mathiesen, Prosjektleder Bybanen, Plan- og bygningsetaten (PBE), Bergen kommune (BK) Frafall: Kari Maisol Knudsen, Samfunnssikkerhetens hus i Bergen kommune Torgeir Flo, Statsforvalter (SF) Sammendrag: Form\u00e5let med m\u00f8tet G\u00e5 gjennom oppdaterte vurderinger etter m\u00f8tet 1.febr. 23 ang\u00e5ende uttalelsen til planforslaget fra Statsforvalter, datert 20.12.2022. M\u00f8tet hadde spesielt fokus p\u00e5 vurderinger knyttet til sikkerhetsklasse og tiltak ved stormflo for Bybanen langs Bryggen. Avklaringer og dr\u00f8ftinger Gjennomgang av punktene fra forrige m\u00f8te, og status oppf\u00f8lging i ROS-analysen: 1. Tilsiktede hendelser og virkninger for det samlede prosjektet. Status oppf\u00f8lging: Dette tema f\u00e5r n\u00e5 et eget punkt som beskrives i et delkapittel for hver delstrekningen i ROS-analysen i revidert planforslag. Der vises ogs\u00e5 til sikringsrisikoanlaysene som er utf\u00f8rt for Gulating og for forsvarets anlegg ved Sandbrogaten. 2. Kaskade/domino-effekter og hvis relevant, uavhengige, men i tid sammenfallende hendelser. Status oppf\u00f8lging: Kaskade/domino-effekter er ikke behandlet i ROS-analysen, men det er vist til Fare- og RAM-logg, som ogs\u00e5 oppdateres i revidert planforslag. 3. Vurdering av sikkerhetsklasse F1 eller F2 langs Bryggen. Vurdering, dr\u00f8fting og oppf\u00f8lging av punkt 3: Norconsult har vurdert denne saken p\u00e5 nytt og har gjort f\u00f8lgende vurdering: ROS-analysen til BT5, og av valg av sikkerhetsklassen for strekningen langs Bryggen, er gjort med utgangspunkt i s\u00e5rbarhets- og risikovurdering av de spesielle hensynene som m\u00e5 tas der, sammenlignet med andre delstrekninger. Sikkerhetsklasse F1 er valgt p\u00e5 grunn av de begrensede konsekvensene (jf. akseptkriteriene i TEK 17). Det er blant annet valgt en l\u00f8sning med \u00e5 stoppe driften langs med Bryggen i en stormflosituasjon. Det er gjort mange avveininger, knyttet til samfunnssikkerhet, samfunnsverdi, \u00f8konomi, drift, og s\u00e6rlig i forholdet til verdensarven. Det er argumentert med lave konsekvenser ved stormflohendelser da det kun er skinnegangen som ligger p\u00e5 koteh\u00f8yde 175 cm (NN 2000) som vil bli oversv\u00f8mt, det er ingen annen teknisk infrastruktur (likeretter el.) p\u00e5 denne begrensede strekningen langs Bryggen. Slik teknisk infrastruktur (som ligger utenfor strekningen langs Bryggen) ligger i sikkerhetsklasse F2 og skal plasseres p\u00e5 et tilstrekkelig h\u00f8yt koteniv\u00e5 (206 cm) eller sikres mot vanninntrenging. Endring av sikkerhetsklasse til F2 for bybaneskinnene langs Bryggen vil kommunisere at konsekvenser for Bybanen vurderes som st\u00f8rre (iht. akseptkriteriene i TEK17) enn de i realiteten er. Disse betraktningene er ogs\u00e5 i tr\u00e5d med det som st\u00e5r i referatet \u00abBybanen til \u00c5sane. ROS og h\u00f8yde p\u00e5 bybanetraseen langs Bryggen\u00bb, datert 2021-04-20. P\u00e5 denne bakgrunn anbefales at sikkerhetsklasse F1 beholdes langs Bryggen. Vurderinger og tiltak som ligger i ROS-analysen redegj\u00f8r for dette. Kommentar fra Statsforvalters representant: I m\u00f8tet er vurderinger gjennomg\u00e5tt og uklarheter i beskrivelsen i ROS-analysen mht avgrensning av strekningen der sikkerhetsklasse F1 er lagt til grunn, er oppklart. Det gjaldt spesifikt at det p\u00e5 strekningen langs Bryggen kun er skinner, ikke annen teknisk infrastruktur som kan ta skade av stormflo. Slik teknisk infrastruktur ligger i omr\u00e5der der sikkerhetsklasse F2 legges til grunn. 4. Statsforvalteren mener tilgangen til havnen med jernbane er viktig i et beredskapsperspektiv, og at det er viktig for forsvarsevnen \u00e5 kunne benytte Bergen havn til \u00e5 ta imot og laste gods direkte over p\u00e5 jernbane. Statsforvalteren kan ikke se at planforslaget tar tilstrekkelig hensyn til det, og mener derfor at det m\u00e5 vurderes tiltak for at det ved spesielle beredskapssituasjoner blir sikret tilgang mellom havnen og jernbanen. Status oppf\u00f8lging: BK/NOAV har og vurdert tiltak, tiltakene ligger justert planforslag for dette omr\u00e5det som er sendt p\u00e5 begrenset h\u00f8ring med frist 17.mars 23. BK/NOAV har utarbeidet et notat som beskriver beredskapsl\u00f8sning for mulig reetablering av jernbanespor til Koengen ved et ekstraordin\u00e6rt og kritisk behov. Det sendes Forsvarsbygg sammen med anmodning om \u00e5 trekke innsigelser. Kopi til Statsforvalter. Oppf\u00f8lging: \u2022 Bergen kommune/Norconsult ferdigstiller revidert ROS-analyse mht punktene som ble dr\u00f8ftet i m\u00f8tet. Oppdatert ROS-analyse vil v\u00e6re en del av justert planforslag som legges frem for 2 gangs politisk behandling v\u00e5ren 2023. \u2022 Bergen kommune sender Sikringsrisikoanalyse som utarbeides for Forsvarsbygg til Statsforvalter n\u00e5r den er klar. Utarbeidet av: Solveig Mathiesen Dato: 15.03.2023. "
}