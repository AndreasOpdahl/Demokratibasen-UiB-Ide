{
  "dokument_id": "ee2a7d54-c4e6-506e-9932-957778d2d67e",
  "doc_type": "case_attachment",
  "kommune": 4601,
  "tittel": "Stedsanalyse, datert 01.09.2022",
  "url": "https://bergen.kommune.no/politikere-utvalg/api/fil/bk360/11390220/Stedsanalyse-datert-01-09-2022",
  "tekst": "Rapport Paradis, Bergen, 31. august 2022 Stedsanalyse, Paradis Oppdrag Paradis torg og BK2, 16200458-03 Revisjon 1. september 2022 Kunde Opphus AS Oprettet av Camilla Mohr Paradis, skr\u00e5foto. Kilde: 1881.no. LINK Arkitektur AS Postadresse: +47 21 52 22 00 Kirkegata 4 Postboks 383 Sentrum oslo@linkarkitektur.no 0153 Oslo 0102 Oslo linkarkitektur.com 1 / 25 Revisjoner Revisjon Dato Kommentar Utf\u00f8rt Kontrollert Godkjent 1 18.01.2021 Stedsanalyse SK/PE\u00c5 SK 18.01.22 2 31.08.22 Revisjon tekst og kart CM TCM 01.09.22 1. september 2022 2 / 25 Innholdsfortegnelse Revisjoner 2 Oversikt 4 Landskap og historie 7 Kommunikasjon og m\u00e5lpunkt 15 Bebyggelse 17 Bo- og milj\u00f8utfordringer 22 Anbefaling 24 1. september 2022 3 / 25 Oversikt Figur 1 - Paradis senter (Paradisleiet 1) sett fra Sandbrekkevegen. Foto: LINK arkitektur. Bergen kommune KPA2018 \u00a7 8.2 stiller krav om at det utarbeides stedsanalyse som del av reguleringsarbeidet. Denne stedsanalysen er basert p\u00e5 veileder Bergen kommune, kommuneplan, eksisterende omr\u00e5deplan, Bergenskart, lokal kunnskap, bilder og befaring. Planomr\u00e5det ligger sentralt p\u00e5 Paradis rett nord for Paradiskrysset. Det omfatter sentrumsbebyggelsen i Paradisleitet 1, boligeiendommene Paradisleitet 4, 6, 8 og 10 og deler av naboeiendommene. Omr\u00e5det grenser mot hovedveinettet i s\u00f8r og i vest, og mot eldre villabebyggelse i hage mot nord og \u00f8st. Paradiskrysset er et knutepunkt som \u2013 siden tidlig p\u00e5 1900-tallet har forbundet Fana, Bergen, Natland og Nord\u00e5svannet. Det er preget av eldre eneboliger og av noe h\u00f8yere sentrumsbebyggelse med handel og service og noe servering. N\u00e6rhet til b\u00e5de buss og bybane og gode gangforbindelser i alle retninger, gj\u00f8r kommuneplanen n\u00e5 legger til rette for \u00e5 utvikle sentrum p\u00e5 Paradis med st\u00f8rre leilighetsbygg med utadrettede virksomhet som ikke er bilbasert, i 1. etasje. 1. september 2022 4 / 25 Figur 2 - Paradis senter. Foto: LINK arkitektur. Figur 3 - Omr\u00e5det sett fra vest. Foto: LINK arkitektur. Figur 4 - Omr\u00e5det sett fra s\u00f8r mot nord. Foto: LINK arkitektur. Figur 5 - Paradisleitet 4. Foto: LINK arkitektur. Planomr\u00e5det ligger i skj\u00e6ringspunkt mellom Nesttunvegen, Storetveitvegen, Sandbrekkevegen og Statsminister Michelsens veg. Omlegging av dagens veitras\u00e9 frigj\u00f8r arealer som n\u00e5 skal utvikles. N\u00e6rmeste bybanestopp ligger langs Nesttunvegen ca. 50 meter f\u00f8r for Paradiskrysset. Omr\u00e5det omfatter del av sentrumskjernen (lokalsenter S25 Paradis) og del av sone 2 - byfortettingssone, (KPA 2018). Fortetting av omr\u00e5det rundt Paradiskrysset bygger opp under G\u00e5strategi for Bergen 2020-2030, da alle viktige m\u00e5lpunkt ligger i kort gangavstand og b\u00e5de bybane- og busstopp er plassert i og ved krysset. Ny n\u00e6ringsbebyggelse er ikke bilbasert og vil ytterligere forsterke Paradis som sentrum. 1. september 2022 5 / 25 Figur 6 \u2013 Oversikts. Analyseomr\u00e5de er markert med r\u00f8d firkant og anbefalingsomr\u00e5de er markert med hvit sirkel. Del av veiomr\u00e5det som ligger inne i planomr\u00e5det, skal forskyves s\u00f8r og vestover. 1. september 2022 6 / 25 Landskap og historie Omr\u00e5det ligger mellom Nattlandsfjellet og Nord\u00e5svannet. Landskapet er sm\u00e5kupert med koller og h\u00f8ydedrag som har en tydelig retning mot s\u00f8rvest Den s\u00e6regne topografien gir gode forhold for flekkvis artsrik vegetasjon, bl.a. varmekj\u00e6re tresorter. I s\u00f8r\u00f8stlige del av analyseomr\u00e5det ligger Rambj\u00f8ra landskapsvernomr\u00e5de. Her er det edell\u00f8vskog med grove store eiketr\u00e6r med tilh\u00f8rende rikt artsmangfold. Nordover i analyseomr\u00e5det strekker et sammenhengende gr\u00f8ntdrag med etablerte stier seg nordover. Figur 7 - Rekreasjonsomr\u00e5der nord og \u00f8st for planomr\u00e5det. Foto: LINK arkitektur. Nordre del av planomr\u00e5det har et gr\u00f8nt preg. P\u00e5 h\u00f8ydedraget nord for Paradis torg er det en del st\u00f8rre tr\u00e6r, som blodb\u00f8k, lerk, gran og enkelte asketr\u00e6r. Veianlegg er i hovedsak plassert i topografiske forsenkninger eller i randsonen av landskapsrommene. Dette gir tidvis store stigningsforhold for hovedveier og lokalveier. 1. september 2022 7 / 25 Figur 8 - Turstier og rekreasjonsomr\u00e5de nord for planomr\u00e5det: Foto: LINK arkitektur. Planomr\u00e5det var tidligere en del av g\u00e5rden Storetveit. I middelalderen, og fram til reformasjonen i 1537 l\u00e5 g\u00e5rden under Nonneseter. Tveitetreet eller Paradis var en husmannsplass under Storetveit g\u00e5rd. Den ble ryddet i 1780 og var husmannsplass frem til 1858, da plassen ble skilt ut som bruk nr. 2. I 1894 ble eiendommen delt i to, \u00d8stre og Vestre Paradis. V\u00e5ningshusene har antagelig n\u00e5v\u00e6rende adresse Paradisalleen 20 (vestre) og Paradish\u00f8gda 1 eller 2 (\u00f8stre). Omr\u00e5det ved Paradis var idyllisk, med gr\u00f8nne h\u00f8yder og frodig vegetasjon, og inngikk i de rike Bergensernes rute for utflukter og selskapeligheter fra siste halvdel av 1700-tallet. I perioden rundt 1900 ble det satset stort p\u00e5 turg\u00e5ere ogs\u00e5 i dette omr\u00e5det, og kafeer langs ferdsels\u00e5rene ble etablert. P\u00e5 Paradis l\u00e5 Caf\u00e8 Birkelund som var godt bes\u00f8kt p\u00e5 fine dager. Figur 9 - Paradis G\u00e5rd. Utsnitt av maleri Halvdan S\u00f8vig 1880 (Fra boken: Langs Nord\u00e5svannet) 1. september 2022 8 / 25 De siste ti\u00e5rene av 1800-tallet ble det stadig vanskeligere \u00e5 leve kun av g\u00e5rdsdriften, og snart ble det skilt ut tomter for salg. \u00c5pning av jernbanen i 1883 gjorde atkomsten til omr\u00e5det lettere, og fra 1910 ble veinettet utbedret. N\u00e6rheten til byen og de naturskj\u00f8nne omgivelsene, f\u00f8rte til at det ble et popul\u00e6rt sted for rike bergensere \u00e5 bygge sine boliger. Fra 1901-16 ble eiendommen stykket opp i 48 parseller og solgt til boligutbygging, for det meste villaer. Utbyggingen ser ut til i stor grad \u00e5 f\u00f8lge g\u00e5rdsgrensene. St\u00f8rrelsen p\u00e5 tomtene var fra 1,5 til 5 m\u00e5l, der det ble oppf\u00f8rt store villaer, for det meste i ny- klassisistisk og jugende stil. Mange var tegnet av kjente arkitekter, og samlet sett gir boligomr\u00e5dene rundt Paradis et tydelig bilde av tidsepokene i bergensk arkitekturhistorie fra begynnelsen av 1900-tallet og frem til i dag. De fleste husene er bygget i tre og st\u00e5r i store hager beplantet med hekker, l\u00f8vtr\u00e6r, frukttr\u00e6r, b\u00e6rbusker og prydvekster. Villaene trekker seg godt inn p\u00e5 tomten fra veien. Flere av villaene hadde nausttomt ved D\u00f8dehavet. En sti f\u00f8rte derfor ned fra Paradis til D\u00f8dehavet og videre ut til Nord\u00e5svannet. Frem til midten av 1800-tallet fulgte ferdselen i omr\u00e5det, gang- og rideveier fra g\u00e5rd til g\u00e5rd og p\u00e5 Nord\u00e5svannet med b\u00e5t. Den f\u00f8rste betydelige utbyggingen p\u00e5 Paradis og Storetveit kom i forbindelse med at jernbanen mellom Bergen og Voss \u00e5pnet i 1883. Vossabanen ble f\u00f8rst og fremst bygget for \u00e5 h\u00e5ndtere godstrafikken, men persontrafikken mellom Bergen og Nesttun l\u00e5 langt over det Bergens Jernbanekomit\u00e9 hadde kalkulert med. Den var mye brukt av b\u00e5de villaeiere og b\u00f8nder som skulle inn til byen for \u00e5 levere varer. Fra starten hadde den stasjoner p\u00e5 Fj\u00f8sanger, Hop og Nesttun. Fj\u00f8sanger ble brukt av de f\u00f8rste villa-eierne frem til holdeplassen p\u00e5 Paradis \u00e5pnet i 1930. Noen \u00e5r seinere, rundt 1910, hadde bebyggelsen \u00f8kt s\u00e5 mye at det var behov for skikkelige veier. Utbedringen av veinettet f\u00f8rte igjen til videre utbygging. Paradiskrysset tok n\u00e5 form som et viktig senter i et omr\u00e5de som fra 1930-tallet s\u00e5 en betydelig framvekst av villabebyggelse, f\u00f8rst og fremst langs ferdsels\u00e5rene. \u2022 Hovedvei mellom Bergen og Nesttun ble utbygd fra 1860-\u00e5rene (langs Statsminister Michelsensvei og Nesttunveien). \u2022 Jernbanen mellom Bergen og Voss \u00e5pnet i 1883 med stasjon p\u00e5 Fj\u00f8sanger. Holdeplass p\u00e5 Paradis i 1930. \u2022 Fra Birkelundstoppen mot Paradis gikk det en \u00abtunvei\u00bb, f\u00f8r Sandbrekkeveien ble omlagt i 1935. \u2022 Storetveitveien stod ferdig i 1928, og ble da hovedveien mellom Bergen og Nesttun via Paradis og Hopsbroen. Her kj\u00f8rte ogs\u00e5 bussene til \u00abFana-bilene\u00bb fra starten i 1928. \u2022 Boligveiene, som Paradisleitet, var stort sett \u00abselvgrodde\u00bb. De fulgte topografien og var omkranset av murer og alleer. \u2022 Vossabanen ble lagt ned i 1964. I dag til dels gang- og sykkelvei. \u2022 Motorveien Fritz Riebersvei ble bygget p\u00e5 1980-tallet. Trafikkbelastningen p\u00e5 Paradiskrysset avtok. \u2022 Bybanen mellom Bergen sentrum og Nesttun \u00e5pnet i 2010 med stopp p\u00e5 Paradis. 1. september 2022 9 / 25 Figur 10 - \u00abOversigtskart over Vossebanen og dens Omgivelser\u00bb 1886, Nasjonalbibliotekets kartsamling. Under krigen og i \u00e5rene etter var det 7 butikker i selve Paradiskrysset, foruten postkontor, bensinstasjon, bilverksted, kaf\u00e9, skomaker og fris\u00f8rsalong, diverse sm\u00e5verksteder samt brannstasjon og drosjeholdeplass. Det var Jens K. Bremer som var byggherre for mange av bygningene i selve Paradiskrysset. Selv drev han kolonialhandelen i krysset fra 1924. Bebyggelsen tett mot selve Paradiskrysset ble etter hvert synlige landemerker. Figur 11 - Paradiskrysset p\u00e5 slutten av 1970-tallet. Fotograf: Kristian Dahl. Kilde: Bergen byleksikon. 1. september 2022 10 / 25 Figur 12 \u2013 Utsnitt av reguleringsplan for Paradis 1934. Kilde: Bergenskart. Hele planomr\u00e5det og tilst\u00f8tende omr\u00e5der inng\u00e5r i hensynssone - kulturmilj\u00f8 i kommuneplan for Bergen. Omr\u00e5det er omfatter et stort areal og har et mangfold av kulturminner; eldre infrastruktur, murer og anlegg og flere enkeltobjekter, jf. Byantikvarens kulturminnegrunnlag for Paradis senteromr\u00e5de (S15), 2008. 1. september 2022 11 / 25 Figur 14 - Vurderingskart, t\u00e5legrense for endring. Figur 13 - Fagerhaug, Paradisleitet 4 (gnr. 13 bnr. 19) var en av de tidlige villaene oppf\u00f8rt p\u00e5 Byantikvaren 2008. begynnelsen av 1900-tallet. Foto: Atelier Knud Knudsen. Kilde: Marcus bildesamling. \u00abParadis torg\u00bb er en nyttet betegnelse p\u00e5 \u00abhesteskobebyggelsen\u00bb. Bebyggelsens form kan gi assosiasjoner til eldre herreg\u00e5rder/lystg\u00e5rder med sin u\u2013form. En slik form ga et skjermet uterom/tun og formidlet s\u00e6rlige rammer/kulisser utad og rundt atkomstsituasjonen. Bakgrunnen for betegnelsen \u00abParadis torg\u00bb kan ogs\u00e5 ha sin opprinnelse i tidligere bruk av omr\u00e5det her. Eksempelvis var det i en lengre periode en \u00e5pen plass tilgrensende vest for dagens \u00abParadis torg\u00bb, p\u00e5 dette omr\u00e5det ble det ca. 1965 etablert en bilpaviljong (Renault) og holdeplass for buss. Figur 15 - Paradis ca.1952. Kilde: Bildebasen Marcus. 1. september 2022 12 / 25 P\u00e5 \u00abParadis torg\u00bb ligger det to bolig bygg fra ca. 1925-35, med n\u00e6ringslokaler i f\u00f8rste etasje. Rundt 1960 ble de to bygningene p\u00e5bygget og sammenbygd til ett bygningsvolum i bakkant av de opprinnelige bolighusene. Strukturen gir en opplevelse av eldre gjenkjennelig fornem bygningsstruktur. I de eldre historiske u-formete bygningsstrukturene vektla en symmetrisk oppbygning av volumene, som skalering, vindusinndeling, inngangspartier og arker. Samtidig var utf\u00f8relsen kjennetegnet med bygningsdetaljer av h\u00f8y kvalitet og detaljering for hovedportal, gesimskasser og gerikter. Nevnte kvaliteter finner en ikke for anlegget \u00abParadis torg\u00bb. Her er uterommet i \u00abhesteskoformen\u00bb gjerdet inne og har et plan under bakken. Overflaten p\u00e5 torget har flere kvadratiske takvinduer som gir dagslys til arealet under bakken. Dette arealet som en kan oppfatte som et \u00e5pent funksjonelt g\u00e5rdsrom/torg er dermed lukket for menneskelig aktivitet. Anlegget under bakken kom til ca.1960 og ble den f\u00f8rste tiden nyttet som bilsalong (bilbutikk). Da ble ogs\u00e5 bygningsvolumet som kobler de to opprinnelige boligbyggene sammen. Den \u00f8stlige bygningen ble da betydelig redusert, slik at det kunne etableres et tiln\u00e6rmet firkantet bygningsvolum under terreng. Det nye volumet ble koblet p\u00e5 baksidene av de opprinnelige volumenes langsider og tak. Det nyeste bygget har flatt tak med kraftig gesims/parapet. P\u00e5 bakkeplan er det sammenhengende butikkvinduer ut mot torget. Andre etasje har like vinduer, organisert i et line\u00e6rt likt vindussystem. Det er usikkert i hvilken grad den tidligere bebyggelsen (de to bolighusene) har hatt s\u00e6rlige bygningsmessige kvaliteter. Bygningene fremtrer i dag med lite autentisitet, hvor f\u00f8rste etasje i stor grad er endret ift. opprinnelig uttrykk. Her er det kommet til nye inngangsd\u00f8rer og vindusinndelinger er endret, fasaden er endret fra pusset mur til en steinflis petring og p\u00e5 det vestlige huset er takarker og pipel\u00f8p fjernet. Mye av bygningenes originale detaljer og s\u00e6regenheter er endret eller fjernet, bygningen fremst\u00e5r som en kopi av eldre strukturer og kan ikke karakteriseres som representativ for de historiske u-forma strukturene. Figur 16 - Paradis ca. 2021. Kilde: 1881.no. Bygningen er et landemerke og fondvegg med bakgrunn i sin plassering, umiddelbart n\u00e6rt til det trafikkerte krysset. Anlegget har hatt en viktig lokal funksjon med sm\u00e5skalert n\u00e6ring og servicetjenester. 1. september 2022 13 / 25 Paradis skole og Fana gymnas Fantoft stavkirke Paradisleitet 1 Fana brannstasjon Figur 17 - Landskap og historie Markant landskapsdrag Utsiktspunkt Historiske spor Retning p\u00e5 terreng 1. september 2022 14 / 25 Kommunikasjon og m\u00e5lpunkt Figur 18 - Fotballanlegg, Paradis skole. Foto: LINK arkitektur. Figur 19 - Paradis senter. Foto: LINK arkitektur. Figur 11 - Paradis senter. Foto: LINK arkitektur. Figur 20 - Paradis bybanestopp Planomr\u00e5det ligger sentralt p\u00e5 Paradis og har v\u00e6rt et lokalsenter helt fra begynnelsen av 1900-tallet. Dette videref\u00f8res i gjeldende omr\u00e5deplan. Paradis bybanestopp ligger ca. 50 m fra krysset. Der banen g\u00e5r mellom Fana/Flesland og Bergen. I krysset ligger det busstopp. Innenfor 5 minutters gangavstand fra Paradis torg ligger Paradis barne- og ungdomsskole med aktivitetspark og fotballbane, Paradis barnehage og to store friluftsomr\u00e5der. Det 10 min. til Steinerskolen og til gang- og sykkeltras\u00e9 langs Osbanen, og ca. 15 min. gange til badeplass og friluftsomr\u00e5der ved Nord\u00e5svannet, Troldhaugen og Storetveit. Det er gode gang- og sykkelforbindelser langs fortau og gang-/sykkelveier i alle retninger, bl.a. mot Bergen sentrum og Nesttun. Dette blir ytterligere forbedret n\u00e5r veianlegget p\u00e5 Paradis legges om, bl.a. bedre og mer trafikksikker kryssing. Dette er sikret gjennom rekkef\u00f8lgekrav i omr\u00e5deplan. Lokalt p\u00e5 Paradis finnes det og eldre infrastruktur med lav \u00c5DT. Tross manglende fortauer oppleves dette veinettet som trygge ferdselsveier for g\u00e5ende og syklende. 1. september 2022 15 / 25 Fantoft stavkirke Figur 21 - Kommunikasjon og m\u00e5lpunkt. 1. september 2022 16 / 25 Bebyggelse Figur 22 - Murg\u00e5rd med n\u00e6ringsetasje vis-a-vis Paradis skole. Foto LINK arkitektur. Figur 23 - Villabebyggelse. Foto LINK arkitektur. Figur 24 - Sm\u00e5husbebyggelse. Foto LINK arkitektur. Figur 25 - Leilighetsbygg Paradis S5 under oppf\u00f8relse. Foto LINK arkitektur. Figur 26 - Fantoft stavkirke. Foto: LINK arkitektur. Figur 27 - Fana brannstasjon. Foto: LINK arkitektur. 1. september 2022 17 / 25 Omr\u00e5dets bebyggelsesstruktur og bygningstyper gir et innblikk i den kulturhistoriske utviklingen i omr\u00e5det fra Paradis ble etablert som villaomr\u00e5de frem til i dag, samtidig som den gir karakter til omr\u00e5det. Omr\u00e5dene p\u00e5 selve Paradis og omr\u00e5dene s\u00f8rvest og \u00f8st for Paradis utmerker seg spesielt, med st\u00f8rre villaer fra flere tidsepoker p\u00e5 st\u00f8rre eiendommer. Disse omr\u00e5dene er n\u00e5 i endring, og det finnes flere reguleringsplaner som er godkjent og under arbeid her. Her legges det til rette for bebyggelse med st\u00f8rre skala enn eksisterende bebyggelse, og flere leilighetsbygg er under planlegging og oppf\u00f8ring. Ny bebyggelse sentralt ved planomr\u00e5det planlegges med h\u00f8y n\u00e6ringsetasje p\u00e5 bakkeplanet og 4 til 6 etasjer over denne. Normal organisering er at bebyggelsen f\u00e5r et innvendig felles tun som gir beboere ett skjermet uteoppholdsareal. Like \u00f8st for planomr\u00e5det finnes det brannstasjon og et kirkebygg, mens skolebygget Paradis skole ligger vest for omr\u00e5det. Det er begrenset med n\u00e6ringsbygg i anbefalingsomr\u00e5det. De eldre n\u00e6ringsbyggene har en beskjeden st\u00f8rrelse og et lavt antall arbeidsplasser. 1. september 2022 18 / 25 Figur 28 - Paradis S5 Figur 29 - Status: Under oppf\u00f8ring Figur 30 - Paradis hage S1 Figur 31 - Status: Under bygging Figur 32 - Paradis bue Figur 33 - Status: Under oppf\u00f8ring. 1. september 2022 19 / 25 Figur 34 - Paradishagen Figur 35 - Status: Under bygging Figur 36 - Statsminister Michelsens veg 68 Figur 37 - Status: Under oppf\u00f8ring Figur 38 - Jakob Kj\u00f8desveg 4a Figur 39 - Status: P\u00e5g\u00e5ende 1. september 2022 20 / 25 Sm\u00e5skala boligbebyggelse Sm\u00e5skala boligbebyggelse Sm\u00e5skala boligbebyggelse Sm\u00e5skala boligbebyggelse Sm\u00e5skala boligbebyggelse Sm\u00e5skala boligbebyggelse Figur 40 - Bebyggelse. Grense for omr\u00e5de med sm\u00e5skala bebyggelse 1. september 2022 21 / 25 Bo- og milj\u00f8utfordringer Figur 41 - Trafikknutepunkt. Foto LINK arkitektur. Figur 42 - Rekreasjonsomr\u00e5de nord for planomr\u00e5det. Foto LINK arkitektur. Figur 43 - Lek/idrettsanlegg ved Paradis skole. Foto LINK arkitektur. Befolkningens helse og levek\u00e5r er avgj\u00f8rende i utvikling av et b\u00e6rekraftig og sundt samfunn. Analyseomr\u00e5det ligger n\u00e6r sterkt trafikkerte veier, og er dermed belastet med st\u00f8y- og luftforurensing. Dette begrenser opphold n\u00e6r vei, og det er derfor f\u00e5 byrom med holdbare kvaliteter for lengre stopp og opphold. Analyseomr\u00e5det har i hovedsak eneboliger, jf. Levek\u00e5r og helse i Bergen, som sier at det er 55% eneboliger og ca. 22% rekkehus/tomannsboliger, resterende i blokk eller mindre leilighetsbygg. Dagens boligbygging oppf\u00f8res i hovedsak som blokkbebyggelse. 1. september 2022 22 / 25 Figur 44 \u2013 Bo- og milj\u00f8utfordringer. Kilde: Bergenskart. 1. september 2022 23 / 25 Anbefaling Planomr\u00e5det ligger sentralt p\u00e5 Paradis. Omr\u00e5det mangler gode, offentlige m\u00f8teplasser og oppholdsarealer, og har veianlegg som er en kraftig barriere. Det b\u00f8r derfor styrkes mht. offentlig opphold, og legges bedre til rette for myke trafikanter, ved \u00e5 forbedre kryssing over hovedveinettet. Et nytt torg b\u00f8r ha definerte byromsvegger og byromsgulv, og organisering i byrommet m\u00e5 legge til rette for menneskelig aktivitet og opphold. Utforming b\u00f8r ivareta den menneskelige aktiviteten samtidig som den vil v\u00e6re avb\u00f8tende ift. stedets st\u00f8yproblematikk. Bygningsstruktur b\u00f8r inneholde en fleksibilitet som tilrettelegger for etablering av n\u00e6ringsaktivitet (tjenester og service) i mindre skala. Nevnte tiltak vil styrke Paradis som et viktig lokalt byrom og lokalsenter, som brukes aktivt til opphold og nytte. Bevegelsen mellom bybanestopp og offentlige uteoppholdsomr\u00e5der m\u00e5 tilf\u00f8res kvaliteter p\u00e5 mykes trafikanters premisser, for eksempel romslige universelle fortau med og trygg kryssing av veinett. Ny bebyggelse b\u00f8r organiseres semiprivat, hvor bygningsstrukturen gir stille side p\u00e5 \u00abbaksiden\u00bb, samtidig som den ogs\u00e5 \u00abviser ansikt\u00bb mot det offentlige byrommet. Ved \u00e5 etablere en kvartalsstruktur vil denne kunne gi avklarende og byromsvegger Slik vil en fremtidig bygningsstruktur bidra aktivt til \u00e5 etablere et nytt byrom p\u00e5 Paradis. Arkitektoniske virkemidler som skala, rytme og materialitet m\u00e5 testes og gode kvaliteter m\u00e5 brukes aktivt for at byromsveggene bidrar til menneskelig bevegelse og opphold. Organisering av nye bygningsstrukturer b\u00f8r \u00ab\u00e5pne opp\u00bb for snarveier igjennom planomr\u00e5det, planomr\u00e5dets torg som et nytt m\u00e5lpunkt kan gi muligheter for snarveier igjennom omr\u00e5det hvor dette fungerer som en lokal attraksjon mens man er p\u00e5 vei fra/til eller igjennom. Planomr\u00e5det innehar n\u00e6rhet til gr\u00f8ntdrag og natur. Her kan lokal veinettet nyttes for \u00e5 n\u00e5 frem til disse. Bedre definerte koblingspunkt mellom lokalveier og stier vil gj\u00f8re disse lettere tilgjengelig. 1. september 2022 24 / 25 Bevaringsverdig villastr\u00f8k Hundatj\u00f8rna Idrettsbane Paradis skole Hus i hage Hus i hage Barnehage Hus i hage Bybane D\u00f8dehavet Hus i hage Eikelandstj\u00f8nna Figur 45 - Anbefalingskart Gangforbindelser og byromsnettverk Bybane Gangforbindelser (nye og fremtidige) Viktige fasader, byromsvegger Mulige byrom Anbefalt bebyggelse Viktige byrom Viktige bl\u00e5gr\u00f8nne byrom og friluftsomr\u00e5der Viktig lokal siktlinje Skole og barnehage 1. september 2022 25 / 25 "
}