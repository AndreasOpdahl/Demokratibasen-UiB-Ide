{
  "dokument_id": "a345110d-3a02-5a05-9c3b-3a2c68d0487f",
  "doc_type": "case_attachment",
  "kommune": 4601,
  "tittel": "Fagnotat, datert 03.09.2024",
  "url": "https://bergen.kommune.no/politikere-utvalg/api/fil/bk360/11068671/Fagnotat-datert-03-09-2024",
  "tekst": " Plan- og bygningsetaten Til Fagnotat PBE Byplan Private planer (Arbeidssted) V\u00e5r referanse: PLAN-2022/20554-17 Saksbehandler: Sigrid Halldorsson Dato: 03.09.2024 Fra Plan- og bygningsetaten Forslag til detaljregulering anbefales vedtatt Ytrebygda. Gnr. 110 Bnr. 99 mfl., Fleslandsvegen felt I/L2, Arealplan-ID 65930000 Om planforslaget A/Stab AS foresl\u00e5r p\u00e5 vegne av Fleslandveien 72 AS detaljregulering for et omr\u00e5de ved L\u00f8nningen i Ytrebygda bydel. Figur 1: Fra venstre: oversiktskart som viser planomr\u00e5det med r\u00f8d prikk, og ortofoto med planavgrensning. Form\u00e5let med planforslaget er \u00e5 regulere omr\u00e5det til industri og lager i tr\u00e5d med felt I/L2 i kommunedelplan for Birkeland, Liland, \u00c5dland og Espeland (KDP BL\u00c5E). Planomr\u00e5det er p\u00e5 26,16 daa og omfatter eiendommene gnr. 110 bnr. 99 m.fl. I dag er eiendommen bebygd med noen eldre bygninger som har v\u00e6rt benyttet til blant annet leirskolevirksomhet. De eldre bygningene forutsettes revet i planforslaget. Planforslaget legger til rette for to nye lager- og industribygg med tilh\u00f8rende infrastruktur, samt en utfartsparkeringsplass i tilknytning til friluftsomr\u00e5det i s\u00f8rvest. Utnyttingsgrad er satt til maksimalt 96 % og bebyggelsen er satt til inntil 12 262 m2 bruksareal. Maksimal gesimsh\u00f8yde er kote +33 og maksimal planeringsh\u00f8yde er kote +24. Det kan etableres parkering tilh\u00f8rende lager- og industribygningene innenfor form\u00e5let BKB, eller som del av en Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN sambruk med utfartsparkeringsplassen. Planforslaget er vurdert etter forskrift om konsekvensutredninger, og det er vurdert at planforslaget ikke er omfattet av forskriften. Se planbeskrivelsen med vedlegg for utfyllende opplysninger. Planprosess og medvirkning Det er gjennomf\u00f8rt medvirkning i tr\u00e5d med plan- og bygningsloven, og ikke utover lovens minstekrav. Ytterligere medvirkning har ikke v\u00e6rt vurdert som n\u00f8dvendig i denne saken. Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 16.05.2020. H\u00f8ringsfristen var 30.06.2020. Det kom inn elleve private merknader og ni uttalelser fra h\u00f8ringsparter, herunder en innsigelse. Disse er oppsummert og kommentert av forslagsstiller i merknads- og endringsskjema datert 17.01.2023. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 St\u00f8y: Naboer er bekymret for st\u00f8y fra omr\u00e5det som vil ha negative konsekvenser for n\u00e6rliggende boligomr\u00e5de og friluftsomr\u00e5de. De \u00f8nsker at omr\u00e5det blir benyttet til friluftsliv og ikke utbygd til industri og lager. \u2022 Trafikk: Statens vegvesen fremmer innsigelse til planforslaget med bakgrunn i mangelfull utredning av konsekvensene for kapasiteten p\u00e5 overordnet vegnett. Vestland fylkeskommune peker blant annet p\u00e5 trafikksikkerhet. \u2022 Kulturmilj\u00f8: Byantikvaren frar\u00e5der riving av eksisterende bebyggelse da de mener det ikke er i samsvar med gjeldende kulturminnestrategi. \u2022 Konsekvenser for naboer: Naboer er bekymret for innsyn, og mener at foresl\u00e5tt vegetasjonsskjerm ikke er tilstrekkelig for \u00e5 skjerme industribyggene. De er ogs\u00e5 bekymret for u\u00f8nsket ferdsel gjennom industriomr\u00e5det, og \u00f8nsker tiltak for \u00e5 ivareta trygg skoleveg. \u2022 Friluftsliv: \u00d8nske om \u00e5 benytte omr\u00e5det til friluftsliv. Innsigelse fra Statens vegvesen Statens vegvesen har fremmet innsigelse til planforslaget. Begrunnelsen er hensynet til fremkommelighet p\u00e5 riksveg 580 Flyplassvegen, p\u00e5 strekningen mellom Birkelandskrysset og Bergen lufthavn Flesland. Statens vegvesen vurderer at konsekvensene for fremkommeligheten ved et vedtak av planforslaget ikke er godt nok utredet, og mener god fremkommelighet til flyplassen er et viktig regionalt og nasjonalt hensyn. Forslagsstiller har fulgt opp forutsetningene for trekking av innsigelsen: \u2022 Kommunens helhetlige trafikkanalyse er ferdigstilt, og \u2022 Det er lagt inn f\u00f8lgende rekkef\u00f8lgekrav: F\u00f8r det kan gis igangsettingstillatelse for nye tiltak innenfor planomr\u00e5det, skal utvidelsen av Flyplassvegen med tilh\u00f8rende to- planskryss v\u00e6re opparbeidet eller sikret opparbeidet i tr\u00e5d med detaljreguleringsplan for Ytrebygda, gnr. 111 bnr. 173 mfl. Rv. 580 Flyplassvegen, strekningen Birkelandsskiftet - Bergen lufthavn Flesland, planID 70620000. Saksnummer PLAN-2022/20554 Side 2 av 14 Endringer etter offentlig ettersyn Endringene som er foretatt etter offentlig ettersyn, fremg\u00e5r av merknads- og endringsskjema datert 17.01.2023. Planmaterialet er oppdatert i henhold til endringene. Kort oppsummert inneb\u00e6rer endringene: \u2022 Plankart: Det er gjort mindre justeringer innenfor samferdselsarealene og LNF- arealene er endret til naturform\u00e5l. Byggegrense er sammenfallende med form\u00e5lsgrensen p\u00e5 deler av BKB. Vassdrag/ bekk er tegnet riktig inn. \u2022 Bestemmelser: Det gjort mindre endringer og bearbeiding for \u00e5 sikre intensjonen i planforslaget, samt konkretisering der det har v\u00e6rt et behov. Endringene er ikke av vesentlig karakter og det er vurdert at det ikke har v\u00e6rt behov for begrenset h\u00f8ring. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Viktige hensyn i planprosessen har v\u00e6rt trafikk, hensyn til L\u00f8nningsbekken og estetiske og milj\u00f8messige hensyn til boligbebyggelsen i s\u00f8r\u00f8st. Vi slutter oss til hovedform\u00e5let industri/ lager og det planfaglige grepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt med endringer. Planstatus og forholdet til overordnet arealstrategi Kommuneplanens arealdel skal bidra til \u00e5 oppn\u00e5 m\u00e5lene som er stilt i kommuneplanens samfunnsdel. Spesielt pekes det p\u00e5 b\u00e6rekraftig byutvikling i menneskelig skala, kompakt og arealeffektiv by og fortetting med kvalitet. Planomr\u00e5det er ikke del av kommuneplanens arealdel, men omfattes av kommunedelplan for Birkeland, Liland, \u00c5dland og Espeland (KDP BL\u00c5E). Siden planomr\u00e5det ikke er dekket av kommuneplanens arealdel, men KDP BL\u00c5E, f\u00e5r kommuneplanens bestemmelser kun anvendelse i den utstrekning KDP BL\u00c5E viser til dem. Form\u00e5let med KDP BL\u00c5E er blant annet \u00e5 skape grunnlag for fremtidsrettede og konkurransedyktige bedrifter i et godt fungerende n\u00e6ringsmilj\u00f8. KDP BL\u00c5E avsetter omr\u00e5det til fremtidig n\u00e6ringsbebyggelse, felt I/L2. I dette feltet tillates form\u00e5l industri/ lager. Foresl\u00e5tte form\u00e5l er i tr\u00e5d med overordnet plan. Utnyttingsgrad og byggeh\u00f8yder Av KDP BL\u00c5E sine bestemmelser g\u00e5r det frem at maksimal byggeh\u00f8yde for feltet er ni meter, og maksimal utnyttingsgrad er 100 %. Planforslaget legger til rette for en bebyggelse p\u00e5 96 % med 12 262 m2 og en maksimal gesimsh\u00f8yde p\u00e5 ni meter. Av bestemmelsene g\u00e5r det frem at bruksarealet skal regnes ut fra to plan. Det vil si at, dersom det etableres mer enn to etasjer skal bruksarealet regnes ut fra areal i f\u00f8rste og andre etasje. Plan- og bygningsetaten vurderer at dette kan aksepteres for \u00e5 gi fleksibilitet til n\u00e6ringer som krever st\u00f8rre takh\u00f8yde. Arkitektur og utforming av planen Planforslaget sikrer ikke f\u00f8ringer for antall bygg som kan f\u00f8res opp innenfor planomr\u00e5det. Av planbeskrivelsen og illustrasjonsplanen er det skildret og vist to bygg med en grunnflate p\u00e5 3 302 m2 og 2 829 m2. Det ene bygget er planlagt for Fleslandsvegen 72 AS som \u00f8nsker \u00e5 flytte dagens virksomhet fra Kokstadflaten 13. Denne bedriften tilbyr salg/ utleie av Saksnummer PLAN-2022/20554 Side 3 av 14 forskalingsutstyr. Det andre bygget er planlagt utleid eller solgt, og det er ukjent hvilken virksomhet som skal v\u00e6re i dette bygget. I fagnotat til offentlig ettersyn ble forslagsstiller bedt om \u00e5 vurdere en mer artikulert og variert takform. Grunnet bruk av gr\u00f8nne tak vurderer forslagsstiller dette som lite hensiktsmessig. Minimum 50 % av takflatene skal utformes som gr\u00f8nne tak dekket av biologisk materiale som sedum eller mose. Forslagsstiller vurderer at gr\u00f8nne tak ogs\u00e5 vil v\u00e6re positivt for det biologiske mangfoldet i omr\u00e5det da det skaper et bedre habitat for insekter, planter og dyr. I tillegg vil det bidra til bedre drenering og dempe avrenningsintensitet fra tak, samt at det vil bidra til \u00e5 fange inn svevest\u00f8v. Plan- og bygningsetaten stiller seg bak vurderingen til forslagsstiller. Solceller har v\u00e6rt vurdert i prosessen, men det er forslagsstiller g\u00e5tt bort i fra. Forslagsstiller vurderer at reflekterende flater er negativt for flytrafikken. Det samme gjelder hensynet til boligbebyggelsen som ligger h\u00f8yere i terrenget. Det er sikret i bestemmelsene at fasader skal gis et variert uttrykk i form av volumoppbygning, variasjon i fasadematerialer og plassering av lys\u00e5pninger, og byggene skal ha en m\u00f8rkere fargeskala. Etter kommunens \u00f8nske har det v\u00e6rt vurdert om utend\u00f8rs lagring ikke skal tillates da dette kan bidra til at omr\u00e5det kan virke skjemmende med hensyn til opplevelsen av tilgrensende friluftsomr\u00e5de. For den type n\u00e6ring forslagsstiller driver er det if\u00f8lge forslagsstiller essensielt med mulighet for utend\u00f8rs lagring. De vurderer at dersom alt skal lagres innend\u00f8rs m\u00e5 bygningene v\u00e6re betydelig st\u00f8rre. Plan- og bygningsetaten anbefaler at utelagring ikke tillates, og foresl\u00e5r derfor at det blir lagt til en bestemmelse om at utelagring ikke tillates. Plan- og bygningsetaten har tidligere anbefalt at del av arealet BKB nord i planomr\u00e5det blir omgjort til naturform\u00e5l. Forslagsstiller har ikke \u00f8nsket \u00e5 gjennomf\u00f8re endringen. Plan- og bygningsetaten vurderer at arealet ikke er n\u00f8dvendig og at sykkelparkering som er foresl\u00e5tt p\u00e5 dette arealet kan plasseres et annet sted. Arealinngrep, samt harde og tette flater skal begrenses. Ved \u00e5 ta ut dette arealet og omgj\u00f8re det til naturform\u00e5l blir kantsonen mot vassdraget st\u00f8rre, noe som er positivt for vassdraget og naturmangfoldet. Figur 2: R\u00f8d firkant avgrenser arealet BKB som anbefales endret. Saksnummer PLAN-2022/20554 Side 4 av 14 Arealer og lokaler til frivillighet, kultur og idrettsaktiviteter har ikke v\u00e6rt vurdert som del av planarbeidet. Denne type arealbruk er ikke vurdert som egnet plassert i dette omr\u00e5det. Turveg og vegetasjonsskjerm Det skal etableres vegetasjonsskjermer som skal skjerme omr\u00e5det fra boligbebyggelsen i s\u00f8r\u00f8st, dempe fjernvirkningen, og f\u00e5 til gode overganger mot tilgrensende friluftsomr\u00e5der. Det er sikret at vegetasjonsskjermene skal beplantes med vintergr\u00f8nn vegetasjon som er minimum to meter ved beplantningstidspunktet, slik at skjermene har sin funksjon helt fra start. Ved vegetasjonsskjermene skal det etableres turveg som vil v\u00e6re en erstatning for turstien som g\u00e5r gjennom planomr\u00e5det i dag, for \u00e5 hindre kryssing gjennom n\u00e6ringsomr\u00e5det. Turvegen vil v\u00e6re 1,5 meter og ha grusdekke, og kobler seg videre p\u00e5 eksisterende turveg som fortsetter mot sj\u00f8en i s\u00f8r\u00f8st. Det er sikret at det skal etableres gjerde som hindrer at uvedkommende krysser n\u00e6ringsomr\u00e5det. Det er sikret opparbeiding av vegetasjonsskjermene f\u00f8r det kan gis igangsettingstillatelse og opparbeiding av turveg f\u00f8r bebyggelsen kan tas i bruk. Terrengtilpasning Planforslaget legger opp til terrenginngrep for \u00e5 f\u00e5 planert byggetomten. Terrenginngrepene vil f\u00f8re til en skj\u00e6ring i nord\u00f8st p\u00e5 fire meter og en skj\u00e6ring p\u00e5 tre meter, samt fjerning av terreng p\u00e5 en h\u00f8yde p\u00e5 ca. seks meter i nordvest. Fra s\u00f8r\u00f8st til nordvest er terrenget flatt og det vil ikke v\u00e6re n\u00f8dvendig med terrenginngrep. Figur 3: Snitt fra s\u00f8rvest til nord\u00f8st. Figur 4: Snitt fra s\u00f8r\u00f8st til nordvest. Figur 5: Snitt fra s\u00f8r\u00f8st til nordvest. Plan- og bygningsetaten har etterspurt en vurdering av n\u00f8dvendigheten med et planert omr\u00e5de p\u00e5 denne st\u00f8rrelsen, spesielt knyttet til skj\u00e6ringen og terrenginngrepet i nord\u00f8st. Forslagsstiller har argumentert med n\u00f8dvendig tilkomst rundt bygget for rednings- og slokkemannskap. I tidligere forslag var det en avstand p\u00e5 fire meter fra skj\u00e6ring til byggegrense. I forslag til sluttbehandling er byggegrensen flyttet til \u00e5 sammenfalle med form\u00e5lsgrensen og eiendomsgrensen, og tilgjengelighet rundt bygget for rednings- og slokkemannskap er ikke lenger til stede. Saksnummer PLAN-2022/20554 Side 5 av 14 Plassering av bebyggelsen n\u00e6rmere nabogrense enn fire meter er ikke vurdert s\u00e6rskilt i planarbeidet. Plan- og bygningsetaten kan ikke anbefale at det blir \u00e5pnet for \u00e5 plassere foresl\u00e5tte bygg n\u00e6rmere nabogrense enn fire meter uten at konsekvensene av dette er vurdert. Plan- og bygningsetaten anbefaler derfor at byggegrense mot nord\u00f8st som vist i plankart til offentlig ettersyn blir lagt inn igjen i plankartet. Figur 6: Plankart til sluttbehandling til venstre og plankart til offentlig ettersyn til h\u00f8yre. R\u00f8d pil peker p\u00e5 byggegrense som anbefales tatt inn igjen i plankartet. Plan- og bygningsetaten vurderer at foresl\u00e5tte terrenginngrep kan aksepteres med hensyn til n\u00e6ringsinteressene i planen. Friluftsliv Planomr\u00e5det er del av et st\u00f8rre omr\u00e5de som er kartlagt som et viktig friluftsomr\u00e5de, friluftsomr\u00e5det L\u00f8nningshavn og Mariholmen. Omr\u00e5det ligger i grensen til et industriomr\u00e5de i nord\u00f8st, i s\u00f8r\u00f8st er det spredt boligbebyggelse og i s\u00f8r og vest er friluftsomr\u00e5det. Omr\u00e5det har tidligere v\u00e6rt benyttet til leirskole med fotballbane, volleyballbane og basketballbane. I dag er banene synlig slitte og noen steder gjengrodd. Omr\u00e5det er gjennom KDP BL\u00c5E avsatt til n\u00e6ringsform\u00e5l og det er i tidligere planarbeid avklart at omr\u00e5det ikke skal benyttes til friluftsliv. Plan- og bygningsetaten vurderer med bakgrunn i kunnskapsgrunnlaget som foreligger at det ikke er spesielle friluftsinteresser innenfor planomr\u00e5det. I KDP BL\u00c5E er det stilt krav om at utfartsparkering P1 og trafikksikker gangadkomst/ turveg fra Fleslandsvegen til P1s vestgrense skal inng\u00e5 i planen. Denne parkeringsplassen er viktig for \u00e5 \u00f8ke tilgjengelighet til friluftsomr\u00e5det. Det er sikret i planen at utfartsparkeringsplassen skal etableres, men det er ikke tydelig nok at fire plasser alltid skal v\u00e6re tilgjengelige for allmennheten. Plan- og bygningsetaten foresl\u00e5r dermed \u00e5 legge til f\u00f8lgende i bestemmelse 3.1.17: \u00abMaksimalt 24 av plassene kan benyttes av BKB.\u00bb. Plan- og bygningsetaten vurderer utfartsparkeringen som et positivt tiltak for friluftslivet i omr\u00e5det. Natur og milj\u00f8 Vegetasjonen i planomr\u00e5det best\u00e5r av skog med s\u00e6rs h\u00f8y bonitet, et mindre omr\u00e5de skog med lav bonitet og et omr\u00e5de som er bebygd. Det er utarbeidet naturmangfoldrapport med befaring gjennomf\u00f8rt i august 2023. Tiltaket vil f\u00f8re til permanente arealbeslag i et Saksnummer PLAN-2022/20554 Side 6 av 14 gr\u00f8ntomr\u00e5de som er habitat for vanlige arter i distriktet. Etablering av nye harde flater i nedb\u00f8rsfeltet til L\u00f8nningsbekken vil p\u00e5virke vassdragets hydrologi. L\u00f8nningsbekken er i dag f\u00f8rt i r\u00f8r under vegen, men vil \u00e5pnes og det vil etableres bro og fritt spenn ved gjennomf\u00f8ring av planen. Dette er plan- og bygningsetaten positive til. Til offentlig ettersyn var L\u00f8nningsbekken registrert og tegnet feil i plankartet. Dette ble ikke oppdaget f\u00f8r ved innlevering til sluttbehandling. Til offentlig ettersyn var det derfor st\u00f8rre avstand mellom vassdraget og samferdselsarealene. Ved rett inntegning av vassdraget er avstanden vesentlig redusert. Det er riktig plassering av vassdraget som skal legges til grunn ved vurdering av planforslaget, selv om det er gjort feil tidligere i prosessen. Plassering av bekk/ vassdrag vises i figur 7. Figur 7: Plankart til sluttbehandling til venstre og plankart til offentlig ettersyn til h\u00f8yre. R\u00f8d sirkel viser samferdselsarealene som anbefales flyttet. Kantvegetasjonen til L\u00f8nningsbekken har stor verdi og mange viktige funksjoner. Langs alle vassdrag med vannf\u00f8ring skal det opprettholdes et naturlig belte av kantvegetasjon, jf. vannressursloven \u00a7 11. Forslagsstiller foresl\u00e5r \u00e5 bevare kantvegetasjonen i et minimum ti meter bredt belte langs begge sider av bekken, med unntak av samferdselsarealene. Plan- og bygningsetaten vurderer at det er mulig \u00e5 opprettholde en kantvegetasjon p\u00e5 minimum ti meter ogs\u00e5 ved samferdselsarealene ved \u00e5 flytte vegen noe mot s\u00f8r\u00f8st. Dette vil redusere utbyggingsarealet noe, men det vurderes at det fremdeles er tilstrekkelige arealer for oppf\u00f8ring av foresl\u00e5tt bygningsmasse samt n\u00f8dvendige arealer for parkering, snusl\u00f8yfe, renovasjon og annet areal. Med bakgrunn i dette anbefaler plan- og bygningsetaten at samferdselsarealene blir flyttet bort fra vassdraget med en minimums avstand p\u00e5 ti meter. Det er sikret i bestemmelsene at LNA, naturform\u00e5l, skal v\u00e6re kantvegetasjon, men denne bestemmelsen er skrevet under VFS, friluftsomr\u00e5de i sj\u00f8 og vassdrag med tilh\u00f8rende strandsone. Plan- og bygningsetaten foresl\u00e5r \u00e5 flytte denne bestemmelsen til under riktig form\u00e5l, som er under bestemmelse 6.1. Dette for at bestemmelsen skal v\u00e6re gyldig til riktig arealform\u00e5l. Saksnummer PLAN-2022/20554 Side 7 av 14 Vurdering etter naturmangfoldloven Etter naturmangfoldloven (nml.) \u00a7 7 skal prinsippene i \u00a7\u00a7 8-12 legges til grunn som retningslinjer ved ut\u00f8ving av offentlig myndighet. Videre g\u00e5r det frem at denne vurderingen skal g\u00e5 frem av beslutningen. Nml. \u00a7 8 gir f\u00f8ringer for kunnskapsgrunnlaget for offentlige beslutninger som f\u00e5r konsekvenser for naturmangfoldet. Det er i denne saken hentet eksisterende kunnskap fra offentlig tilgjengelige databaser, omr\u00e5det er befart og historiske flyfoto er sammenlignet med dagens situasjon. Innhentet informasjon tilsier at det ikke er registrert store eller sjeldne naturverdier eller arter i planomr\u00e5det. Den st\u00f8rste naturverdien er L\u00f8nningsbekken som har middels verdi som naturtypen elvevannmasser. Gr\u00f8ntomr\u00e5dene er preget av nyere tekniske inngrep og innslag av fremmedarter. Fragmentene med gjenv\u00e6rende skog er for ung og for fattig til \u00e5 kunne klassifiseres som en naturtype. Gr\u00f8ntomr\u00e5dene vurderes til \u00e5 ha noe verdi som leveomr\u00e5der for vanlige arter. Plan- og bygningsetaten vurderer at kunnskapsgrunnlaget i dette planarbeidet er tilstrekkelig for \u00e5 kunne belyse virkningene og konsekvensene av planen. Kravet til kunnskapsgrunnlag etter nml. \u00a7 8 anses som oppfylt. Videre gir nml. \u00a7 9 krav om en \u00abf\u00f8re-var-holdning\u00bb for \u00e5 unng\u00e5 alvorlig eller irreversibel skade p\u00e5 naturmangfoldet. Det vurderes at det foreligger et tilstrekkelig kunnskapsgrunnlag. F\u00f8lgelig er det kjent hvilken p\u00e5virkning tiltaket vil ha p\u00e5 naturmangfoldet. Plan- og bygningsetaten vurderer at naturverdiene i omr\u00e5det er godt kjent, og at f\u00f8re-var-prinsippet i nml. \u00a7 9 ikke gj\u00f8r seg gjeldende. Av nml. \u00a7 10 g\u00e5r det frem at p\u00e5virkning av et \u00f8kosystem skal vurderes ut fra den samlede belastningen som \u00f8kosystemet er eller vil bli utsatt for. Det er et stort press p\u00e5 gr\u00f8ntomr\u00e5dene ved Flesland og Blomsterdalen etter omfattende inngrep de siste ti\u00e5rene. \u00d8kosystemet er p\u00e5virket av flyplassen og \u00f8vrig bebyggelse, og det vurderes at dette tiltaket i liten grad vil \u00f8ke den samlede belastningen. Plan- og bygningsetaten vurderer at p\u00e5virkning p\u00e5 \u00f8kosystemet er dokumentert og belyst ut fra samlet belastning, og at nml. \u00a7 10 dermed er oppfylt. Videre g\u00e5r det frem av nml. \u00a7 11 at tiltakshaver skal b\u00e6re kostandene ved \u00e5 hindre eller begrense naturskadene ved tiltaket. Nml. \u00a7 12 krever at man fors\u00f8ker \u00e5 unng\u00e5 eller begrense skadene p\u00e5 naturmangfoldet gjennom valg av driftsmetoder, teknikk og lokalisering. Plan- og bygningsetaten vurderer at nml. \u00a7\u00a7 11-12 er oppfylt. Plan- og bygningsetaten vurderer at prinsippene i \u00a7\u00a7 8-12 er ivaretatt. Klimanorm og klimagassberegninger Klimagassberegningene viser at totalt utslipp for det samlede prosjektet er p\u00e5 5 602 tonn CO2-ekvivalenter. De st\u00f8rste utslippene er knyttet til byggematerialer og transport i drift. Plan- og bygningsetaten har oppfordret forslagsstiller til \u00e5 etablere fossilfrie/ nullutslipps anleggsplasser og redusere utslippene for avfallsh\u00e5ndtering. Av klimagassberegningene g\u00e5r det frem at forslagsstiller vil stille krav om utslippsfri byggeplass, og at kj\u00f8ret\u00f8y for betong- og massetransport skal ha som m\u00e5l \u00e5 v\u00e6re utslippsfrie. Saksnummer PLAN-2022/20554 Side 8 av 14 Klimanorm viser at foresl\u00e5tte tiltak f\u00e5r en samlet poengsum p\u00e5 0,0 poeng. Prosjektet f\u00e5r h\u00f8yest poengsum p\u00e5 arealbruk, og lavest p\u00e5 materialer. Figur 8: Resultat fra klimanorm. Eksisterende bebyggelse p\u00e5 tomten skal rives. Det er ikke sikret gjenbruk av bygg og/ eller ombruk av bygningsmaterialer i planforslaget. St\u00f8y Omr\u00e5det ligger innenfor r\u00f8d flyst\u00f8ysone, men restriksjonene p\u00e5 bygging innenfor st\u00f8ysonen ang\u00e5r ikke industri eller lager. Det er utarbeidet en st\u00f8yutredning med utgangspunkt i st\u00f8yreduserende tiltak for naboer og boligbebyggelse i s\u00f8r\u00f8st. St\u00f8ykildene som er identifisert er vogntog, truck og h\u00f8ytrykksspyler. Av rapporten g\u00e5r det frem at st\u00f8yen vil v\u00e6re uvesentlig sammenlignet med flyst\u00f8y, og den vil ikke medf\u00f8re en \u00f8kning i det totale st\u00f8yniv\u00e5et selv om st\u00f8yen fra n\u00e6ringsomr\u00e5det i stille perioder vil v\u00e6re h\u00f8rbar. Det g\u00e5r frem av rapporten at ingen av st\u00f8ykildene for\u00e5rsaker st\u00f8y over grenseverdiene ved de n\u00e6rmeste boligene. Figur 9: Til venstre illustrasjon som viser st\u00f8yniv\u00e5 ved h\u00f8ytrykksspyling som skjer inni hj\u00f8rnet av hvert bygg. Til h\u00f8yre st\u00f8yutbredelse fra vogntog og truck. Saksnummer PLAN-2022/20554 Side 9 av 14 Figur 10: St\u00f8yniv\u00e5 ved varelevering. De to mest utsatte fasadene (40 dB og 44 dB) markert med r\u00f8de sirkler. I st\u00f8yrapporten er bygg plassert mot planomr\u00e5dets s\u00f8rlige grense. Plasseringen i st\u00f8yrapporten er retningsgivende. Plasseringen skjermer boliger i s\u00f8r fra st\u00f8ykilder internt i omr\u00e5det. Planen sikrer at varemottak ikke skal plasseres slik at eventuell st\u00f8y p\u00e5virker boligbebyggelsen. Det foreligger ogs\u00e5 et dokumentasjonskrav om at det ved s\u00f8knad om tiltak skal utarbeides st\u00f8yvurderinger som dokumenterer st\u00f8yniv\u00e5 og vurderer st\u00f8yreduserende tiltak for tilgrensende boligomr\u00e5der iht. T-1441/2021. Dersom behov skal det gjennomf\u00f8res st\u00f8yreduserende tiltak. Det er sikret at det ikke skal v\u00e6re st\u00f8yende aktivitet p\u00e5 kveld (kl. 19.00-23.00) og natt (kl. 23.00-07.00). Plan- og bygningsetaten vurderer at plasseringen av bebyggelsen ikke er tilstrekkelig sikret. Vi anbefaler at dette st\u00f8yreduserende tiltaket blir sikret i planen gjennom f\u00f8lgende bestemmelse: \u00abBygningene skal ha en plassering og utforming som skjermer boligbebyggelsen i s\u00f8r mot st\u00f8y fra virksomheten.\u00bb. Tilf\u00f8yelsen vil bidra til \u00e5 skjerme eksisterende boliger fra un\u00f8dvendige h\u00f8ye st\u00f8yniv\u00e5. Barn og unges interesser Etter at leirskoledriften ble lagt ned, har omr\u00e5det blitt mindre brukt av barn og unge. Eiendommen har st\u00e5tt til forfall, uteareal har grodd igjen og idrettsbanene er slitte. Bergen kommune gjennomf\u00f8rte barnetr\u00e5kkregistrering i arbeidet med KDP BL\u00c5E i 2011. I denne registreringen ble omr\u00e5det karakterisert som et sted barna unng\u00e5r og ikke bruker aktivt. Etter merknader til offentlig ettersyn har naboer informert om at omr\u00e5det n\u00e5 er mer brukt. Plan- og bygningsetaten vurderer at det er uheldig at omr\u00e5der som er brukt av barn og unge blir bygd ned. Derimot er bruken av areal avklart i overordnet plan og planforslaget er i tr\u00e5d med den \u00f8nskede utviklingen av omr\u00e5det. N\u00e6romr\u00e5det mot sj\u00f8 i s\u00f8rvest har gode kvaliteter for barn og unge. Her ligger Gitlapollen og L\u00f8nningshavn som er mye brukt av barn og unge. Planforslaget f\u00e5r ikke konsekvenser for bruk av n\u00e6romr\u00e5det. Saksnummer PLAN-2022/20554 Side 10 av 14 Konsekvenser for naboer Naboer er negative til planforslaget med tanke p\u00e5 st\u00f8y og bruken av omr\u00e5det. St\u00f8y blir vurdert som akseptabelt og bruken av omr\u00e5det er avklart tidligere i planprosessen. Vi viser til anbefaling om \u00e5 sikre byggenes plassering med ny bestemmelse for \u00e5 redusere st\u00f8ybelastningen i ferdig bygd situasjon. Det er utarbeidet sol- og skyggeanalyser som viser at solforholdene til nabobebyggelse ikke vil p\u00e5virkes av planlagte tiltak. Solstudiene har tatt utgangspunkt i to bygninger som ligger mot s\u00f8r. Plan- og bygningsetaten vurderer at konsekvensene for naboer er akseptable. Trafikale forhold Adkomst Adkomst til planomr\u00e5det er fra nord via fylkesveg 177 Fleslandsvegen. Eksisterende avkj\u00f8rsel fra Fleslandsvegen blir fjernet og ny avkj\u00f8rsel blir etablert noe lenger vest for denne. Ny avkj\u00f8rsel f\u00f8rer til at innkj\u00f8ring til busslomme blir tryggere og mer oversiktlig. Adkomstvegen er dimensjonert for vogntog og det er illustrert en snuplass dimensjonert for vogntog inne p\u00e5 n\u00e6ringsomr\u00e5det. Det skal etableres gang- og sykkelveg fra Fleslandsvegen og inn til utfartsparkeringsplassen. Parkering Det foresl\u00e5s en parkeringsdekning for bil p\u00e5 fire plasser per 1000 m2 industri/ lager, noe som er i innenfor kravet i kommuneplanens arealdel der kravet er 5-8 plasser per 1000 m2 for industri/ lager og 3-6 plasser per 1000 m2 for lager/engros. Utfartsparkeringsplassen skal ha 28 parkeringsplasser. Det skal etableres to sykkelparkeringsplasser per 1000 m2. Det legges til rette for sambruk av utfartsparkering f_SPP mellom n\u00e6ringsomr\u00e5det og bes\u00f8kende til turomr\u00e5dene i s\u00f8rvest. Parkeringsplassen kan brukes av n\u00e6ringsvirksomheten p\u00e5 dagtid i ukedagene, samtidig som at allmennheten skal ha tilgang til fire av plassene hele d\u00f8gnet alle dager. P\u00e5 ettermiddag og i helger vil hele parkeringsplassen v\u00e6re tilgjengelig for allmennheten. Det skal ogs\u00e5 etableres sykkelparkering som del av denne. Kulturmilj\u00f8 Det er ingen registrerte automatisk fredede kulturminner eller andre kulturmilj\u00f8 registrert innenfor planomr\u00e5det. Byantikvaren frar\u00e5der riving og mener riving av eksisterende bygninger ikke er i samsvar med gjeldende kulturminnestrategi og at det vil v\u00e6re mulig \u00e5 nyttiggj\u00f8re seg av hele eller deler av bygningsmassen innenfor planomr\u00e5det. Eksisterende bygninger i planomr\u00e5det er ikke nevnt i kulturminnegrunnlaget tilh\u00f8rende KDP BL\u00c5E. Plan- og bygningsetaten vurderer at det er gjort en vurdering av kulturmilj\u00f8 i forbindelse med utarbeiding av KDP BL\u00c5E og utbyggingen er dermed avklart i overordnet plan. Bygningene anses ikke om spesielt verneverdige, og plan- og bygningsetaten st\u00f8tter riving av eksisterende bygninger. Saksnummer PLAN-2022/20554 Side 11 av 14 S\u00f8rvest i planomr\u00e5det er det en eldre mur langs turvegen f_GT1, trolig fra 1920-tallet. Muren vil ikke bli p\u00e5virket av tiltaket. Risiko og s\u00e5rbarhet ROS-analysen viser seks hendelser eller situasjoner med gult risikoniv\u00e5 og ingen med r\u00f8dt risikoniv\u00e5. Dette gjelder skog-/ lyngbrann, ekstremv\u00e6r som vind/ storm og orkan, vann-/ grunnforurensning, st\u00f8y, trafikkulykke og brann. For industri-/ lageromr\u00e5det er det ekstremv\u00e6r og brannfare om synes \u00e5 ha h\u00f8yest potensielt fareniv\u00e5. For n\u00e6rmilj\u00f8et er det akutt forurensning og trafikkulykker. Omr\u00e5det er omfattet av aktsomhetsomr\u00e5de for kvikkleireskred. Det er gjennomf\u00f8rt en utredning av omr\u00e5deskredfare. I utredningen g\u00e5r det frem at det er forhold i omr\u00e5det som taler for at omr\u00e5det ikke er utsatt for kvikkleireskred. Oppsummering av forslag til endringer Plan- og bygningsetaten har anbefalt forslagsstiller om \u00e5 gj\u00f8re endringer i planforslaget. Disse endringene gjelder \u00e5 oppn\u00e5 tilstrekkelig avstand til vassdrag og nabogrense, sikre at naboer blir skjermet fra st\u00f8y, og at lagring skjer innend\u00f8rs i omr\u00e5det av omsyn til friluftsomr\u00e5det. Det har v\u00e6rt dialog mellom forslagsstiller og plan- og bygningsetaten om endringer som er foresl\u00e5tt i dette fagnotatet, b\u00e5de skriftlig og muntlig. Det har dessverre ikke v\u00e6rt mulig \u00e5 komme frem til en enighet. Plan- og bygningsetaten vurderer at det derfor er n\u00f8dvendig \u00e5 fremme planforslaget til sluttbehandling med anbefaling om endringer av planmaterialet. Endringene er vurdert til \u00e5 v\u00e6re viktige \u00e5 forankre i planmaterialet av hensyn til planomr\u00e5dets naboer (som f\u00e5r et n\u00e6ringsomr\u00e5de tett innp\u00e5 seg), og av hensyn til vassdrag og naturmangfold, samt tilkomst til og opplevelsen av friluftsomr\u00e5det. Plan- og bygningsetaten vurderer at endringene ikke vil f\u00e5 vesentlige negative konsekvenser for realisering av utbyggingsplaner, men vil v\u00e6re viktige for naturen og innbyggere som bor og ferdes i omr\u00e5det. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Ytrebygda. Gnr. 110 Bnr. 99 mfl., Fleslandsvegen felt I/L2, arealplan-ID 65930000 vist p\u00e5 plankart, sist datert 24.06.2024 b. Tilh\u00f8rende reguleringsbestemmelser, sist datert 29.05.2024 2. Med f\u00f8lgende endringer: a. Samferdselsarealene som vist i figur 7 flyttes slik at avstanden til bekk/ vassdrag blir minimum ti meter. LNA1 utvides og BKB reduseres. b. Del av areal BKB i nord som vist i figur 2 tas ut og erstattes med form\u00e5l GV. c. Byggegrense legges inn som vist i figur 6. d. Bestemmelse legges til: Utelagring er ikke tillatt. e. Bestemmelse 3.1.12 strykes og erstattes med \u00abBygningene skal ha en plassering og utforming som skjermer boligbebyggelsen i s\u00f8r/ s\u00f8r\u00f8st mot st\u00f8y fra virksomheten.\u00bb. Dette for \u00e5 sikre boligbebyggelsen mot st\u00f8y. Saksnummer PLAN-2022/20554 Side 12 av 14 f. Bestemmelse 7.1.2 siste setning flyttes til nytt punkt 6.1.3. Bestemmelsen ligger innunder arealform\u00e5l friluftsomr\u00e5de i sj\u00f8 og vassdrag, men omhandler naturform\u00e5l (LNA). Bestemmelsen m\u00e5 flyttes under korrekt arealform\u00e5l. 3. F\u00f8r kunngj\u00f8ring m\u00e5 plankart og reguleringsbestemmelser rettes i samsvar med bystyrets vedtak. Dokumenter som m\u00e5 justeres: Plankart og reguleringsbestemmelser. Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20554 Side 13 av 14 Vedlegg: Plankart datert 24.06.2024 Reguleringsbestemmelser datert 29.05.2024 Planbeskrivelse datert 29.05.2024 Merknadsskjema datert 17.01.2023 Illustrasjonsplan datert 29.05.2024 Snitt og oppriss datert 22.01.2024 Illustrasjon 3D datert 24.03.2020 Sol- og skyggeillustrasjoner datert 04.08.2021 Lengde- og tverrprofiler veg datert 18.01.2024 ROS-analyse datert 29.05.2024 VA-rammeplan inkl. uttale datert 06.06.2019 Kulturminnedokumentasjon inkl. uttale datert 20.09.2018 St\u00f8yrapport datert 25.11.2018 Trafikkanalyse datert 17.01.2023 Naturmangfoldrapport datert 30.08.2023 Klimagassberegning datert 31.08.2023 Klimanorm datert 07.05.2024 Flomfarevurdering datert 29.11.2023 Kvikkleirevurdering datert 29.05.2024 Milj\u00f8geologiske grunnunders\u00f8kelser datert 20.03.2019 AVINOR Restriksjonsplan tegning ENBR-P-08 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20554 Saksnummer PLAN-2022/20554 Side 14 av 14 "
}