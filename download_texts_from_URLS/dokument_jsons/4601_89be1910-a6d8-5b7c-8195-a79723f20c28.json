{
  "dokument_id": "89be1910-a6d8-5b7c-8195-a79723f20c28",
  "doc_type": "case_attachment",
  "kommune": 4601,
  "tittel": "Vedlegg 1.1.1 Etablering av inntaksteam",
  "url": "https://bergen.kommune.no/politikere-utvalg/api/fil/bk360/10009474/Vedlegg-1-1-1-Etablering-av-inntaksteam",
  "tekst": "BERGEN KOMMUNE Sosial, bolig og omr\u00e5desatsing/Etat for sosiale tjenester Notat Saksnr.: 201332521-4 Saksbehandler: KAHJ Emnekode: ESARK-45 Til: BSBO Fra: Etat for sosiale tjenester Dato: 15. april 2014 Etablering av inntaksteam for Bj\u00f8rnsonsgate botiltak og Lonemarka botiltak Det har den siste tiden v\u00e6rt flere henvendelser til Etat for sosiale tjenester, Boligetaten og Etat for boligforvaltning fra sosialtjenesten i bydelene. Henvendelsene fra sosialtjenestene har omhandlet enkeltsaker der det har v\u00e6rt fremmet \u00f8nske om bolig i Lonemarka botiltak, bytte mellom kommunale boliger etc. Med bakgrunn i dette vurderes det som n\u00f8dvendig at det snarlig etableres et system for tildeling og inntak av nye beboere i Bj\u00f8rnsonsgate botiltak og Lonemarka botiltak som er forutsigbart og sikrer god saksbehandling. Etat for sosiale tjenester har f\u00f8lgende forslag, som ogs\u00e5 er diskutert med EBF og Boligetaten: Det etableres et eget inntaksteam knyttet til disse botiltakene der EBF (representert med aktuell omr\u00e5deleder), Boligetaten, Etat for sosiale tjenester og konstituert leder for Sosiale botjenester (Bj\u00f8rnsonsgate og Lonemarka botiltak) deltar. Inntaksteamet vurderer kandidater til boligtiltakene ut fra behov, opplysninger og vurderinger fra sosialtjenestene (deriblant sosialtjenestenes lister over bostedsl\u00f8se) samt k\u00f8nummer p\u00e5 ventelisten for kommunal bolig. M\u00f8tepunkt for inntaksteamet vil v\u00e6re i tilknytning til de ukentlige tildelingsm\u00f8tene. Kari Hjellum - saksbehandler Jostein Hestnes - etatsjef Dette dokumentet er godkjent elektronisk. "
}