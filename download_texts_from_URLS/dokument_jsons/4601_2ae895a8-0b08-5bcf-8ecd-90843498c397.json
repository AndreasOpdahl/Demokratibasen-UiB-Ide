{
  "dokument_id": "2ae895a8-0b08-5bcf-8ecd-90843498c397",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 42/25, Representantforslag fra Trond Tystad (BL) om \u00e5 utrede et hus eller samling for nyere musikkhistorie",
  "url": "https://bergen.kommune.no/politikere-utvalg/api/fil/bk360/12050086/Innstilling-vedtak-Representantforslag-fra-Trond-Tystad-BL-om-a-utrede-et-hus-eller-samling-for-nyere-musikkhistorie",
  "tekst": "Representantforslag fra Trond Tystad (BL) om \u00e5 utrede et hus eller samling for nyere musikkhistorie Bergen bystyre behandlet saken i m\u00f8tet 29.01.2025 sak 42/25 og fattet f\u00f8lgende vedtak: Bystyret ber byr\u00e5det g\u00e5 i dialog med musikkmilj\u00f8et for \u00e5 vurdere muligheten for en form for samling av Bergens musikkhistorie. Bergen bystyres behandling F\u00f8lgende representanter tok ordet: Trond Tystad (BL), Hlin-S\u00e5ga Brosvik Kyrkje\u00f8y (SV). Forslag fremsatt i bystyret: Trond Tystad (BL) fremsatte p\u00e5 vegne av H, FRP, BL, INP, SP og PP f\u00f8lgende alternative forslag: Bystyret ber byr\u00e5det g\u00e5 i dialog med musikkmilj\u00f8et for \u00e5 vurdere muligheten for en form for samling av Bergens musikkhistorie. Hlin-S\u00e5ga Brosvik Kyrkje\u00f8y (SV) fremsatte p\u00e5 vegne av SV f\u00f8lgende alternative forslag: Bystyret ber byr\u00e5det om \u00e5 ta initiativ for \u00e5 samle Bergens musikkhistorie i en felles database som tilgjengeliggj\u00f8res gjennom kommunens kanaler. Votering: Alternativt forslag fra H, FRP, BL, INP, SP og PP fremsatt av Trond Tystad (BL), ble vedtatt enstemmig. Alternativt forslag fra SV fremsatt av Hlin-S\u00e5ga Brosvik Kyrkje\u00f8y (SV), fikk 30 stemmer (A, SV, MDG, V, R), og var dermed falt. Innstillingen fikk 0 stemmer. Bergen bystyre behandlet saken i m\u00f8tet 27.11.2024 sak 483/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 30.10.2024 sak 425/24 og fattet f\u00f8lgende vedtak: Representanten ba om at saken ble utsatt. Bystyret sluttet seg til dette. Utvalg for finans, kultur og n\u00e6ring behandlet saken i m\u00f8tet 16.10.2024 sak 155/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for finans, kultur og n\u00e6ring behandlet saken i m\u00f8tet 18.09.2024 sak 141/24: Saken utsettes til neste m\u00f8te. Forslagsstillers forslag til vedtak: \u2022 Bergen Kommune tar initiativ til \u00e5 sette ned en interimgruppe med kommunal representasjon og samarbeidspartnere for \u00e5 utrede et hus eller samling for nyere musikk i tr\u00e5d med representantforslaget. \u2022 Bergen kommune er sekretariat for interimgruppen \u2022 Bergen Kommune ser om en har egnede lokaler, der en blant utreder ledige bygg i R\u00e5dhuskvartalet, herunder fengselet, til bruken. \u2022 Etter utredningen fremmes egen sak om eventuell realisering av slik samling/visningshus. 2 "
}