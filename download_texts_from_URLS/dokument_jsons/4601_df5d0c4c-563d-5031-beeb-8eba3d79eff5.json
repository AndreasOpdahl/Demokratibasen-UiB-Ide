{
  "dokument_id": "df5d0c4c-563d-5031-beeb-8eba3d79eff5",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/10013335/Soknad",
  "tekst": "Bergen kommune Byggesaksavd. Postb. 7700. Bergen Bergen. 17.05.2023 Dispensasjons s\u00f8knad, Plankrav og Arealform\u00e5l. Gnr. 82 Bnr. 76 Hamrevegen 3. Steinsvik Bil AS har inng\u00e5tt intensjonsavtale med eier av overnevnte eiendom, som utl\u00f8ser en kj\u00f8psavtale ved byggetillatelse. (se vedlegg). Det foreligger godkjent gravetillatelse for fremf\u00f8ring av vann/avl\u00f8p til pumpehus i Hamrevegen. Tomten ligger i dag registrert som LNF omr\u00e5de i KPA arealdel 2018 (plan id. 65270000), Og Reguleringsplan 18010000. Som kartet fra Nibio sine registre viser er ikke tomten ber\u00f8rt av dyrkede omr\u00e5der eller underlagt g\u00e5rdsdrift. (se vedlegg). Ca. 50% av tomten er registrert som bebygd og resten st\u00e5r som annet markslag. Det vises ogs\u00e5 til reguleringskartet som viser deler av r\u00f8d sone for st\u00f8y som ligger i nedre del av eiendommen. (se vedlegg). I m\u00f8tereferat fra BK. Forh\u00e5ndskonferanse vil ikke kommunen kreve utvendige st\u00f8ytiltak for tiltaket. P\u00e5 tomten er det regulert inn ny avkj\u00f8rsel fra Svv, i dag Vestland Fylkeskommune. I dialog med Vestland Fylkeskommune vil denne avkj\u00f8rsel v\u00e6re en del av ny utbygging. Det s\u00f8kes derfor dispensasjon fra byggegrense mot fylkesvei. (se kartunderlag). Dispensasjons s\u00f8knad bygger derfor p\u00e5 fordeler st\u00f8rre enn ulemper ved utbygging. Tomten ligger i dag med en falleferdig bebyggelse best\u00e5ende av tidligere l\u00f8e og verksted. (se bilder) Eiendommen er registrert som tidligere branntomt, og m\u00e5 selvf\u00f8lgelig testes for mulig forurensing av grunn. I tillegg vil regulert ny innkj\u00f8rsel til omr\u00e5de bli utviklet ved utbygging. Den st\u00f8rste gevinsten vil imidlertid v\u00e6re fremlegging av vann/avl\u00f8p i omr\u00e5det, dette muliggj\u00f8r p\u00e5kobling for alle boligene fra avkj\u00f8rsel fra Osvegen og fram til pumpestasjonen til Bergen Kommune i Hamrevegen. Alle disse boligene har i dag br\u00f8nn/septik med spredning til Kalandsvatnet. Dette vil s\u00e5ledes gi et stort bidrag til et bedre milj\u00f8 for fisk i Kalandsvatnet, samt fritidsaktiviteter p\u00e5 sommertid. (Det er mye brukt bading i omr\u00e5det for barn). Det er ogs\u00e5 inng\u00e5tt avtale med framlegging av vann/avl\u00f8p med Sameiet, Kalandsvatnet Panorama B- F for kryssing av elv/bekk p\u00e5 deres tomt og videre framlegg til pumpehus. (se vedegg). Det vises ogs\u00e5 til at slik tomten er i dag, har den liten verdi for utvikling av annen bruk, dette m\u00e5tte v\u00e6re til boligform\u00e5l, som er lite egnet grunnet avstand til vei, st\u00f8ybegrensning etc. Et bilverksted i dag er bygget p\u00e5 moderne premisser, de er godt isolert, st\u00f8ydempet, ventilert og lite utomhus aktivitet. I tillegg er all aktivitet lagt til normal arbeidstid 8-16. Dette vil gj\u00f8re ulemper for naboer minimale. I tillegg vil naboer p\u00e5 Nord side av tomten f\u00e5 sin tilf\u00f8rselsveg inn p\u00e5 den nye avkj\u00f8rsel slik at man ikke trenger \u00e5 kj\u00f8re rundt byggefeltet for avkj\u00f8ring slik det er i dag. I sum mener vi derfor at s\u00f8knad om dispensasjon tilfredsstiller krav til at, fordelene er st\u00f8rre enn ulempene ved en utbygging, og dispensasjonskravet er oppn\u00e5dd. Steinsvik Bil As. Arve Nielsen arve@byggteknikk.eu 91315787 "
}