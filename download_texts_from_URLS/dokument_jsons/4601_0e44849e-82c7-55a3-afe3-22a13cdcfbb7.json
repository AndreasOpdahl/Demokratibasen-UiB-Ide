{
  "dokument_id": "0e44849e-82c7-55a3-afe3-22a13cdcfbb7",
  "doc_type": "case_attachment",
  "kommune": 4601,
  "tittel": "Vedtak%20-%20byggesak%20-%20Bergen%20120_150%20-%20nybygg%20bolig",
  "url": "https://bergen.kommune.no/politikere-utvalg/api/fil/bk360/9862280/Vedtak-20-20byggesak-20-20Bergen-20120-150-20-20nybygg-20bolig",
  "tekst": " V\u00e5r dato: V\u00e5r ref: 25.01.2024 2023/16737 Deres dato: Deres ref: Arne Eidsheim Saksbehandler, innvalgstelefon Vestre Storheilia 33 Stine Ross Ids\u00f8, 5764 3148 5239 R\u00c5DAL Bergen kommune gnr. 120 bnr. 150. Nybygg boliger. Vi viser til oversending av klagesak fra Bergen kommune den 03.11.2023, og klage datert 14.09.2023. Vedtak Statsforvalteren omgj\u00f8r Bergen kommune v/Utvalg for milj\u00f8 og byutvikling sitt vedtak datert 31.08.2023, sak 303/23. Vi gir ikke dispensasjon fra KPA \u00a7 3.1, plankrav, for tre eneboliger med tilh\u00f8rende carporter og utomhusanlegg. Sakens bakgrunn Bergen kommune gav i vedtak datert 29.10.2023 avslag p\u00e5 s\u00f8knad om tillatelse og dispensasjon fra KPA \u00a7 3.1 og dispensasjon fra plassering i fareomr\u00e5de h\u00f8yspenningsanlegg i reguleringsplanen, for oppf\u00f8ring av tre eneboliger, tre carporter med sportsbod, samt tilh\u00f8rende utomhusanlegg. Avslaget ble hjemlet i plan- og bygningsloven \u00a7 29-2, visuelle kvaliteter, KPA \u00a7\u00a7 3.1, plankrav og 8.2.9, arkitektur- og byforming. Vedtaket ble p\u00e5klaget av Wendelboe Aar\u00f8 Advokatfirma AS v/advokat Jan Egill Wendelboe Aar\u00f8 p\u00e5 vegne av tiltakshaver Sijoni Invest AS. Bergen kommune v/Utvalg for milj\u00f8 og byutvikling tok klagen til f\u00f8lge i m\u00f8te 31.08.2023, sak 303/23. Vedtaket ble formalisert den 19.09.2023, ref.nr. BYGG- 2022/24873-25, om rammetillatelse og dispensasjon fra KPA \u00a7 3.1, samt dispensasjon fra plassering i fareomr\u00e5de h\u00f8yspenningsanlegg i reguleringsplanen, for oppf\u00f8ring av de oms\u00f8kte eneboligene, carporter og tilh\u00f8rende utomhusanlegg. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 I forkant av de overnevnte vedtakene ble det gitt uttalelser til s\u00f8knaden fra en rekke regionale myndigheter og kommunale etater. Bymilj\u00f8etaten har i uttalelse av 29.06.2021 vurdert at utvidet bruk av avkj\u00f8rsel til kommunal veg, Vestre Storheilia, kan godkjennes for inntil seks nye boenheter p\u00e5 vilk\u00e5r. Statsforvalteren i Vestland v/planavdelingen har i uttalelse av 05.10.2022 frar\u00e5det dispensasjon fra plankravet grunnet negative konsekvenser for det sammenhengende gr\u00f8ntdraget som den aktuelle tomten er en del av. Det vises til at det er viktig \u00e5 sikre gjenv\u00e6rende verdifull gr\u00f8ntstruktur i omr\u00e5der som har v\u00e6rt gjenstand for omfattende boligutbygging slik som omr\u00e5dene rundt Folldalen. Statsforvalteren stilte seg ogs\u00e5 kritisk til oppstart av planarbeid for samme omr\u00e5de i 2021 av samme grunn. Statens vegvesen har i uttalelse av 19.10.2022 anbefalt at det stilles plankrav grunnet s\u00e6rlig tilvisning til m\u00e5l om nullvekst i biltrafikken og hensynet til trafikksikkerhet. Det er p\u00e5pekt i uttalelsen at den oms\u00f8kte l\u00f8sningen for parkering viser en vanskelig snusituasjon, spesielt for den innerste eneboligen som vil f\u00f8re til rygging forbi inngangsparti, og at denne l\u00f8sningen ikke er tilfredsstillende ut fra et trafikksikkerhetsperspektiv. Bymilj\u00f8etaten ved Natur- og milj\u00f8forvaltningsseksjonen har i uttalelse av 21.10.2022 frar\u00e5det dispensasjon fra plankravet. Det tilvises til at tiltaket vil p\u00e5virke kartlagte friluftsomr\u00e5der og bl\u00e5gr\u00f8nne forbindelser negativt og understreker at tiltaket vil punktere en \u00f8kologisk korridor. Vestland fylkeskommune har i uttalelse av 25.10.2022 frar\u00e5det dispensasjon fra plankravet med tilvisning til at det er flere forhold i omr\u00e5det knyttet til infrastruktur som m\u00e5 belyses og stilles rekkef\u00f8lgekrav til gjennom en reguleringsplan. Det vises s\u00e6rlig til forhold ved krysset Storheia/Steinsvikvegen, trygg skolevei og tilkomst til kollektivknutepunkt. Dere har som naboer p\u00e5 hhv. gbnr. 120/333, gbnr. 120/332 og gbnr. 120/331 p\u00e5klaget vedtaket av 31.08.2023 i brev datert 14.09.2023. Dere viser til tidligere merknader fremsett i saken hvor dere har p\u00e5pekt vanskelige trafikale forhold. Dere stiller dere uforst\u00e5ende til utvalgets henvisning til at det er belyst hvordan den nye situasjonen vil bli og at det er tilstrekkelig med plass, og kan ikke se at grunnlaget for denne vurderingen fremkommer i vedtaket. Dere krever at det i henhold til fvl. \u00a7\u00a7 24 og 25 konkretiseres hvordan de trafikale forholdene tenkes l\u00f8st, og at dersom dette ikke fremsettes m\u00e5 vedtaket oppheves. Det p\u00e5pekes videre at Statens vegvesen har kommet med negativ uttalelse i saken grunnet snusituasjonen og parkeringsl\u00f8sningen. Det bemerkes at utbyggingen av omr\u00e5det i 1983 ikke skjedde i henhold til reguleringsplanene. Veibredden som var forutsatt til totalt 6 meter ble innsnevret med ca. 4 meter. Videre er enden p\u00e5 veien lagt lenger inn i terrenget enn forutsatt, noe som har umuliggjort parkering p\u00e5 tomten for gbnr.120/332. Gangveien til skole ble heller aldri bygget. Bergen kommune behandlet klagen i oversendelsen hit. Klagen ble ikke tatt til f\u00f8lge. Saken er oversendt til Statsforvalterne for endelig behandling. Det er av klager p\u00e5 gbnr. 120/331 i telefonsamtale den 09.11.2023 bedt om at Statsforvalteren g\u00e5r p\u00e5 befaring p\u00e5 eiendommen i forbindelse med klagebehandlingen. Side: 3/7 Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Det framg\u00e5r av plan- og bygningsloven \u00a7 12-4 at reguleringsplanen er juridisk bindende for nye eller utvidelse av eksisterende tiltak. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret Planstatus Eiendommen er regulert til boliger og felles gangareal og er omfattet av fareomr\u00e5de h\u00f8yspenningsanlegg.1 Deler av eiendommen er i reguleringsplan under grunnen regulert til annen veggrunn-teknisk anlegg og inng\u00e5r i sikringssone for tunnel (H190_2).2 I kommuneplanen er eiendommen avsatt til sentrumsform\u00e5l - byfortettingssone, og er omfattet av infrastruktursone konsensjonsomr\u00e5de fjernvarme, samt aktsomhetsomr\u00e5de for ras- og skredfare (H310_1).3 Det fremg\u00e5r av kommuneplanens arealdel pkt. 3.1. at: \u00abTiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Av KPA \u00a7\u00a7 10.1 og 10.2 om bl\u00e5gr\u00f8nne strukturer f\u00f8lger det at: \u00abTemakart Sammenhengende bl\u00e5gr\u00f8nne strukturer (13.11.2017) skal legges til grunn for planlegging, utbygging og forvaltning.\u00bb \u00abSammenhengende bl\u00e5gr\u00f8nne strukturer skal ivaretas og sikres i alle plan- og byggesaker.\u00bb 1 PlanID. 4601_6210000, Ytrebygda. Gnr 120 bnr 59-73, Nord\u00e5s, Storheia Vest. I kraft fra 26.09.1983. 2 PlanID. 4601_62000000, Ytrebygda/Fana. Gnr 119 mfl., endring av reguleringsplan E 39/ RV 580 R\u00e5dal- S\u00f8r\u00e5s. I kraft fra 19.09.2012. 3 PlanID. 4601_65270000, Bergen. Kommuneplanens arealdel 2018-2030. I kraft fra 19.06.2019. Side: 4/7 Det f\u00f8lger vider av KPA \u00a7 33.7.1 at det for aktsomhetsomr\u00e5de skred (H310_1) stilles krav til: \u00ab... fagkyndig utredning av skredfare ved arealplanlegging eller prosjektering av nye tiltak innenfor hensynssone for skredfare som dokumenterer tilstrekkelig sikkerhet mot fare eller vesentlig ulempe. N\u00f8dvendige sikringstiltak skal godkjennes som vilk\u00e5r ved rammetillatelse og v\u00e6re utf\u00f8rt f\u00f8r utbygging.\u00bb Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak, jf. forvaltningsloven \u00a7 33. Vi kan ikke se at det er behov for befaring i saken. Videre legger vi til grunn at dere som naboer har rettslig klageinteresse, og at det er klaget til rett tid, jf. forvaltningsloven \u00a7\u00a7 28 og 29. Oms\u00f8kt tiltak gjelder tre eneboliger med tilh\u00f8rende carporter og utomhusanlegg. En rekke avklaringer rundt tiltaket er gjort i kommunens rammetillatelse. Vi viser her blant annet til kommunens godkjenning av \u00f8kt bruk av avkj\u00f8rsel til kommunal vei, vilk\u00e5r om p\u00e5kobling til fjernvarmeanlegg og, slik vi oppfatter det, en vurdering av at det er dokumentert tilstrekkelig sikkerhet mot fare eller vesentlig ulempe som f\u00f8lge av tiltakets plassering i aktsomhetsomr\u00e5de for skred. Statsforvalteren har i utgangspunktet ingen merknader til kommunens vurderinger som gjelder disse forholdene. Slik saken st\u00e5r for oss er den avgrenset til \u00e5 gjelde sp\u00f8rsm\u00e5let om vilk\u00e5rene etter pbl. \u00a7 19-2 andre ledd er oppfylt for de oms\u00f8kte dispensasjonene fra plankrav og plassering av tiltakene i fareomr\u00e5de for h\u00f8yspenningsanlegg i reguleringsplanen. N\u00e5r det s\u00f8kes om \u00e5 utf\u00f8re et tiltak i strid med lov- og plangrunnlag, er utgangspunktet at s\u00f8knaden skal avsl\u00e5s, med mindre de rettslige vilk\u00e5rene for \u00e5 dispensere er oppfylt, og kommunen etter en konkret vurdering finner \u00e5 kunne innvilge slik dispensasjon. Det f\u00f8lger av plan- og bygningsloven \u00a7 19-2 andre ledd at kommunen kan gi dispensasjon dersom hensynet bak bestemmelsen det skal dispenseres fra eller lovens form\u00e5lsbestemmelse eller statlige eller regionale interesser ikke blir vesentlig tilsidesatt og fordelene ved \u00e5 gi dispensasjon er klart st\u00f8rre enn ulempene. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. Det skal ikke v\u00e6re kurant \u00e5 fravike arealplaner, da disse er blitt til gjennom en omfattende prosess og en avgj\u00f8relse tatt av kommunens \u00f8verste organ.4 N\u00e5r det gjelder dispensasjonen fra fareomr\u00e5de for h\u00f8yspenningsanlegg viser vi, i likhet med kommunen, til at BKK har bekreftet at faresonen ikke lenger er aktuell siden det ikke lenger finnes en h\u00f8yspennings luftledning over eiendommen, og det er heller ikke planlagt en slik fremtidig ledning. Vi har derfor ingen merknader til kommunens vurdering av at vilk\u00e5rene for dispensasjon fra plassering i fareomr\u00e5det i reguleringsplanen er oppfylt. Det avgj\u00f8rende for hvorvidt det kan gis rammetillatelse til de oms\u00f8kte boligene er etter dette om vilk\u00e5rene for dispensasjon fra plankravet i kommuneplanen er oppfylt. 4 Jf. Ot.prp.nr.32 (2007-2008) s. 242. Side: 5/7 - Blir hensynet bak plankravet vesentlig satt til side? Hensynet bak kravet om \u00e5 utarbeide reguleringsplan er \u00e5 sikre at utbygging skjer p\u00e5 en helhetlig m\u00e5te der tiltak ses i sammenheng, samt at en unng\u00e5r u\u00f8nskede virkninger for omr\u00e5det. Plankravet har videre til hensikt \u00e5 ivareta at alle sp\u00f8rsm\u00e5l av betydning blir tilstrekkelig utredet f\u00f8r vedtak treffes, og at myndigheter, grunneiere og andre ber\u00f8rte f\u00e5r anledning til \u00e5 fremsette sine synspunkter i planprosessen. Blant annet tar kravet sikte p\u00e5 \u00e5 sikre viktige avklaringer med tanke p\u00e5 overordnede forhold som infrastruktur, trafikk, gr\u00f8ntomr\u00e5der, risiko og s\u00e5rbarhet, barns interesser, uteoppholdsareal, biologisk mangfold og kulturminner og kulturmilj\u00f8. Det f\u00f8lger ogs\u00e5 av form\u00e5lsbestemmelsen i plan- og bygningsloven \u00a7 1-1 at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger og konsekvenser for milj\u00f8 og samfunn skal beskrives. Videre skal blant annet hensynet til barn og unges oppvekstsvilk\u00e5r ivaretas i planleggingen og kravene til det enkelte byggetiltak. Statsforvalteren vil peke p\u00e5 at det er flere forhold, sett opp mot hensynene bak plankravet, som m\u00e5 regnes som avklart i den aktuelle saken. Det omkringliggende omr\u00e5det er allerede godt utbygd og infrastruktur som vei og VA er etablert. Videre er tiltaket i stor grad i samsvar med gjeldende kommuneplan der eiendommen er avsatt til sentrumsform\u00e5l-byfortettingssone, og ellers i tr\u00e5d med arealform\u00e5let bolig i den eldre gjeldende reguleringsplanen. At tomten har en gunstig plassering for fortetting n\u00e5r det gjelder dens n\u00e6rhet til skole, barnehage, kollektivtilbud mv. er heller ikke omtvistet. Videre fortetting av omr\u00e5det med boliger m\u00e5 derfor til en viss grad v\u00e6re p\u00e5regnelig. Isolert sett drar disse momentene i retning av \u00e5 dispensere. Momentene er likevel av begrenset vekt i dispensasjonsvurderingen fra plankravet jf. Sivilombudspraksis. 5 Slik Statsforvalteren ser det er det imidlertid hensynene til trafikkforhold og gr\u00f8ntomr\u00e5der som s\u00e6rlig blir ber\u00f8rt av oms\u00f8kt dispensasjon i dette tilfellet. Vi viser her til en rekke uttalelser fra regionale myndigheter i saken hvor disse forholdene er p\u00e5pekt. Det er p\u00e5 det rene at regionale myndigheters faglige innspill som gjelder viktige nasjonale og regionale interesser skal vektlegges i en dispensasjonsvurdering.6 N\u00e5r det gjelder trafikkforholdene vil det oms\u00f8kte tiltaket, i tillegg til avkj\u00f8rselen fra kommunal vei, ogs\u00e5 benytte avkj\u00f8rselen fra Steinsvikvegen (Fv. 5186) til Storheia. Vestland fylkeskommune har p\u00e5pekt at det aktuelle krysset har en slik trafikkmengde at det b\u00f8r etableres trafikk\u00f8y, samt ivaretakelse av siktsoner. Videre er det p\u00e5pekt av fylkeskommunen at tilkomst til kollektivforbindelser b\u00f8r belyses gjennom en mobilitetsplan hvor tilkomsten m\u00e5 v\u00e6re av en slik art at \u00f8nsket reisemiddelfordeling oppn\u00e5s for tiltaket i tr\u00e5d med nullvekstm\u00e5let. Videre har b\u00e5de fylkeskommunen og Statens vegvesen p\u00e5pekt behovet for \u00e5 synliggj\u00f8re og sikre trygg skolevei, som fortrinnsvis skal skje gjennom gange eller via sykkel. Statens vegvesen har ogs\u00e5 p\u00e5pekt behovet for \u00e5 finne l\u00f8sninger for parkering til det aktuelle tiltaket som i st\u00f8rre grad ivaretar trafikksikkerheten enn den oms\u00f8kte l\u00f8sningen. N\u00e5r det gjelder gr\u00f8ntomr\u00e5der har Statsforvalteren i Vestland v/planavdelingen p\u00e5pekt at det er viktig \u00e5 sikre gjenv\u00e6rende gr\u00f8ntstruktur, og at den aktuelle tomten er en del av et sammenhengende gr\u00f8ntdrag som utgj\u00f8r en viktig \u00f8kologisk korridor. 5 Se blant anna SOMB 2019/4292. 6 Se Prop. 149 L (2015-2016) s. 54. Side: 6/7 Slik Statsforvalteren ser det p\u00e5peker samtlige av de regionale myndighetene forhold som er av nasjonal og regional interesse og som dermed m\u00e5 vektlegges i vurderingen. Vi viser her til at b\u00e5de trafikksikkerhetshensyn, og avklaring og sikring av l\u00f8sninger for myke trafikanter, er i tr\u00e5d med nasjonale og regionale m\u00e5l om trafikksikkerhet, nullvekst i privatbilisme og m\u00e5l om trygg skolevei. N\u00e5r det gjelder sikring av gjenv\u00e6rende gr\u00f8ntstrukturer i ellers tettbebygde str\u00f8k er ikke dette bare et lokalt m\u00e5l via kommuneplanens bestemmelser om sikring av sammenhengende bl\u00e5gr\u00f8nne strukturer, men ogs\u00e5 et overordnet regionalt og nasjonalt m\u00e5l som er nedfelt i blant annet Nasjonale forventinger til regional og kommunal planlegging 2023-2027.7 Det fremg\u00e5r her at det forventes at det settes av tilstrekkelige arealer av god kvalitet til gr\u00f8nnstrukturer. Statsforvalteren viser til at det i klageomgangen til opprinnelig avslag p\u00e5 s\u00f8knaden ble gjort gjeldene en rekke momenter av advokat Wendelboe Aar\u00f8e p\u00e5 vegne av tiltakshaver i brev datert 18.11.2022. Det ble blant annet vist til at det er lang avstand fra tiltakseiendommen til det aktuelle krysset ut i fylkesvei som gj\u00f8r det uproporsjonalt \u00e5 kreve opparbeidelse av krysset, at hensynet til myke trafikanter er godt ivaretatt og at tiltaket med sin n\u00e6rhet til skole, barnehage, bybane osv. vil medf\u00f8re liten trafikkvekst. N\u00e5r det gjelder verdien av omr\u00e5det som gr\u00f8ntkorridor viser Wendelboe Aar\u00f8e til notatet utarbeidet av Biota hvor det konkluderes med at verdien av gr\u00f8ntkorridoren for st\u00f8rre pattedyr i dag allerede er begrenset p\u00e5 grunn av tversg\u00e5ende barrierer i landskapet i form av veier m.v. Det vises videre til at gr\u00f8ntkorridoren er sv\u00e6rt smal og at eiendommen er bratt med begrenset vegetasjonsdekke. Videre at det fremdeles vil v\u00e6re vegetasjon i forkant av tomten og at det uansatt er foresl\u00e5tt reguleringsplan lengre s\u00f8r i Folldalslia som vil medf\u00f8re en total nedbygging av denne delen av gr\u00f8ntkorridoren. Statsforvalteren er enig med advokat Wendelboe Aar\u00f8e i at det isolert sett blir liten trafikk\u00f8kning av de oms\u00f8kte tiltak. Vi har heller ingen merknader til den faglige vurderingen som er gjort om omr\u00e5dets noe lave naturmessige verdi som gr\u00f8ntkorridor. Vi er likevel av den oppfatning at forholdene som er p\u00e5pekt av de regionale myndighetene er av en slik karakter at det b\u00f8r vurderes i en mer helhetlig planprosess hvor virkninger og l\u00f8sninger samlet sett kan vurderes. N\u00e5r det gjelder omr\u00e5dets karakter som gr\u00f8ntkorridor viser vi til at det vil v\u00e6re flere forhold enn omr\u00e5dets naturmessige verdi som kan tale i retning av at nedbygging av omr\u00e5det b\u00f8r unng\u00e5s. Hensynet bak bevaring av gr\u00f8ntkorridorer er ikke bare satt av hensyn til naturmangfold, men ogs\u00e5 til opptak og lagring av karbon, overvannsh\u00e5ndtering, lokalklima, helse, trivsel og en rekke andre \u00f8kosystemtjenester. N\u00e5r det gjelder planforslag lengre s\u00f8r i Folldalslia som det anf\u00f8res vil nedbygge gr\u00f8ntkorridor, finner vi ikke \u00e5 kunne legge avgj\u00f8rende vekt p\u00e5 dette momentet, ettersom planen fremdeles er under arbeid. Statsforvalteren vurderer at det totalt sett er en rekke forhold ved tiltaket, sett hen til trafikksikkerhet, hensynet til myke trafikanter og hensynet til bevaring av gr\u00f8ntstruktur, som tilsier at tiltaket b\u00f8r skje gjennom en helhetlig planprosess. Vi kan ikke se at disse forholdene kan bli tilstrekkelig belyst og avklart gjennom en dispensasjonss\u00f8knad. Statsforvalteren vurderer p\u00e5 denne bakgrunnen at dispensasjonen i dette tilfellet vil sette hensynene bak plankravet vesentlig til side. Dispensasjon kan etter dette ikke gis. Det er derfor ikke n\u00f8dvendig for Statsforvalteren \u00e5 ta stilling til om fordelene ved dispensasjonen er klart st\u00f8rre enn ulempene, da begge vilk\u00e5rene i plan- og bygningsloven \u00a7 19-2 m\u00e5 v\u00e6re oppfylt for \u00e5 kunne gi dispensasjon. 7 Vedtatt ved kongelig resolusjon 20.juni 2023. Side: 7/7 Oppsummering Klagen har f\u00f8rt frem. De rettslige vilk\u00e5rene for \u00e5 dispensere fra plankravet er ikke oppfylt, jf. pbl. \u00a7 19-2 andre ledd. Statsforvalteren omgj\u00f8r Bergen kommune v/Utvalg for milj\u00f8 og byutvikling sitt vedtak datert 31.08.2023, sak 303/23. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne Kristin Kayser Eitungjerde Anne-Kjersti Sande seksjonsleder fagdirekt\u00f8r Dokumentet er elektronisk godkjent Kopi til: SIJONI INVEST AS Lynghaugen 5 5038 BERGEN Bergen kommune Postboks 7700 5020 BERGEN Mottakerliste: Arne Eidsheim Vestre Storheilia 33 5239 R\u00c5DAL Eirik Melankton Hammer Vestre Storheilia 29 5239 R\u00e5dal Linda Karin M Jegteberg Vestre Storheilia 31 5239 R\u00e5dal Sven Arne Gr\u00f8nnestad Vestre Storheilia 31 5239 R\u00c5DAL "
}