{
  "dokument_id": "fd5c53c4-8298-5139-a879-ab73189bee31",
  "doc_type": "case_attachment",
  "kommune": 4601,
  "tittel": "Fagnotat datert 20.09.2023",
  "url": "https://bergen.kommune.no/politikere-utvalg/api/fil/bk360/9131269/Fagnotat-datert-20-09-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/15861-3 (Arbeidssted) Saksbehandler: Runar Sagstad Haugen Dato: 20.09.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 186/1/0/0 S\u00f8knad om dispensasjoner for fremtidig fradeling/bygging av tomannsbolig. Norgeshus AS v/Marianne Laanke Losen p\u00e5 vegne av tiltakshaver Aarvik Hvem klager? Eiendomsutvikling AS i klage datert 15.09.2023. Det s\u00f8kes om dispensasjon fra form\u00e5let i reguleringsplanen jf. pbl \u00a7 12-4 som avsetter omr\u00e5det til Felles areal (lekeareal). Det s\u00f8kes om dispensasjoner fra KPA2018 \u00a7 3.1 (plankrav), siden gjeldende Tiltaket reguleringsplan er eldre (f\u00f8r 1985). Tiltakshaver har valgt \u00e5 kun s\u00f8ke om dispensasjoner forel\u00f8pig. Dersom dispensasjonene innvilges, m\u00e5 tiltakshaver s\u00f8ke om fradelingen og deretter byggetillatelse etter dette. S\u00f8knad om dispensasjon fra kommuneplanens arealdel punkt 3.1 om plankrav avsl\u00e5s, jf. pbl \u00a7 19-2. Vedtaket S\u00f8knad om dispensasjon fra reguleringsplan/ plankart nummer 50290000 om arealform\u00e5l fellesareal/ lekeareal jf. pbl \u00a7 12-5 avsl\u00e5s, jf. plan- og bygningsloven \u00a7 19-2. Vedtaket er datert 29.08.2023. Eiendommen omfattes av reguleringsplan ID 50290000, \u00c5sane. Tertnes, \u00d8vre Tertnes Hageby fra 1963, og er regulert til fellesareal / lekeareal. Planstatus I KPA2018 er eiendommen vist som Bebyggelse og anlegg - Ytre fortettingssone, og ligger innenfor hensynssone Vei st\u00f8y \u2013 gul sone. Kommunen har ikke fulgt sin veiledningsplikt jf. fvl \u00a7 11, og dersom de hadde gjort det hadde vi ikke s\u00f8kt i utgangspunktet. Ellers har omr\u00e5det i Klagegrunner dag ingen funksjon som fellesareal og brukes til \u00e5 dumpe hageavfall. Det \u00f8nskes at kommunen tar en befaring og ny vurdering av avslaget. Behov for ytterligere Nei. (Men tiltakshaver s\u00f8ker kun om n\u00f8dvendige dispensasjoner i denne saksbehandling ved saken. Tiltakshaver m\u00e5 s\u00f8ke om opprettelse av ny grunneiendom og eventuell omgj\u00f8ring deretter bygges\u00f8knad i etterkant). Anbefalt vedtak Vedtaket datert 29.08.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble avholdt forh\u00e5ndskonferanse mellom Bergen kommune og tiltakshaver/ansvarlig s\u00f8ker den 11.08.2022. Referatet er datert 11.08.2022 (BYGG-2022/24426-2). Denne forh\u00e5ndskonferansen gjaldt 3 tomter, hvor klagen p\u00e5 denne gjelder den ene eiendommen. 1.2. Opplysninger av vesentlig betydning for behandling av klagen S\u00f8ker har valgt \u00e5 bare s\u00f8ke om dispensasjoner i denne s\u00f8knaden. S\u00f8knad om fradeling av eiendommen og deretter bygges\u00f8knad vil skje senere. Fradelingen av grunneiendommen m\u00e5 s\u00f8kes om i etterkant jf. pbl \u00a7 20-1 bokstav m, dersom denne klagen tas til f\u00f8lge. Blant annet m\u00e5 det i en slik s\u00f8knad vises til at tilknytning og rettigheter til infrastruktur er sikret jf. pbl kap. 27 m.m, f\u00f8r en kan rekvirere oppm\u00e5ling. Deretter m\u00e5 det s\u00f8kes om byggetiltakene. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad 5 merknader: \u00c5del Clemetsen, eier av \u00d8stre Tertnes\u00e5sen 7: Viser til at veien til eiendommen er d\u00e5rlig, og at aktivitet i byggeperioden vil forverre allerede utglidning av vei mot egen eiendom. Ansvarlig s\u00f8ker svarer p\u00e5 merknaden med at det bare s\u00f8kes om dispensasjoner fra form\u00e5l og plankrav per n\u00e5, og at merknaden ikke blir relevant i denne omgangen. Modestas Baika, eier av \u00d8stre Tertnes\u00e5sen 13: \u00d8nsker ikke h\u00f8ye boliger som \u00f8delegger solforhold p\u00e5 egen eiendom. Ansvarlig s\u00f8ker svarer p\u00e5 merknaden med at det bare s\u00f8kes om dispensasjon fra arealform\u00e5let og plankravet n\u00e5, merknaden blir ikke relevant i denne omgangen. Svein Mj\u00e5tveit, eier av \u00d8stre Tertnes\u00e5sen 19: Viser til at kommunen b\u00f8r overta ansvaret for den private veien som eiendommen skal bruke, da denne blir ytterliggere belastet. Ansvarlig s\u00f8ker svarer p\u00e5 merknaden med at vegen er privat, og om kommunen \u00f8nsker \u00e5 overta veien eller ikke blir ikke relevant for denne s\u00f8knaden. Monica S\u00e6thre, eier av \u00d8stre Tertnes\u00e5sen 11: \u00d8nsker ikke at oms\u00f8kte tiltak skal f\u00e5 tillatelse. Ansvarlig s\u00f8ker kommenterer merknaden med at det ikke er gitt noen begrunnelse for merknaden, og det foreligger et grunnlag for \u00e5 kommentere den. Rune Bergaas, eier av Tertnesvegen 30: Holder p\u00e5 med egne byggeplaner og \u00f8nsker samarbeid om VA-anlegg. Ansvarlig s\u00f8ker informerer om at utbygger er informert om merknaden og tar den til orientering i prosessen. Saksnummer KLAGE-2023/15861 Side 2 av 6 Uttale fra Bymilj\u00f8etaten datert 07.07.2023: Bymilj\u00f8etaten peker p\u00e5 at: \u00abTiltaksomr\u00e5det sammen med tilgrensende vegetert areal utgj\u00f8r en gr\u00f8nn lunge i dette bebygde omr\u00e5det, som bidrar til by\u00f8kologi, overvannsh\u00e5ndtering, ivaretar \u00f8kosystemtjenester og gir rom for lek og rekreasjon. Det er begrenset med gr\u00f8ntareal i omr\u00e5det generelt, og belastningen p\u00e5 disse omr\u00e5dene er h\u00f8y. Dette understreker viktigheten av \u00e5 ivareta aktuelle gr\u00f8ntareal\u00bb. Videre at omr\u00e5det er en del av en viktig \u00f8kologisk korridor for dyr og vegetasjon. Bymilj\u00f8etaten frar\u00e5der at det gis dispensasjoner. Det vises ellers til uttalen datert 07.07.2023 i sin helhet. 2. Om klagen Klagen er datert 15.09.2023 og viser til: Det er avholdt en forh\u00e5ndskonferanse med kommunen den 11.08.2022. Det var god stemning i dette m\u00f8tet og det var ingenting i samtalen som tydet p\u00e5 at s\u00f8knaden skulle bli en umulig oppgave \u00e5 f\u00e5 igjennom. Det ble i referatet vist til hva som var n\u00f8dvendig \u00e5 ha med i de ulike s\u00f8knadene, men det ble ikke gitt en anbefaling i referatet. Selv om forh\u00e5ndskonferanser ikke binder kommunen mener klager at veiledningsplikten til kommunen etter fvl \u00a7 11 er brutt. Klager viser til at det er fordi det \u00e5penbart burde blitt formidlet at det ville bli en vanskelig saksgang \u00e5 f\u00e5 igjennom s\u00f8knaden. Klager viser til at dersom de hadde v\u00e6rt kjent med dette hadde de ikke startet prosessen i utgangspunktet. Videre \u00f8nsker klager at det tas en ny vurdering og befaring av omr\u00e5det, og legger ved en uttale fra en av grunneierne Kjell Tertnes: \u00abM\u00e5 si at vi som er grunneiere er veldig overrasket over kommunens avslag i denne saken. Synes hele argumentasjonen til kommunen for \u00e5 gi avslag virker veldig oppkonstruert. De viser til kommuneplanens \u00a7 13.4 som sier at omdisponering av arealer som er viktige eller egnet for barns lek, skal erstattes med nye eller tilsvarende kvaliteter. Denne tomten kan da p\u00e5 ingen m\u00e5ter sies \u00e5 v\u00e6re verken viktig eller egnet til barns lek. Den har i alle \u00e5r blitt brukt til \u00e5 dumpe hageavfall fra omkringliggende boliger, og er blitt et gjengrodd og utilgjengelig omr\u00e5de. S\u00e5 har man da idrettsanlegget p\u00e5 \u00c5stveit med omkringliggende skog og naturstier like i n\u00e6rheten. I tillegg ligger \u00c5stveitskogen med flere hundre m\u00e5l uber\u00f8rt natur like i n\u00e6rheten. Vi som grunneiere av 186/1 har ogs\u00e5 tidligere m\u00e5tte avst\u00e5 betydelige arealer til friomr\u00e5der i kommunen. F. eks. i Monsamarken og \u00c5stveitv\u00e5gen. N\u00e5r dette er en av f\u00e5 egnede tomter vi har igjen som kan bebygges, hadde vi h\u00e5pet p\u00e5 realisme og velvillighet i stedet for oppkonstruerte problemstillinger fra kommunen\u00bb. 3. Vurdering av klagen Det er ikke omtvistet at saken krever dispensasjon fra reguleringsform\u00e5let. Det ansees allikevel som hensiktsmessig \u00e5 omtale dette. I KPA2018 er omr\u00e5det avsatt til Bebyggelse og anlegg \u2013 Ytre fortettingssone. I reguleringsplanen er omr\u00e5det avsatt til felles areal (lekeareal). I tr\u00e5d med KPA2018 pkt. 2.2 skal kommuneplanen bare supplere eldre arealplaner der aktuelt tema ikke er vurdert. Det er f\u00f8rst dersom det er en motstrid mellom arealform\u00e5lene at kommuneplanen g\u00e5r foran, jf. dens pkt. 2.3. Saksnummer KLAGE-2023/15861 Side 3 av 6 I kommuneplanen er omr\u00e5det avsatt til Bebyggelse og anlegg jf. pbl \u00a7 11-7 annet ledd nr. 1. Det er en overordnet arealkategori og kommunen har angitt omr\u00e5det som Ytre fortettingssone jf. KPA \u00a7 26.4. Den samme arealkategorien finnes igjen i pbl \u00a7 12-5 annet ledd nr.1 om reguleringsplaner som blant annet nevner at omr\u00e5der kan avsettes til uteoppholdsarealer som ogs\u00e5 finnes i pbl \u00a7 11-7 annet ledd nr. 1. Kommuneplanens arealdel veileder fra Departementet fra mars 2022 pkt. 4.5.2.2.1 angir at f.eks. fellesarealer vil v\u00e6re innenfor arealkategorien til Bebyggelse og anlegg. Det er derav ikke en motstrid mellom KPA2018 og reguleringsplanen, og reguleringsplanen sitt arealform\u00e5l Felles areal gjelder. Dispensasjonen som oms\u00f8kes gjelder at eiendommen kan nyttes til boligform\u00e5l (vil omfatte dispensasjon fra arealform\u00e5let i forbindelse med b\u00e5de fradeling og fremtidig bygging). I forhold til plankravet s\u00e5 f\u00f8lge dette av KPA2018 \u00a7 3.1. Det kreves ikke dispensasjon i forbindelse med fradeling til ny grunneiendom etter \u00a7 3.1, men for den senere byggingen av boliger. Veiledningsplikt Klager anf\u00f8rer at veiledningsplikten etter fvl \u00a7 11 ikke er overholdt fra kommunen sin side, og dersom den hadde blitt overholdt, hadde de heller ikke brukt tid og penger p\u00e5 s\u00f8knaden. Klager peker p\u00e5 at det under forh\u00e5ndskonferansen 11.08.2022 var god stemning i m\u00f8tet, og det var ingenting som tydet p\u00e5 at s\u00f8knaden ville v\u00e6re en umulig oppgave \u00e5 f\u00e5 igjennom. Spesielt peker klager p\u00e5 at det i referatet er et avsnitt som heter \u00abV\u00e5r anbefaling\u00bb, og dette punktet ble ikke fylt ut av kommune p\u00e5 noen av eiendommene. Slik fagetaten leser referatet fra 11.08.2022 s\u00e5 er dette et relativt omfattende referat p\u00e5 totalt 23 sider (gjelder vel og merke flere eiendommer). Det tar opp alle forhold som kan v\u00e6re relevant ved s\u00f8knaden, men gir som klager anf\u00f8rer ikke noen f\u00f8ringer p\u00e5 hva resultatet i saken kommer til \u00e5 v\u00e6re. Slike f\u00f8ringer skal bygningsmyndigheten ogs\u00e5 v\u00e6re tilbakeholden med, da vi er pliktig til \u00e5 vurdere momentene som kommer inn under en dispensasjonss\u00f8knad. P\u00e5 generelt grunnlag er dispensasjoner etter pbl \u00a7 19-2 en unntaksregel og det vises blant annet til forarbeidene Ot.prp. nr. 32 (2007-2008), s. 242 \u00abDet skal ikke v\u00e6re en kurant sak \u00e5 fravike gjeldende plan\u00bb. Her har ansvarlig s\u00f8ker og tiltakshaver som begge er profesjonelle parter v\u00e6rt med p\u00e5 forh\u00e5ndskonferansen, og de s\u00f8ker om dispensasjoner fra arealform\u00e5let og plankravet. Kommunen sin veiledning vil tilpasses til den aktuelle parten som f\u00e5r veiledning jf. fvl \u00a7 11 annet ledd. Manglende informasjon om at det ikke kan forventes \u00e5 f\u00e5 dispensasjoner til profesjonelle parter kan ikke fagetaten se at vil v\u00e6re et brudd p\u00e5 veiledningsplikten. Videre skal som sagt bygningsmyndigheten ikke forh\u00e5nds avklare om det vil bli gitt dispensasjoner eller ikke i en forh\u00e5ndskonferanse. Blant annet skal s\u00f8knaden vurderes konkret og bygningsmyndigheten skal v\u00e6re \u00e5pen for at det kan foreligger s\u00e6rlig gode grunner for dispensasjoner i en s\u00f8knad. Fagetaten kan ikke se at det foreligger en feil i veiledningsplikten p\u00e5 bakgrunn i at det ikke uttrykkelig er sagt at s\u00f8knaden blir vanskelig p\u00e5 bakgrunn av dispensasjonene som oms\u00f8kes. Videre nevnes det at eventuelle brudd p\u00e5 veiledningsplikten begrenses til at kommunen kan komme i erstatningsansvar, men det skal ikke v\u00e6re en del av vurderingen av et Saksnummer KLAGE-2023/15861 Side 4 av 6 byggesaksvedtak. Eventuelle brudd vil ikke p\u00e5virke resultatet i saken jf. fvl \u00a7 41, da s\u00f8ker har s\u00f8kt om de korrekte dispensasjoner i saken. Eventuell manglende veiledning om at det ikke var en kurant sak har ikke p\u00e5virket resultatet i vedtaket. Andre forhold i saken Klager peker p\u00e5 at avslaget virker veldig oppkonstruert fra kommunen sin side. Det vises videre til at kommunen sin henvisning til KPA2018 \u00a7 13.4 som er sier at arealer som er viktig eller egnet for barns lek skal erstattes med annet areal ikke kan gj\u00f8re seg gjeldende her. Klager anf\u00f8rer at omr\u00e5det er gjengrodd, blir brukt til \u00e5 dumpe hageavfall, og det finnes uansett andre omr\u00e5der i n\u00e6rheten som idrettsanlegget p\u00e5 \u00c5stveit og n\u00e6rliggende turomr\u00e5der. Fagetaten ser at det aktuelle omr\u00e5det i dag er en skog, men det har det ogs\u00e5 v\u00e6rt siden boligfeltet ble bygget ut. Omr\u00e5det er tenkt til fellesareal i hovedsak for lek, og fagetaten nevner at ogs\u00e5 skog er godt egnet for lek. Det trenger alts\u00e5 ikke \u00e5 v\u00e6re en lekeplass for \u00e5 falle inn under denne kategorien. Det aktuelle omr\u00e5det rundt denne skogen best\u00e5r av rekkehus og eneboliger, og denne skogsflekken er den eneste av en viss st\u00f8rrelse utenom \u00e5 m\u00e5tte krysse bilveier for \u00e5 komme til andre omr\u00e5der. Bymilj\u00f8etaten er kritisk til at omr\u00e5det nedbygges og peker p\u00e5 at tomten utgj\u00f8r en gr\u00f8nn lunge i det bebygde omr\u00e5det, bidrar til by\u00f8kologi, overvannsh\u00e5ndtering, og gir rom for lek og rekreasjon. Fagetaten stiller seg bak denne vurderingen og anser at den aktuelle tomten har en funksjon i nabolaget. Dersom omr\u00e5der som er egnet for barns lek skal bygges ned skal omr\u00e5dene iht. til KPA \u00a7 13.4 erstattes av omr\u00e5der av tilsvarende kvaliteter. KPA2018 \u00a7 13.4 peker blant annet p\u00e5 at erstatningsarealene m\u00e5 ha tilsvarende kvaliteter, og ligge i gangavstand og ha en god og trygg tilgjengelighet. Fagetaten anser at disse vilk\u00e5rene vil bli vanskelig \u00e5 innfri, blant annet fordi et mulig erstatningsareal sannsynligvis vil medf\u00f8re kryssing av vei og ligge en del lengre unna. Selv om reguleringsplanen er gammel betyr ikke det at boligomr\u00e5det mister behovet for gr\u00f8ntarealer/fellesarealer. Omr\u00e5det har i all tid v\u00e6rt en skog siden reguleringsplanen ble vedtatt i 1963. Idrettsanlegget ved \u00c5stveit som klager viser til, er deretter bygget mellom 1970-73 (med senere endringer), og ansees ikke som et tilbud som er kommet til som n\u00e5 kan erstatte fellesarealer/lekeareal for nabolaget. Skogen tjener flere form\u00e5l i tr\u00e5d med Bymilj\u00f8etaten sin uttale datert 07.07.2023. Gr\u00f8ntarealer i omr\u00e5det er bygget ned siden reguleringsplanen ble vedtatt, og det ansees ikke at behovet for gr\u00f8ntarealer/fellesarealer/lekeareal er mindre siden den gang. Dette gjelder ogs\u00e5 der et slikt omr\u00e5det best\u00e5r av vegetasjon. Dispensasjoner I forhold til vurderingen av dispensasjoner s\u00e5 vises det til vedtaket datert 29.08.2023 pkt. 3.7, og supplert av Bymilj\u00f8etaten sin uttale datert 07.07.2023. Disse legges til grunn. 4. Konklusjon Vedtaket datert 29.08.2023 opprettholdes. Klagen tas ikke til f\u00f8lge. Saksnummer KLAGE-2023/15861 Side 5 av 6 Vedlegg: 1. Oversiktskart 2. Oversiktsfoto 3. Situasjonsplan 4. Klage datert 15.09.2023 5. Vedtak datert 29.08.2023 6. Uttale fra Bymilj\u00f8etaten datert 07.07.2023 7. Dispensasjonss\u00f8knad datert 25.05.2023 8. Nabomerknader 9. Tegninger av fremtidig tiltak Saksnummer KLAGE-2023/15861 Side 6 av 6 "
}