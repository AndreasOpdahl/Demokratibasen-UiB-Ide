{
  "dokument_id": "81a44eec-68d9-56d6-bb16-35650ba864bb",
  "doc_type": "case_attachment",
  "kommune": 5536,
  "tittel": "Tilstandsrapport Sommarsete(Vedlegg, 19MB)",
  "url": "https://innsyn.lyngen.kommune.no/wfdocument.aspx?journalpostid=2013045451&dokid=88725&versjon=1&variant=A&",
  "tekst": "Ra p p o rt Ti l s t a n d svu rd er i n g So mm a rs etet/ Holm \u00c5r\u00f8ya/ Vu o rr i , Lyn gen kom m u n e g b n r. 1 0 4 / 3 Nord-Troms museum gjennomf\u00f8rte i august 2021 en tilstandsvurdering av v\u00e5ningshuset p\u00e5 Sommar- setet p\u00e5 \u00c5r\u00f8ya i Lyngen kommune i forbindelse med et prosjekt for \u00e5 vurdere tilstanden og potensialet for restaurering av st\u00e5ende bygninger p\u00e5 \u00f8ya. Tilstandsvurderinga ble gjennomf\u00f8rt som del av et fler\u00e5rig prosjekt med fokus p\u00e5 registrerin- ger av kulturminner og historie p\u00e5 \u00f8ya, som har v\u00e6rt et samarbeid mellom Nord-Troms museum, Sametinget og Troms og Finnmark fylkeskommune. De siste registreringene ble gjennomf\u00f8rt sommeren 2022. Rapporten fra tilstandsvurderingene planleg- ges endelig ferdigstilt i l\u00f8pet av 2023, i tillegg skal alle registrerte kulturminner og krigsminner f\u00f8res inn i kulturminnedatabasen Askeladden. Arkivet etter registreringsarbeidet vil oppbevares ved Nord-Troms museum og rapportene fra registreringene vil gj\u00f8res tilgjengelig via v\u00e5re nettsider i l\u00f8pet av 2023. Denne rapporten er et utdrag fra den endelige prosjektrapporten og omhandler g\u00e5rden Sommarsetet/ Holm gbnr. 104/3. 1.0 G\u00e5rdens historie I generaljordeboken av 1743 beskrives \u00c5r\u00f8ya som en \u00abgammel finne plads\u00bb, og det er sannsynlig at \u00f8ya p\u00e5 1500- og 1600-tallet hadde en eller flere sj\u00f8samiske boplasser. Dette tyder blant annet g\u00e5rdsnavnet Sommarsetet p\u00e5 jf. sj\u00f8samisk sedvane med sesongflyttinger mellom ulike bosteder innen fjorder og elvedaler. Det f\u00f8rste som nevnes om Sommarsete i skriftlige kilder er at Peder A. Pedersen blir gitt husmanns- seddel p\u00e5 jordet Sommersete i 1877 fra handelsmann S.G.S Wennberg. Peder Andreas Pedersen var opprinnelig fra Elvejord i Lyngen. Han var gift med Beret Maria Larsdatter fra Nordnes, og de fikk til sammen 7 barn. I folketellinga av 1891 fremkommer det at ogs\u00e5 Peders bror, Rejer, er bosatt p\u00e5 Som- marsetet med kona Anna Bergethe og s\u00f8nnen. B\u00e5de Beret og br\u00f8drene Peder og Rejer er oppf\u00f8rt som samer i folketellingene. Peder og Beret bor fremdeles p\u00e5 g\u00e5rden i folketellinga av 1900, g\u00e5rdsnavnet er da oppf\u00f8rt som Som- mers\u00e6teren. Det er usikkert n\u00e5r familien har flyttet fra Sommarsetet, men i folketellinga av 1910 er Peder og Beret oppf\u00f8rt som bosatte i \u00c5r\u00f8ybukt p\u00e5 fastlandet. Hvorvidt det er noen som bor p\u00e5 Som- marsetet i 1910 fremkommer ikke av folketellinga. I 1914 ble det tidligere handelsstedet p\u00e5 \u00c5r\u00f8yholmen, og dermed ogs\u00e5 husmannsplassen Sommarset- tet, solgt p\u00e5 auksjon til svogrene Peder Eriksen og Hans Aslaksen. Sistnevnte slo seg ned i V\u00e5gen, hvor handelsstedet l\u00e5, mens Peder Eriksen og kona Helene bosatte seg p\u00e5 Sommarsetet. I 1931 ble g\u00e5rden skilt ut og gitt bruksnummer 3. Samtidig ble navnet endret til Holm. V\u00e5ningshuset, som er den eneste st\u00e5ende bygninga p\u00e5 eiendommen, ble bygget av Peder og Helene Eriksen etter krigen. I tillegg bodde en pleies\u00f8nn av Helene og Peder, Johan Hansen og kona Elea i et lite hus som stod bak v\u00e5ningshuset p\u00e5 g\u00e5rden. De siste eierne av g\u00e5rden var Peder Eriksens og Hans Aslaksens arvinger Bertel Eriksen, Petter Eriksen og Paul \u00c5r\u00f8y. G\u00e5rden ble kj\u00f8pt opp av Staten i 1976. P\u00e5 Sommarsetet finnes ogs\u00e5 spor etter en dramatisk hendelse under krigen. I septem- ber 1943 m\u00e5tte et Junker Ju 52 n\u00f8dlande i \u00c5r\u00f8ybukt. Alle 10 ombord p\u00e5 flyet unnslapp uten skader. Under n\u00f8dlandinga skal deler ha falt ned over \u00c5r\u00f8ya, og minst to deler av dette flyet ble gjenfunnet p\u00e5 Sommarsetet. Informasjonen har blitt bekrefetet av Luft- fartmuseet. Foto:NTRM 2.0 Kulturminneregistreringer p\u00e5 Sommarsetet Kulturminneregistreringer og tilstandsvurderinger ble gjennomf\u00f8rt i perioden 2020 - 2022 p\u00e5 bar- mark. G\u00e5rden er i dag sterkt preget av skogvegst, s\u00e6rlig gjelder dette i omr\u00e5det rundt v\u00e5ningshuset/ g\u00e5rdstunet, mens grunnvegetasjonen holdes nede gjennom beiting. Skogveksten kan ha medf\u00f8rt at kulturminner ikke sees i dag, og at disse dermed ikke er registrert. Sommarsetet fotografert mot nord. Foto: NTRM Oversikt over registrerte tufter p\u00e5 Sommarsete. Som nevnt innledningsvis, tyder stedsnavnet Sommarsetet p\u00e5 at det har v\u00e6rt eldre bosetting p\u00e5 plas- sen enn hva de skriftlige kildene tilsier. Under registreringsarbeidet i 2020 ble det registrert to mulige gammetufter som kan vitne om tidligere bosetting p\u00e5 stedet. Den ene gammetufta er tydelig markert med kraftige jordvoller, men en gr\u00f8ft skj\u00e6rer gjennom den s\u00f8rlige kanten av tufta. Den andre gam- metufta har en tydelig forsenking i midten med mer uklare jordvoller rundt. Pr\u00f8vestikk med jordbor identifiserte ikke ildsteder i tuftene, og status p\u00e5 tuftene er dermed fortsatt definert som uavklarte. Ingvild Larsen fra Sametinget tar pr\u00f8vestikk i en av to mulige gammetufter. Foto: NTRM De \u00f8vrige kulturminnene p\u00e5 Sommarsetet representerer et typisk sm\u00e5bruk med fiskerbondetilpasning. V\u00e5ningshuset st\u00e5r som nevnt fremdeles, men \u00f8vrig bebyggelse har falt sammen eller er fjernet. Selve g\u00e5rdstunet preges av store mengder bygningsavfall. Rundt v\u00e5ningshuset ligger restene etter to mindre uthus. Rester av b\u00f8lgeblikk tyder p\u00e5 at man har brukt etterlatt materiale fra okkupasjonsmakten i form av overbygg til l\u00f8pegraver og dekningsrom i takkonstruksjonen. Det er ogs\u00e5 her det lille huset Johan og Elea Hansen bodde i skal ha ligget. Uthusene har falt sammen av naturlige \u00e5rsaker, og preges av store mengder bygningsavfall. Foto: NTRM Grunnmuren etter fj\u00f8set og et st\u00f8rre uthus ligger vest for v\u00e5ningshuset. Rundt innmarka er deler av et steingjerde fremdeles bevart. \u00d8st for bosettinga ser man tydelig et gammelt tr\u00e5kk som leder til et br\u00f8nnhus og en sommerfj\u00f8s med b\u00e5ser. Ved sj\u00f8en ligger tuftene etter et naust og restene etter en b\u00e5t. Fj\u00f8stuft. Foto: NTRM Br\u00f8nnhus. Foto: NTRM Restene av nordlandsb\u00e5t og naust. Foto: NTRM Sommerfj\u00f8s. Foto: NTRM Naturlig st\u00f8e i vestenden av bukta. Foto: NTRM 3.0 V\u00e5ningshuset Huset er av laftet t\u00f8mmer med panel over 1 1/2 etasjer og skal ha blitt oppf\u00f8rt etter 2. verdenskrig. Panelet er fjernet p\u00e5 nordsiden av bygninga og t\u00f8mmeret her er nummerert, noe som tyder p\u00e5 at planen var \u00e5 flytte bygningen da \u00f8ya ble forlatt. Det er sannsynlig at laftet\u00f8mmer fra et eldre hus ble benyttet, fire omfar med maskinlaft har blitt lagt til den opprinnelige laftekassen. De \u00f8verste laftene er maskinlaft av 3 tommers t\u00f8mmer. Resten av veggene er av 5 tommers \u00f8kset t\u00f8mmer. Mellom laft er det brukt garnrester som tetting Bordkledninga er av 5 tommers t\u00f8mmer- mannspanel med 5 tommers overliggere og 6 tommers underliggere. Vinduene er originale (1945-1950) med to p\u00e5 \u00f8stveggen (ett i 1. etasje og ett i 2. etasje) og to vinduer i 1. etasje i s\u00f8r samt 1 et vindu i 2. etasje p\u00e5 vestveggen. Ett vindu er knust. I bislagets vestvegg er det to sm\u00e5 vinduer. Taket er av opplektrete eternittplater med undertak av papp. Flere plater er l\u00f8se, og fire plater har allerede falt ned. Pipa er i teglstein og m\u00e5 totalrenoveres. Det er spillblikk p\u00e5 raftene med takrenne av blikk bevart p\u00e5 raft i s\u00f8r/sj\u00f8siden. Grunnmuren er i betong og ser ut til \u00e5 v\u00e6re i relativt god stand, med unntak av setningsskader p\u00e5 s\u00f8rsiden med behov for mindre reperasjoner. Kjellerinngang befinner seg p\u00e5 s\u00f8rsiden/mot sj\u00f8en. I vest er det et bislag i bindingsverk med to d\u00f8r\u00e5pninger. Inngangen p\u00e5 sj\u00f8siden har trapp i betong, her mangler ytterd\u00f8ra. Det er ikke trapp ved inngangen i nord. Panelet p\u00e5 bislaget er i stor grad fjernet. Det er store r\u00e5teskader p\u00e5 gulv, og hull i taket i bislaget. Innvendig er f\u00f8rste etasje inndelt i to rom; et kj\u00f8kken og en stue. Det er en del svikt i gulvet, og det er sannsynlig at bjelkelaget m\u00e5 skiftes ut. I kj\u00f8kkenet er det bevart en ovn, utslagsvask og et kj\u00f8kkenskap. En trapp leder opp til 2. etasje hvor det er to soverom til hver side av loftsgangen. Veggene er dels platekledd og dels panelt, det er uvisst om disse er isolerte, men det ansees som lite sannsynlig. Himlingene er dels panel, dels plater med lekter. Soverommene har muligens malerpapp. 4.0 Oppsummering og tiltak Selve laftekassen ser ut til \u00e5 v\u00e6re i god stand, noe som ogs\u00e5 gjelder bevart t\u00f8mmermannspanel og grunnmur. Bislaget b\u00f8r rives og bygges p\u00e5 nytt. Teglsteinspipa m\u00e5 renoveres. Taket m\u00e5 renoveres - det er sannsynlig at eternittplatene inneholder asbest og retningslinjer for fjer- ning av asbestholdige plater m\u00e5 overholdes. Bjelkelaget i 1. etasje m\u00e5 unders\u00f8kes og eventuelt skiftes/forsterkes. Dersom kjellerinngangen sikres, er det mulig reperasjoner kan gj\u00f8res fra undersiden av gulvet, slik at man ikke trenger \u00e5 l\u00f8fte gulvet. En st\u00f8rre betongblokk st\u00e5r i dag foran kjellerinngangen. For tomta generelt b\u00f8r det ryddes opp i skrot som ligger rundt omkring, og s\u00e6rlig i tuftene etter uthus og fj\u00f8s. Det m\u00e5 ryddes skog rundt v\u00e5ningshuset. Flydelene b\u00f8r samles inn (og eventuelle andre gjenstander av kulturhistorisk interesse) og tas inn ved Nord-Troms museum for fremtidig bevaring. "
}