{
  "dokument_id": "862d23e3-6982-5259-9f7c-dacfa735226f",
  "doc_type": "case_attachment",
  "kommune": 4601,
  "tittel": "Fagnotat datert 17. oktober 2024 - Str\u00f8mgaten 4, Sabi Sushi - S\u00f8knad om ny alminnelig skjenkebevilling for alkoholholdig drikk gruppe 1-3 frem til 30.09.2028",
  "url": "https://bergen.kommune.no/politikere-utvalg/api/fil/bk360/11337208/Fagnotat-datert-17-oktober-2024-Stromgaten-4-Sabi-Sushi-Soknad-om-ny-alminnelig-skjenkebevilling-for-alkoholholdig-drikk-gruppe-1-3-frem-til-30-09-2028",
  "tekst": " Kontor for skjenkesaker Til Fagnotat N\u00e6ringsseksjonen (Arbeidssted) V\u00e5r referanse: 2024/56933-11 Saksbehandler: Bent Eirik Lund\u00f8 Fra Dato: 11. november 2024 Kontor for skjenkesaker Fagnotat datert 17. oktober 2024 - Str\u00f8mgaten 4, Sabi Sushi - S\u00f8knad om ny alminnelig skjenkebevilling for alkoholholdig drikk gruppe 1-3 frem til 30.09.2028 Kontor for skjenkesaker har mottatt s\u00f8knad om ny alminnelig skjenkebevilling for alkoholholdig drikk gruppe 1-3 ved Sabi Sushi, Str\u00f8mgaten 4.(Togstasjonen) Bevillingss\u00f8ker er Togstasjonen Sushi AS, org. nr. 928 722 821 Totalt oms\u00f8kt skjenkeareal er 212 m2. Stedet beskrives som et spisested. Anbefalt forslag fra Kontor for skjenkesaker A 1. S\u00f8knaden om ny alminnelig skjenkebevilling for alkoholholdig drikk gruppe 1-3 ved Sabi Sushi, Str\u00f8mgaten 4, innvilges. Bevillingshaver er Togstasjonen Sushi AS, org. nr. 928 722 821 2. Styrer for skjenkebevillingen er Eirik Sundal, f. 13.12.69 Stedfortreder for styrer er Christel Linde, f. 27.11.82 3. Bevillingen er gitt til et spisested. Det er et vilk\u00e5r at det er gratis og lett tilgjengelig vann i lokalet til kunder for selvbetjening. Unntak fra krav om selvbetjening er serveringssteder som har bordservering. Det er ikke tillatt med musikk eller underholdning ved bruk av elektrisk anlegg/h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene 4. Avdeling Areal Restaurant 145 m2 Utenfor restaurant,syd 26 m2 Utefor restaurant \u00d8st 41 m2 Totalt 212 m2 B Bevillingen gis for bevillingsperioden frem til 30.09.2028. C Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1 kopi av brukstillatelsen fra bygningsmyndighetene 2 kvittering fra Altinn p\u00e5 at oppstartskjema er innsendt til Mattilsynet 3 bevillingsgebyr m\u00e5 v\u00e6re betalt 4 kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I hht. bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378-20 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 19.06.2024 og i tr\u00e5d med kommunal praksis. S\u00d8KER: Skjenkestedets navn: Sabi Sushi S\u00f8knaden gjelder: Ny alminnelig skjenkebevilling for alkoholholdig drikk gruppe 1-3 Bevillingshaver: Togstasjonen Sushi AS, org. nr. 928 722 821 Type virksomhet: Spisested Styrer: Eirik Sundal, f. 13.12.69 Stedfortreder for styrer: Christel Linde, f. 27.11.82 Skjenkeareal: 212 m2 Politiets uttalelse: Ingen merknader Sosialtjenestens uttalelse: \u00abStr\u00f8mgaten 4 er et travelt trafikknutepunkt med mange fotgjengere, syklister og ventende p\u00e5 bybanestopp. EST vurderer at \u00e5 beslaglegge arealer til uteservering representerer en betydelig sikkerhetsrisiko og anbefaler at s\u00f8knad om uteservering avsl\u00e5s.\u00bb S\u00f8ker skriver bl.a. f\u00f8lgende om driftskonseptet: \u00abSabi Sushi er Norges st\u00f8rste sushi kjede med fokus p\u00e5 kvalitet. Lokalene er innredet i Sabi stil med m\u00f8rke vegger og innslag av bambus. Det er dekorert med Japansk stil. V\u00e5rt fokus er p\u00e5 mat, men vi har mange som \u00f8nsker ett glass vin eller \u00f8l til maten. Vi har ingen spesiell m\u00e5lgruppe.\u00bb Vurdering: I hht alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1 - 3 ikke kan tildeles i dette tilfellet. Foreliggende s\u00f8knad gjelder skjenkebevilling til et spisested. Oppgitt matomsetning er 95 % Retningslinjene inneholder f\u00f8lgende definisjon av spisested: \u00abMed \u00abspisesteder\u00bb menes steder hvor det serveres mat. Ved alle spisesteder skal det foreligge et fullverdig mattilbud frem til kl. 22.00. Spisesteder som har lukketid tidligere enn kl. 22.00 kan likevel innvilges skjenkebevilling.\u00bb Praksis i Bergen har v\u00e6rt at nye bevillinger til spisesteder har blitt tildelt skjenkebevilling dersom ikke spesielle forhold har gjort at s\u00f8knaden b\u00f8r avsl\u00e5s. Stedet har tidligere innehatt skjenkebevilling p\u00e5 samme omr\u00e5de som er oms\u00f8kt. I forhold til sosialtjenesten sin uttalelse er det viktig \u00e5 presisere at det som er nevnt som uteareal ikke er utenfor Togstasjonen, men utenfor selve restauranten. Arealet var inkludert i innvilget skjenkearealet til forrige driver. Kontor for skjenkesaker kan ikke se at det foreligger noe som skulle tilsi at skjenkebevilling ikke kan innvilges som oms\u00f8kt. P\u00e5 bakgrunn av dette anbefaler Kontor for skjenkesaker at s\u00f8knaden ny alminnelig skjenkebevilling for alkoholholdig drikk gruppe 1-3 ved Sabi Sushi, Str\u00f8mgaten 4, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Skjenkebevillingen gjelder for det driftskonsept som er oppgitt i s\u00f8knaden og som er godkjent. Med hilsen Kontor for skjenkesaker Terje Gjertsen Bent Eirik Lund\u00f8 leder nestleder Dokumentet er godkjent elektronisk. "
}