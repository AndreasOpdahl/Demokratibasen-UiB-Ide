{
  "dokument_id": "b423f881-52a4-554e-9c85-b3855923fe5c",
  "doc_type": "case_presentation",
  "kommune": 4601,
  "tittel": "Tiltaksliste for naturstrategien",
  "url": "https://bergen.kommune.no/politikere-utvalg/api/fil/bk360/10208298/Framstilling-Tiltaksliste-for-naturstrategien",
  "tekst": " Kommunalt r\u00e5d for personer med funksjonsnedsettelse/Eldrer\u00e5det/Ungdomsr\u00e5det Saksframstilling V\u00e5r referanse: 2023/283884-53 Saksbehandler: Ragnhild Hvoslef Kr\u00fcger Tiltaksliste for naturstrategien Hva saken gjelder: Naturstrategi for Bergen ble vedtatt i bystyret 29. mars 2023. Den kan leses her Bergen kommune - Naturstrategi Naturstrategien er oppsummert i fire hovedstrategier: 1. Arealn\u00f8ytralitet \u2013 i Bergen sikrer vi naturen plass og tilbakef\u00f8rer natur. Arealn\u00f8ytralitet inneb\u00e6rer at de bl\u00e5 og gr\u00f8nne arealene i kommunen ikke skal reduseres over tid. 2. Milj\u00f8 og klimatilpassing \u2013 i Bergen har vi ren natur som er forberedt p\u00e5 et klima i endring. 3. Bruk og opplevelser \u2013 I Bergen deler vi p\u00e5 plassen og tilrettelegger p\u00e5 naturen premisser. 4. Kommunikasjon og kunnskap \u2013 I Bergen har vi kunnskap om naturen og tar vare p\u00e5 den Bymilj\u00f8etaten arbeider n\u00e5 med en tiltaksliste for naturstrategien og \u00f8nsker \u00e5 komme i r\u00e5dene for \u00e5 diskutere de tiltakene r\u00e5dene mener b\u00f8r v\u00e6re med. Som forberedelse har de bedt om at man forbereder seg p\u00e5 f\u00f8lgende sp\u00f8rsm\u00e5l: \u2022 Hvilke behov og \u00f8nsker har dere for rekreasjonsmuligheter i Bergen? \u2022 Hvilke utfordringer er det knyttet til bruken av de rekreasjonsmulighetene som finnes? Forslag til vedtak: Det skrives et svar basert p\u00e5 samtalen i r\u00e5det Dato: 10. april 2024 Ragnhild Hvoslef Kr\u00fcger - seniorr\u00e5dgiver 1 Dokumentet er godkjent elektronisk. Vedlegg: Skriv med informasjon og sp\u00f8rsm\u00e5l 2 Tidligere behandling av naturstrategien. Ungdomsr\u00e5det behandlet h\u00f8ring av naturstrategien i m\u00f8te 23. august 2022 og sendte f\u00f8lgende innspill: Kommentarer til satsingsomr\u00e5de 1: \u2022 Det aller viktigste er, at vi slutter \u00e5 nedbygge natur og tenker at det er erstatning \u00e5 \u201cbygge\u201d ny natur (eks med hensyn til karbonlagring) \u2022 Det burde settes opp et regelverk av kommunen (evt. staten) som hindrer det tidligere punktet \u00e5 bli brutt. Man b\u00f8r verne naturomr\u00e5der i st\u00f8rre grad og heller ta i bruk allerede bebygde omr\u00e5der. \u2022 Bergen kommune b\u00f8r f\u00e5 laget et oversiktlig naturbudsjett som skal tas i bruk f\u00f8r alle nye byggeprosjekter. Kommentar til satsingsomr\u00e5de 2: \u2022 Ungdomsr\u00e5det er positiv til forslag om flerbruk av kommunale bygg. Ungdomsr\u00e5det har som satsningsomr\u00e5de \u00e5 utvide ideen om \u00ab\u00e5pen skole\u00bb p\u00e5 alle skoler i byen v\u00e5r. Dette etter eksempel fra Rothaugen skole, hvor det tilbys leksehjelp, filmkveld, bruk av gymsal, mat/matlaging, \u00e5pent bibliotek og v\u00e6rsted for ungdom p\u00e5 ettermiddag og kveldstid. Kommentar til satsingsomr\u00e5de 5: \u2022 Finn nye m\u00e5ter \u00e5 n\u00e5 unge p\u00e5, i forhold til hvilke utearealer og annet som finnes i sentrum og utenfor. Se eksempelvis til skyss sin nyeste kampanje. KRPF behandlet h\u00f8ring av naturstrategien i m\u00f8te 27. september 2022 og sendte f\u00f8lgende innspill Naturstrategi for Bergen er generelt veldig bra, med et godt fokus p\u00e5 universell utforming. 1. Ved beplantning og dyrehold m\u00e5 ogs\u00e5 allergikere ivaretas. F.eks. st\u00e5r det p\u00e5 side 13 \u00ab.....gj\u00f8re byen til en minst like god plass \u00e5 v\u00e6re ogs\u00e5 i fremtiden, b\u00e5de for mennesker og dyr\u00bb. Dette er KRPF enig i, men mener kommunen da m\u00e5 v\u00e6re enda flinkere til \u00e5 informere om bl.a. hundeparker og omr\u00e5der hvor hundene kan f\u00e5 l\u00f8pe fritt samtidig som de informerer og opplyser enda bedre om b\u00e5ndtvangen i de omr\u00e5dene denne gjelder. KRPF h\u00e5per ogs\u00e5 at Bergen kommune vurderer \u00e5 sette inn ressurser for \u00e5 gi overtredelsesgebyr til personer som ikke overholder b\u00e5ndtvangen slik at det kan bli tryggere for allergikere \u00e5 ferdes i naturomr\u00e5der hvor det er b\u00e5ndtvang. I dag er det flere allergikere som ikke g\u00e5r i de ulike parkene (bl.a Nyg\u00e5rdsparken), eller de sentrumsn\u00e6re turstiene (f.eks. Fjellveien) av frykt for at l\u00f8se hunder skal hoppe opp p\u00e5 dem. Dette er personer som sjeldent/aldri f\u00e5r oppleve naturen i dag. 2. Det m\u00e5 legges til rette for HC-parkering med ubegrenset tid i n\u00e6rheten av offentlige gr\u00f8ntarealer, turomr\u00e5der og byrom i kommunen slik at det blir reelt tilgjengelig for personer med funksjonsnedsettelse. 3. KRPF har med interesse lest rapporten om universell utforming p\u00e5 gang- og turveinettverket i Bergen kommune som er et godt utgangspunkt for det videre arbeidet. R\u00e5det vil ogs\u00e5 vise til NHFs hefte \u00abStier \u00e5 stole p\u00e5\u00bb som ogs\u00e5 kan v\u00e6re en inspirasjon til videre arbeid 3 5. Det er et godt fokus p\u00e5 kommunikasjon i strategien. Vil man vurdere \u00e5 utvikle en app, som for eksempel kan hjelpe til med \u00e5 finne stier i n\u00e6rheten av der man befinner seg og ogs\u00e5 gi informasjon om universell utforming av n\u00e6rmilj\u00f8et. Eldrer\u00e5det behandlet h\u00f8ringen av naturstrategien i m\u00f8te 28. september 2022 og sendte f\u00f8lgende innspill: Mulighet til \u00e5 v\u00e6re aktiv i og p\u00e5 vannet b\u00f8r ogs\u00e5 v\u00e6re en del av strategien. Det burde finnes omr\u00e5der der man kunne sette en mindre b\u00e5t/kano p\u00e5 vannet uten \u00e5 m\u00e5tte v\u00e6re medlem av en b\u00e5tforening og ha tilgang til privat kai. Det er viktig at det er mulig \u00e5 parkere n\u00e6r friluftsomr\u00e5dene. Til mange steder er det lite kollektivtilbud. Eldrer\u00e5det viser til nasjonale og globale utfordringar n\u00e5r det gjeld matproduksjon, og er overraska over at dette perspektivet er utelate i naturstrategien. 4 "
}