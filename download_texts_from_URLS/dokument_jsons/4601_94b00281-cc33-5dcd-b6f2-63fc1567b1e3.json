{
  "dokument_id": "94b00281-cc33-5dcd-b6f2-63fc1567b1e3",
  "doc_type": "case_attachment",
  "kommune": 4601,
  "tittel": "\u00d8kte bevilgninger til kommunesektoren i fm. nysaldering av 2024-budsjettet og tilleggsproposisjon til regjeringens statsbudsjettforslag for 2025",
  "url": "https://bergen.kommune.no/politikere-utvalg/api/fil/bk360/11439408/Okte-bevilgninger-til-kommunesektoren-i-fm-nysaldering-av-2024-budsjettet-og-tilleggsproposisjon-til-regjeringens-statsbudsjettforslag-for-2025",
  "tekst": " BYR\u00c5DSAVDELING FOR FINANS \u00d8konomi konsern Bystyrets kontor V\u00e5r referanse: 2024/64164-19 Postboks 7700 Saksbehandler: Gunhild Gram Giskemo 5020 BERGEN Dato: 12. november 2024 Deres ref.: \u00d8kte bevilgninger til kommunesektoren i fm. nysaldering av 2024- budsjettet og tilleggsproposisjon til regjeringens statsbudsjettforslag for 2025 Fredag 1. november la regjeringen frem en tilleggsproposisjon til statsbudsjettforslaget (heretter omtalt som \u00abstatsbudsjettet\u00bb), hvor det foresl\u00e5s en \u00f8kt bevilgning p\u00e5 5 mrd., hvorav 4,3 mrd. til prim\u00e6rkommunene i 2025. Samtidig viser regjeringen til at den samme bevilgnings\u00f8kningen vil foresl\u00e5s for innev\u00e6rende \u00e5r i forbindelse med nysalderingen av 2024-budsjettet. Effekter for 2024 Isolert sett gir regjeringens foresl\u00e5tte tilleggsbevilgning \u00f8kte inntekter for Bergen p\u00e5 anslagsvis 226 mill. b\u00e5de i \u00e5r og kommende \u00e5r. Imidlertid begrunner regjeringen forslaget med blant annet at anslaget for skatteinntekter innev\u00e6rende \u00e5r var for h\u00f8yt i statsbudsjettet. Det fremg\u00e5r av Prop. 1 S Tillegg 1 (2024-2025) at oppdaterte beregninger tilsier en skattesvikt p\u00e5 5-7 mrd. i 2024, dvs. 2,5-4,5 mrd. utover skattesvikten p\u00e5 2,5 mrd. som ble ansl\u00e5tt i statsbudsjettet for 2025. I Tertialrapport 2-2024 er skattesvikten p\u00e5 2,5 mrd. i \u00e5r hensyntatt i tr\u00e5d med anslaget i statsbudsjettet. Der er frie inntekter i 2024 f\u00f8lgelig foresl\u00e5tt nedjustert med 110 mill. For Bergen utgj\u00f8r den ansl\u00e5tte skattesvikten p\u00e5 ytterligere 2,5-4,5 mrd. i 2024 mellom 125 mill. og 225 mill. i reduserte inntekter, dersom en legger til grunn at Bergens andel er 5% av totaltallet for kommunene. Dette kommer i s\u00e5 fall i tillegg til nedjusteringen av frie inntekter p\u00e5 110 mill. i fm. Tertialrapport 2-2024. Skatteinngangen s\u00e5 langt i \u00e5r, herunder ferske tall for oktober, underst\u00f8tter regjeringens oppdaterte anslag for 2024. I fm. Tertialrapport 2-2024 viser byr\u00e5det til en oppdatert prognose fra KS som ville gitt en inntektssvikt p\u00e5 300-350 mill. for Bergen i \u00e5r. N\u00e5r en likevel valgte \u00e5 holde p\u00e5 regjeringens anslag i statsbudsjettet og foreslo \u00e5 justere ned inntektene med 110 mill., var dette begrunnet med signaler fra KDD om \u00f8kte bevilgninger til kommunesektoren ifm. nysalderingen. \u00d8kningen i rammetilskuddet som regjeringen n\u00e5 foresl\u00e5r, sammen med ansl\u00e5tt skattesvikt i \u00e5r, beregnes \u00e5 gi en merinntekt p\u00e5 om lag 25 mill. netto innev\u00e6rende \u00e5r sammenlignet med Tertialrapport 2-2024. Det er knyttet usikkerhet til anslaget. Utviklingen i skatteinngangen resten av \u00e5ret vil kunne avvike fra dette. Det vises til Tertialrapport 2, hvor det ansl\u00e5s et negativt netto driftsresultat p\u00e5 vel 640 mill. Samtidig fremg\u00e5r det at byr\u00e5dsavdelingenes prognoser for merforbruket i tjenestene tilsier et negativt netto driftsresultat i 2024 p\u00e5 om lag 930 mill. En ev. inntekts\u00f8kning i \u00e5r p\u00e5 25 mill. kommer godt med, men vil ikke forandre p\u00e5 det overordnede bildet. Postadresse: Telefon: 55566422 Postboks 7700, 5020 BERGEN E-post: Budsjett@bergen.kommune.no Kontoradresse: Internett: www.bergen.kommune.no R\u00e5dhusgaten 10 Effekter for H\u00d8P 2025-2028 I byr\u00e5dets Innstilling 1 til H\u00d8P 2025-2028 baseres anslaget for inntekter fra skatt og rammetilskudd p\u00e5 regjeringens anslag i statsbudsjettet. Dette anslaget legges inn i en prognosemodell som KS utarbeider, hvor den enkelte kommunes andel beregnes n\u00e6rmere ut fra detaljert informasjon p\u00e5 kommuneniv\u00e5. Etter at regjeringen la frem tilleggsproposisjonen fredag 1. november, har KS oppdatert prognosemodellen, og det er gjort en ny beregning av Bergen kommunes inntekter i 2025, hvor de 5 mrd. i foresl\u00e5tt tilleggsbevilgning til kommunesektoren er hensyntatt. Beregningen viser en \u00f8kt \u00e5rlig inntekt for Bergen p\u00e5 226 mill. Den foresl\u00e5tte veksten i frie inntekter b\u00e5de i statsbudsjettet og n\u00e5 i tilleggsproposisjonen tar utgangspunkt i ansl\u00e5tt inntektsniv\u00e5 i 2024 i fm. RNB 2024. Et grunnleggende sp\u00f8rsm\u00e5l er da hvorvidt skattesvikten i \u00e5r som regjeringen n\u00e5 ansl\u00e5r p\u00e5 5-7 mrd. vil videref\u00f8res ogs\u00e5 etter 2024, og i s\u00e5 fall om dette er hensyntatt i anslaget for frie inntekter i 2025. Hvis en forventer at skattesvikten vedvarer, og det ikke er hensyntatt i prognosemodellen til KS, ville det v\u00e6rt rimelig \u00e5 forvente at bevilgnings\u00f8kningen p\u00e5 4,3 mrd. ville blitt motsvart av en redusert skatteinntekt ogs\u00e5 i 2025. I s\u00e5 fall ville det ikke v\u00e6rt grunnlag for \u00e5 justere opp inntektsanslaget i neste \u00f8konomiplanperiode som f\u00f8lge av bevilgnings\u00f8kningen. Byr\u00e5dsavdeling for finans har v\u00e6rt i dialog med KS om ovennevnte, og det korte svaret fra KS er at skattesvikten vi ser i \u00e5r, i hovedsak ikke forventes \u00e5 bli videref\u00f8rt inn i 2025, siden den langt p\u00e5 vei stammer fra 2023. Skatteinngangen best\u00e5r av b\u00e5de l\u00f8pende innbetalinger og avregninger for fjor\u00e5ret, niv\u00e5 p\u00e5 restskatter/tilleggsforskudd og 6. termin forskuddstrekk fra innev\u00e6rende \u00e5r. KS ansl\u00e5r at en vesentlig del av \u00e5rets skattesvikt skyldes at avregningsoppgj\u00f8rene for inntekts\u00e5ret 2023 er svakere enn tilsvarende avregningsoppgj\u00f8r i fjor. Dette handler blant annet om effekten av skattetilpasninger som f\u00f8lge av endret utbytte- og eierbeskatning. If\u00f8lge KS er det ikke grunn til \u00e5 anta samme effekt fra 2024 til 2025. For \u00f8vrig viser KS til at skatteanslaget for kommende \u00e5r bestemmes ut fra at skatteinntektene skal utgj\u00f8re 40% av samlede inntekter. N\u00e5r niv\u00e5et er lagt, beregnes det hvilken kommunal skatt\u00f8re som er n\u00f8dvendig om dette skatteanslaget skal n\u00e5s. I disse beregningene legges det bl.a. inn forutsetninger om forventet l\u00f8nnsvekst, sysselsettingsvekst mm. Regjeringen har foresl\u00e5tt at den kommunale skatte\u00f8ren \u00f8kes med 1,8 prosentpoeng fra 2024 til 2025, som er en relativt sterk \u00f8kning til 12,75%. Det er uklart i hvilken grad denne \u00f8kningen hensyntar en ev. fortsatt svak utvikling i l\u00f8pende innbetaling av forskuddstrekk og forskuddsskatt, samt andre forhold som vil p\u00e5virke skatteinngangen til den enkelte kommune neste \u00e5r, herunder revidert inntektssystem. KS viser ellers til at den foresl\u00e5tte tilleggsbevilgningen fra regjeringen fra 2025 ikke er begrunnet med en skattesvikt fra 2024 som videref\u00f8res inn i 2025. I tilleggsproposisjonen begrunner regjeringen forslaget med en sterk utgiftsvekst i kommunesektoren, og at den foresl\u00e5tte bevilgnings\u00f8kningen vil avhjelpe denne situasjonen. Arbeidsministeren understreket ogs\u00e5 at kommunene vil oppleve strammere \u00f8konomiske rammer i 2025 enn det som er lagt til grunn i statsbudsjettet, selv etter tilleggsbevilgningen som n\u00e5 tildeles kommunene. Basert p\u00e5 ovennevnte legger byr\u00e5det opp til at anslaget for frie inntekter i 2025-2028 \u00f8kes med anslagsvis 226 mill. \u00e5rlig. Det understrekes imidlertid at skatteanslagene alltid medf\u00f8rer stor grad av usikkerhet, og at Finansdepartementet tidligere har overvurdert skatteinngangen, senest for innev\u00e6rende \u00e5r. I tillegg b\u00f8r anslagene for vekst i tjenestebehovet tillegges betydelig usikkerhet, i tr\u00e5d med regjeringens forventninger. Det vises ogs\u00e5 til at SSBs anslag for prisvekst er h\u00f8yere enn det som er lagt til grunn i statsbudsjettet. Det er dermed en risiko for at kostnadene i tjenestene vil v\u00e6re h\u00f8yere enn budsjettert i Innstilling 1, og h\u00f8yere enn det som er kompensert for gjennom deflatorjusteringen av frie inntekter. Side 2 av 3 I Innstilling 1 er det budsjettert med et negativt netto driftsresultat (NDR) p\u00e5 n\u00e6rmere en halv milliard i 2025. Tabellen under viser det budsjetterte driftsresultatet i Innstilling 1: 2025 2026 2027 2028 Netto driftsresultat i Innstilling 1 til H\u00d8P 2025-2028 478 368 286 305 En \u00f8kning av frie inntekter med 226 mill. \u00e5rlig vil redusere underskuddet, men kommunen vil fortsatt g\u00e5 med betydelige budsjettunderskudd alle \u00e5rene i \u00f8konomiplanen. I 2025 vil budsjettunderskuddet fortsatt v\u00e6re en kvart milliard, og en vil m\u00e5tte bruke store deler av disposisjonsfondet for \u00e5 saldere driften i hele \u00f8konomiplanperioden. Dette er ikke b\u00e6rekraftig, og i \u00e5rene fremover m\u00e5 kommunen s\u00f8rge for balanse mellom inntekter og utgifter. Det presiseres samtidig at de store usikkerhetsmomentene knyttet til utviklingen i skatteinntektene og utgiftsveksten i tjenestene neste \u00e5r \u2013 b\u00e5de i form av ytterligere aktivitetsvekst og h\u00f8yere pris- og l\u00f8nnsvekst \u2013 tilsier en risiko for at inntekts\u00f8kningen vil spises opp av \u00f8kte utgifter. Det m\u00e5 derfor tas sterke forbehold om at budsjettunderskuddet i 2025 kan bli (minst) like stort som ansl\u00e5tt i Innstilling 1. Byr\u00e5det tar sikte p\u00e5 \u00e5 legge frem en tilleggsinnstilling til H\u00d8P2025-2028 etter at budsjettforliket i Stortinget foreligger. Med hilsen Christine B. Meyer - byr\u00e5dsleder Jacob M\u00e6hle - finansbyr\u00e5d Side 3 av 3 "
}