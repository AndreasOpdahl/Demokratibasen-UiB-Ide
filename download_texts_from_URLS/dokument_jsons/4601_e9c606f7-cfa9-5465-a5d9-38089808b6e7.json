{
  "dokument_id": "e9c606f7-cfa9-5465-a5d9-38089808b6e7",
  "doc_type": "case_attachment",
  "kommune": 4601,
  "tittel": "Fagnotat 21.02.2024",
  "url": "https://bergen.kommune.no/politikere-utvalg/api/fil/bk360/10456643/Fagnotat-21-02-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/10249-5 (Arbeidssted) Saksbehandler: Yngve L\u00f8tvedt Dato: 21.02.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 159/53 Minde all\u00e9 35. Klage p\u00e5 rammetillatelse. Midlertidig disp. Hvem klager? Klager er tiltakshaver Frydenb\u00f8 eiendom AS representert ved Advokatfirma CMS Kluge ved brev datert 11.01.2024. Bruksendring av plan 3, til vernet bedrift. 300 m2 for kontorarbeidsplasser med tilh\u00f8rende fasiliteter og 700 m2 for verksted og produksjon. Etablering av 1 stk. HC-parkering og 1 stk. firmabil, internt i bygget. Totalt 1135 m2. Det er s\u00f8kt om dispensasjon fra reguleringsplan 61140000 \u00a7 2.1 Plankrav for Tiltaket delomr\u00e5det, S14. og fra \u00a7 3.1 Rekkef\u00f8lgekrav for tiltak etter pbl \u00a7 20-1 bokstav d: bruksendring. Det er videre s\u00f8kt om dispensasjon fra pbl \u00a7 29-4 og fra Veglova \u00a7 29, jf. \u00a7 30 med hensyn til avstand mot offentlig vei gnr. 159 bnr. 28. Tiltaket er ikke avhengig av dispensasjon fra pbl \u00a7 29-4 og Veglova \u00a7 29 og disse er ikke behandlet. Det er den 21.12.2023 gitt rammetillatelse til oms\u00f8kte tiltak. Det er gitt Vedtaket dispensasjon fra reg. plan \u00a7 2.1, plankrav jf. pbl \u00a7 19-2 og gitt midlertidig dispensasjon fra \u00a7 3.1 rekkef\u00f8lgekrav jf. pbl \u00a7 19-3 fram til 15.03.2024. Eiendommen omfattes av reg. plan ID 61140000, \u00c5rstad. del av gnr 159, 15 og 17 mfl., Mindemyren, i kraft 27.04.15 og er regulert til Sentrumsform\u00e5l. Eiendommen omfattes av reg. plan ID 64860000, \u00c5rstad. bybanen bergen sentrum - Fyllingsdalen, delstrekning 2 - Mindemyren, i kraft 21.06.17 og er Planstatus regulert til Bebyggelse og anlegg. Eiendommen omfattes av reg. plan ID 66070000, \u00c5rstad. fv 254 Minde all\u00e9 - Fabrikkgaten (eg 39), utvidelse av sykkelveg med fortau i kraft 22.04.2020 og er regulert til Torg. KPA2018 viser eiendommen som BY2 og den ligger innenfor hensynssonene H570_4 Historiske jernbanetras\u00e9er: 3,8 %, H390_2 Luftkvalitet \u2013 gul. Eiendommen er ber\u00f8rt av Eviny Termo AS sitt konsesjonsomr\u00e5de for fjernvarmeanlegg. Klagegrunner Det anf\u00f8res at vilk\u00e5rene for varig dispensasjon fra rekkef\u00f8lgekrav er oppfylt. Behov for ytterligere Det er ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Rammetillatelse datert 21.12.2023 opprettholdes. Klagen tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Dette dokumentet er godkjent elektronisk. Avdelingsleder Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og bekrefter at det ikke er mottatt noen merknader. Vilk\u00e5r og krav stilt i vedtak datert 11.09.2023 fra Arbeidstilsynet skal etterkommes, jf. pbl \u00a7 21-5. Saksnummer til Arbeidstilsynet: 2023/49783. Bergen Vann har gitt uttalelse datert 03.10.23 med saksnummer 2023/234229. Vilk\u00e5r og krav stilt i forh\u00e5ndsuttalelse skal etterkommes, jf. pbl \u00a7\u00a7 27-1 og 27-2. Byplanavdeling har gitt uttalelse datert 14.12.2023 der f\u00f8lgende punkter m\u00e5 bli funnet tilfredsstillende l\u00f8sninger p\u00e5, for at dispensasjonen ikke skal tilsidesette plankravet og p\u00e5g\u00e5ende reguleringsprosess: Kj\u00f8ring og varelevering, parkering, kj\u00f8rerampe og fasade. Bymilj\u00f8etaten har gitt uttalelse datert 12.12.2023 i forhold til offentlig kommunal veg. \u00abTiltaket vil generere h\u00f8yere trafikk enn det man \u00f8nsker i fremtiden og er i strid med dagens krav i KPA18 og ny regulering i Mindebyen. I ny reguleringsplan er det planlagt enveiskj\u00f8rt kommunal veg i s\u00f8rlig retning. I transformasjonsfasen mener vi det er uheldig \u00e5 legge opp til bruk som er h\u00f8yt i forhold til \u00f8nsket bruk. Vi ber om at det gj\u00f8res en vurdering i transformasjonsprosessen om omr\u00e5det og situasjonen rundt bygget egner seg for personer med nedsatt funksjonsevne. Ettersom det er mye varelevering og tungtrafikk i omr\u00e5de som har lite tilrettelagte trygge gangtilbud fra offentlig veg frem til eiendommen.\u00bb Statens vegvesen har gitt uttale datert 29.11.2023: \u00abTiltaket vil generere h\u00f8yere trafikk enn det man \u00f8nsker i fremtiden og er i strid med dagens krav i KPA18 og ny regulering i Mindebyen. I ny reguleringsplan er det planlagt enveiskj\u00f8rt kommunal veg i s\u00f8rlig retning. I transformasjonsfasen mener vi det er uheldig \u00e5 legge opp til bruk som er h\u00f8yt i forhold til \u00f8nsket bruk. Vi ber om at det gj\u00f8res en vurdering i transformasjonsprosessen om omr\u00e5det og situasjonen rundt bygget egner seg for personer med nedsatt funksjonsevne. Ettersom det er mye varelevering og tungtrafikk i omr\u00e5de som har lite tilrettelagte trygge gangtilbud fra offentlig veg frem til eiendommen.\u00bb S\u00f8knaden er sendt Statsforvalteren og Fylkeskommunen for uttalelse. Det er ikke mottatt svar. 2. Om klagen Klager anf\u00f8rer mangler ved dispensasjonsvurderingen, begrunnelsen og faktum. Klager anf\u00f8rer at vilk\u00e5rene for varig dispensasjon jf. \u00a7 19-2 er oppfylt. Klager viser til og refererer til dom i H\u00f8yesterett. Klager anf\u00f8rer at det ikke er p\u00e5vist noen relevant og n\u00e6r sammenheng mellom rekkef\u00f8lgekravet i OMP og denne konkrete, begrensede bruksendringen i et eksisterende godkjent bygg, som n\u00f8dvendiggj\u00f8r oppfyllelse av rekkef\u00f8lgekravet. Tvert imot vil bruksendringen f\u00f8re til en nedskalering av bruken som diskvalifiserer et rekkef\u00f8lgekrav som det foreliggende. Rekkef\u00f8lgekravet kan derfor ikke gj\u00f8res gjeldende i forhold til bruksendringen. Vilk\u00e5ret i pbl \u00a7 19-2 om at hensynene blir ikke vesentlig tilsidesatt anf\u00f8res oppfylt; Klager anf\u00f8rer at vurderingen av hensyn kommer feilt ut. Klager viser til sin forst\u00e5else av hensynet og viser til innledningen til omr\u00e5deplanen og til lovkommentar. Saksnummer KLAGE-2024/10249 Side 2 av 7 Klager anf\u00f8rer at bruksendringen omfattes av rekkef\u00f8lgebestemmelsen ved en streng tolkning av ordlyden i \u00a7 3.1, og at ordlyden er vid. Dette anf\u00f8res \u00e5 gi grunnlag for \u00e5 kunne gi dispensasjon. Klager viser at Bymilj\u00f8etaten uttalelse og vektlegging av denne og poengterer at det er Plan- og bygningsetaten som avgj\u00f8r saken. Klager anf\u00f8rer at hovedhensynet bak rekkef\u00f8lgekravet er den store transformasjonen av Minde. Bruksendring gjelder for ca. 1/20 av ett eksisterende bygg i et omr\u00e5de hvor det reguleres for en vesentlig utvidet bygningsmasse. I forhold til Signo Dokkens brukergruppe (d\u00f8ve, h\u00f8rselshemmede og d\u00f8vblinde personer) og trygg atkomst, anf\u00f8res det at lokasjonen er sv\u00e6rt tett p\u00e5 bybanestoppet p\u00e5 Mindemyren, 50 meter, og dermed har enkel tilkomst for denne brukergruppen. Bruksendringen f\u00f8rer i praksis til en vesentlig reduksjon i trafikken sammenlignet med godkjent situasjon, bilbutikk og bilverksted. Bruksendringen muliggj\u00f8r en reduksjon av parkeringsdekningen p\u00e5 eiendommen i tr\u00e5d med kommunens overordnede parkeringsstrategi, inntil endelig detaljregulering er p\u00e5 plass. Avtale gir kommunen rett til \u00e5 etablere en midlertidig gangforbindelse over tiltakshavers eiendom. Gangforbindelse er allerede opparbeidet fra bybanestoppet til ekspressykkelveien. Forbindelsen beskrives og det vises til bilde i klagen. Tiltakshaver har intensjoner om \u00e5 bedre sikkerheten. Det beskrives planlagte tiltak. Den oms\u00f8kte bruksendringen er, som tidligere nevnt i b\u00e5de dispensasjonss\u00f8knaden og her, helt n\u00f8dvendig i mellomfasen frem til endelig transformasjon av S14 som faktisk utl\u00f8ser et reelt behov for disse infrastrukturtiltakene, blir realisert. Klager anf\u00f8rer at avslaget kan anse \u00e5 v\u00e6re i strid med pbl \u00a7 1-1 om \u00e5 tilrettelegge for b\u00e6rekraftig utvikling og viser til \u00f8nsket om transformasjon av omr\u00e5det fra bilvirksomhet til mer sentrumspreget utforming. En dispensasjon vil muliggj\u00f8re at bebyggelsen p\u00e5 kort sikt kan benyttes til andre form\u00e5l som ligger tettere p\u00e5 form\u00e5lene i omr\u00e5deplanen. Det er imidlertid andre leietakere i bygget enn de som har flyttet, og noen transformasjon av hele bygningsmassen er derfor ikke aktuelt p\u00e5 n\u00e5v\u00e6rende tidspunkt. Alternativet er ny bilrelatert virksomhet eller at lokalene st\u00e5r tomme. Vilk\u00e5ret i pbl \u00a7 19-2 om at fordelene er \u00abklart st\u00f8rre\u00bb enn ulempene anf\u00f8res oppfylt. Klager anf\u00f8rer at fordeler ikke er vurdert. Begrunnelsen er mangelfull i forhold til kravene i fvl \u00a7 25. Kun Bymilj\u00f8etatens uttalelse er vektlagt, men at dette i seg selv ikke en ulempe. Det anf\u00f8res flere fordeler. Ny og mer hensiktsmessig bruk av bygningsmasse gir bedre trafikksikkerhet. Detaljregulering for S14 tar tid. En dispensasjon sikrer og tilrettelegger for fortsatt bruk av bygningsmassen i tr\u00e5d med omr\u00e5dereguleringen i mellomfasen frem til ferdig detaljregulering og transformasjon av Mindemyren blir mulig i tr\u00e5d med pbl \u00a7 1-1. Tiltaket medf\u00f8rer redusert parkering. Tiltaket har et viktig samfunnsoppdrag. Oms\u00f8kte bruksendring hindrer heller ikke realiseringen av \u00f8nsket transformasjon med felles infrastruktur, eller gjennomf\u00f8ringen av verken omr\u00e5dereguleringen eller p\u00e5g\u00e5ende detaljregulering i felt S14. Det er ogs\u00e5 uklart hva kommunen mener med at \u00abdet er uheldig \u00e5 legge opp til bruk som er h\u00f8yt i forhold til \u00f8nsket bruk\u00bb jf. Rammetillatelsen s. 13, sett i sammenheng med at (i) eksisterende lovlig bruk er bilbutikk og bilverksted, og at (ii) oms\u00f8kte bruksendring er i tr\u00e5d med fremtidig \u00f8nsket bruk og medf\u00f8rer en dokumentert reduksjon i antall bilparkeringsplasser p\u00e5 eiendommen, jf. ovenfor. Saksnummer KLAGE-2024/10249 Side 3 av 7 Klager kommenterer videre Byplan sin uttalelse. Det blir der foresl\u00e5tt tiltak i samsvar med en plan som ikke er vedtatt. Klager anf\u00f8rer at et eventuelt vilk\u00e5r om fjerning/rivning av rampen, ville v\u00e6rt klart i strid med vilk\u00e5rsl\u00e6ren og ulovlig. Klager anf\u00f8rer forslaget til planbestemmelser \u00a7 6.2.8 (rekkef\u00f8lgebestemmelse til felt KBA4) er foresl\u00e5tt inntatt en begrensning i n\u00e5r rekkef\u00f8lgebestemmelsene utl\u00f8ses. Herunder er mindre tiltak som bl.a. \u00abbruksendringer som ber\u00f8rer opp til 25% av bygningsmassen\u00bb, unntatt rekkef\u00f8lgebestemmelsene s\u00e5 lenge det gjennomf\u00f8res tiltak \u00absom er n\u00f8dvendig for \u00e5 sikre trafikksikker situasjon\u00bb. Oms\u00f8kte bruksendring ville derfor ikke utl\u00f8st den aktuelle rekkef\u00f8lgebestemmelsen, og trafikksikker situasjon er videre sikret gjennom den ovennevnte avtalen med Bymilj\u00f8etaten. Det vises til klagen i sin helhet. 3. Vurdering av klagen 3.1 Dispensasjon fra rekkef\u00f8lgekrav i reguleringsplanens \u00a7 3.1. Tiltaket vurderes \u00e5 komme i strid med reguleringsplanens \u00a7 3.1 der det f\u00f8lger at; \u00abInfrastruktur som m\u00e5 v\u00e6re sikret opparbeidet f\u00f8r det kan gis igangsettingstillatelse for tiltak. Areal regulert til f\u00f8lgende form\u00e5l inng\u00e5r i felles infrastruktur og m\u00e5 v\u00e6re sikret opparbeidet f\u00f8r det kan gis igangsettingstillatelse for tiltak etter plan- og bygningslovens \u00a7 20 \u2013 1, 1.ledd, a, b, d og j: Veg (2010) Kj\u00f8reveg (2011) Fortau (2012) Torg (2013) Gatetun (2014) Gang -/ sykkelveg (2015) Gangveg/gangareal/g\u00e5gate (2016) Sykkelveg/-felt (2017) Annen veggrunn -tekniske anlegg (2018) Annen veggrunn -Gr\u00f8ntareal (2019) Holdeplass/Plattform (2025) Kollektivnett (2060) Kollektivholdeplass (2073) Friomr\u00e5de (3040) Park (3050) Naturomr\u00e5de i sj\u00f8 og vassdrag (6610) (NS2-NS13 kanal) Gangbro (bestemmelsesomr\u00e5de 8.2.5 og 8.2.8) Kombinerte form\u00e5l for samferdsel eller tekniske infrastrukturtras\u00e9er (2800)\u00bb Reguleringsplanen 61140000, \u00a7 3.2; \u00abRekkef\u00f8lgekrav der tiltaket alternativt skal v\u00e6re \"sikret opparbeidet\", anses oppfylt dersom tiltakshaver/grunneier har inng\u00e5tt utbyggingsavtale med Bergen kommune, jfr. plan- og bygningslovens kap. 17, og i tillegg har inng\u00e5tt forpliktende avtale med Statens vegvesen og/eller Hordaland fylkeskommune der slik avtale er aktuell.\u00bb S\u00f8knaden om bruksendring fra bilverksted til kontor og produksjonslokaler ligger innenfor reguleringsplanens delfelt, S14. Tiltaket omfattes av pbl \u00a7 20-1, 1.ledd bokstav d) varig eller tidsbestemt bruksendring, vesentlig utvidelse eller vesentlig endring av tidligere drift av tiltak som nevnt under bokstav a. Av planbestemmelsen f\u00f8lger det at infrastruktur m\u00e5 v\u00e6re sikret opparbeidet f\u00f8r det kan gis igangsettingstillatelse for tiltak. Tiltaket er direkte knyttet til infrastruktur omfattet av omr\u00e5dereguleringsplanen. Det f\u00f8lger at vilk\u00e5ret i \u00a7 3.1 kan oppfylles ved at det inng\u00e5s utbyggingsavtale jf. \u00a7 3.2. Klager har s\u00e5ledes en mulighet til \u00e5 oppfylle vilk\u00e5ret raskt. Det framg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; Saksnummer KLAGE-2024/10249 Side 4 av 7 \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Hensynet bak form\u00e5let med rekkef\u00f8lgebestemmelser i reguleringsplanen er \u00e5 sikre at planen f\u00e5r de kvaliteter som er n\u00f8dvendig, for eksempel ved \u00e5 stille krav til at veier, gangveier, trygge fortau, friomr\u00e5der, lekeplasser mv. skal v\u00e6re opparbeidet f\u00f8r utbygging igangsettes eller bygninger tas i bruk. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Klager anf\u00f8rer at vilk\u00e5rene for \u00e5 gi varig dispensasjon fra rekkef\u00f8lgekravet i \u00a7 3.1 er oppfylt. Klager anf\u00f8rer at hensynet bak bestemmelsen ikke blir vesentlig tilsidesatt. Det f\u00f8lger av vedtakets begrunnelse at; \u00abI denne konkrete saken er form\u00e5let med planen \u00e5 sikre felles infrastruktur med h\u00f8y kvalitet. Bruksendringen gir to nye parkeringsplasser og bidrar til \u00f8kt trafikk i form av varetransport til og fra varemottaket p\u00e5 gateplan. Det vises til at det i sak BYGG-2023/10185 ble stilt krav om dokumentasjon til s\u00f8knad om igangsettingstillatelse jf. reguleringsplanens \u00a7 3.1: innfrielse av rekkef\u00f8lgekrav skal avklares (med Bymilj\u00f8etaten). Bymilj\u00f8etatens innstilling i denne byggesaken, som omfattet mindre bygningsmessige endringer, var at tiltakene ikke ville utl\u00f8se rekkef\u00f8lgekravet, ref. dok. BYGG-2023/10185-40 Q1_Avklaring \u00a73-1 rekkef\u00f8lgekrav. Det ble p\u00e5 dette grunnlaget ogs\u00e5 gitt tillatelse til igangsetting. Bymilj\u00f8etaten var i sin f\u00f8rste avklaring tydelige p\u00e5 at bruksendring jf. pbl. \u00a7 20- 1 bokstav d, ville utl\u00f8se rekkef\u00f8lgekravet. Bymilj\u00f8etatens avdeling for transformasjon har ogs\u00e5 uttalt seg om oms\u00f8kt bruksendring i e- post datert 20.12.2023: Vi meiner at rekkef\u00f8lgekravet i \u00a7 3.1 i omr\u00e5dereguleringa for Mindemyren sl\u00e5r inn for s\u00f8knad om eit tiltak som dette. Rekkjef\u00f8lgjekravet kan bli innfridd gjennom utbyggingsavtale, jf. \u00a7 3.2 i planf\u00f8resegnene. Vi er opne for at tidspunktet for n\u00e5r rekkjef\u00f8lgjekravet i denne saka skal bli innfridd kan bli noko utsett i tid, s\u00e5 lenge PBE i sitt eventuelle l\u00f8yve set vilk\u00e5r som pliktar tiltakshavar og legg til rette for at kravet faktisk vert innfridd. Vareproduksjonen som f\u00f8lger av bruksendringen, vil i praksis bidra til \u00f8kt bruk og belastning av omr\u00e5dets veier og infrastruktur. En innvilgelse av dispensasjon fra rekkef\u00f8lgekravet vil derfor g\u00e5 p\u00e5 bekostning av hensynet bak bestemmelsen, i form av felles opparbeidelse for n\u00f8dvendige kvaliteter som veier, gangveier og trygge fortau. Dette er kvaliteter som ogs\u00e5 er av stor betydning for Signo Dokkens brukergruppe, - arbeidspraktikanter med nedsatt syn- og h\u00f8rsel. Tiltaket vurderes til \u00e5 vesentlig tilsidesette de hensyn bestemmelsene skal ivareta.\u00bb N\u00e5r det gjelder selve temaet, \u00f8kt trafikk s\u00e5 viser klager til at fagetaten st\u00f8tter seg til fagmyndighet Bymilj\u00f8etaten som har uttalt at \u00abvil i praksis bidra til \u00f8kt bruk og belastning av omr\u00e5dets veier og infrastruktur\u00bb. Klager anf\u00f8rer at dette representerer feil faktum og er uenig. Fagetaten b\u00f8r st\u00f8tte seg til vurderingen som myndighet med fagkunnskap om trafikale forhold har gjort. Vi kan ikke se at klagers anf\u00f8rsler kan ha s\u00e6rlig tyngde. Saksnummer KLAGE-2024/10249 Side 5 av 7 Det er i avslagsvedtakets vurdering langt til grunn at \u00abI denne konkrete saken er form\u00e5let med planen \u00e5 sikre felles infrastruktur med h\u00f8y kvalitet.\u00bb Vi bemerker at vi ikke kan se at klagers anf\u00f8rsler i forhold til hva som er hensynet bak bestemmelsen og det vedtaket legger til grunn er motstridende. Vi viser til at vedtaket vurdering er poengtert i forhold til plankravets form\u00e5l og s\u00e6rlig med sikte p\u00e5 infrastruktur for planomr\u00e5det. Klager anf\u00f8rer at ordlyd i \u00a7 3.1 er sv\u00e6rt vid og gir st\u00f8rre rom for \u00e5 dispensere i forhold til tiltak som ikke utl\u00f8ser behov for infrastrukturtiltak. Tiltaket medf\u00f8rer endret bruk av en avgrenset del av bygningsmassen (1/20 del), som ikke i seg selv vil v\u00e6re av stor betydning for verken trafikken til og fra, eller n\u00f8dvendig varetransport og vareutlevering. Klager mener det er \u00e5penbart ikke en slik situasjon rekkef\u00f8lgekravet er innrettet mot til tross for sin ordlyd. Vi viser at infrastruktur i omr\u00e5de ikke er sikret opparbeidet. Vi viser til at klager selv har vist til tiltak som omfatter infrastruktur som skal legge til rette for bruksendringen. Vi viser til de momentene klager anf\u00f8rer i forhold til infrastruktur. Vi vektlegger at det er viktig \u00e5 sikre at infrastruktur kommer p\u00e5 plass. Arealets omfang i forhold til hele bygningsmassen kan ikke v\u00e6re avgj\u00f8rende i denne sammenheng. Vi viser videre til at arealet som er s\u00f8kt bruksendret er stort i kvadratmeter. (300 m2 og 700 m2). Vi legger videre til grunn at tiltak i seg selv og i forhold til plan omr\u00e5det ellers (ogs\u00e5 p\u00e5g\u00e5ende reguleringsplan for delomr\u00e5de i S14) har behov for infrastrukturtiltak som oms\u00f8kte tiltak skal knyttes til. Vi fastholder at det er en relevant og n\u00e6r sammenheng mellom tiltaket og utbyggings-prosjektet at det er hjemmel for \u00e5 forutsette at rekkef\u00f8lgebestemmelsen m\u00e5 bli oppfylt. Klager kan selv velge dette, men vil da ikke kunne gjennomf\u00f8re tiltaket. Vi fastholder at hensynene bak rekkef\u00f8lgebestemmelsen blir \u00abvesentlig tilsidesatt\u00bb av oms\u00f8kte dispensasjon. Klager anf\u00f8rer videre at fordelene klart st\u00f8rre enn ulempen. Vi p\u00e5peker at dette vilk\u00e5ret forutsetter at det vurderes at hensynet bak bestemmelsen ikke blir vesentlig tilsidesatt. Klager anf\u00f8rer at vedtaket ikke har vurdert fordelene ved en dispensasjon for oms\u00f8kte bruksendring i rammetillatelsen. Det er utelukkende vektlagt at Bymilj\u00f8etaten er negative til en dispensasjon, og at tiltaket vil medf\u00f8re h\u00f8yere trafikk. Det f\u00f8lger av vedtakets vurdering av fordeler og ulemper at; \u00abFordelene ved \u00e5 dispensere fra reguleringsplanen \u00a7 2.1.1 med hensyn til krav om detaljreguleringplan, vurderes av s\u00f8ker til at bygningsmassen kan benyttes i tr\u00e5d med tiltakshavers \u00f8nske under transformasjonsperioden. Videre argumenteres det med at bruksendringen vil skape kortreiste arbeidsplasser i lys av lokalenes n\u00e6rhet til Bybanen. Ny bruk bidrar ikke til st\u00f8rre inngrep eller endringer i bygningsmassen, og er enkelt reversible. Ulempene vil v\u00e6re at det etableres ny bruk med tilh\u00f8rende endringer innenfor delfelt S14 uten at det foreligger en vedtatt detaljregulering, og at bilparkeringsplasser og varetransport, tilkommer. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene.\u00bb Vi kan ikke se at klagers anf\u00f8rsel medf\u00f8rer noen grad av riktighet og forvaltningslovens krav til begrunnelse i \u00a7 25 er oppfylt. Begrunnelsen tiltres i klageomgang. Saksnummer KLAGE-2024/10249 Side 6 av 7 Klager anf\u00f8rer og utdyper i klageomgang flere fordeler. Vi kan ikke se at det forhold at en dispensasjon muliggj\u00f8r ny og mer hensiktsmessig disponering av bygningsmassen er s\u00e6rlig relevant fordi problemstillingen er knyttet opp mot gjennomf\u00f8ringsdelen, at infrastruktur kommer p\u00e5 plass. Den aktuelle eiendommen er en del av p\u00e5g\u00e5ende detaljregulering av delfelt S14 Mindemyren (plansak PLAN-2022/20545). Bildet til h\u00f8yre viser omr\u00e5det. Planforslaget foresl\u00e5r transformasjon av \u00f8stre del av planomr\u00e5det fra n\u00e6ring til bolig, mens vestre del av planomr\u00e5det foresl\u00e5s delvis transformert fra eksisterende n\u00e6ring til annen type n\u00e6ring og dels videref\u00f8ring av eksisterende n\u00e6ring. Bebyggelsen mot Fj\u00f8sangerveien foresl\u00e5s alts\u00e5 fortsatt \u00e5 v\u00e6re n\u00e6ring, mens byggene mot Kanalveien er foresl\u00e5tt revet og erstattet med fire boligkvartaler med rundt 435 boliger. Eiendommen som klagesaken gjelder, ligger mot Fj\u00f8sangerveien markert med bl\u00e5 pil. Dersom en anf\u00f8rsel om at en reguleringsplan tar tid \u00e5 gjennomf\u00f8re skal sl\u00e5 igjennom vil det v\u00e6re f\u00e5 plankrav som kan realiseres. Vi viser til at det faktisk er gitt dispensasjon fra plankravet som f\u00f8lger avreguleringsplanens \u00a7 2.1. Vi viser til at klager kan raskt utl\u00f8se mulighet til \u00e5 benytte rammetillatelsen ved \u00e5 inng\u00e5 utbyggingsavtale jf. reguleringsplanens \u00a7 3.2. Vi vurderer at fordelene som klager anf\u00f8rer dels ikke kan tillegges vekt dels at de ikke medf\u00f8rer noen fordeler. Vi fastholder at fordelene ikke er klart st\u00f8rre enn ulempene jf. pbl \u00a7 19-2. Vi fastholder at vilk\u00e5rene i pbl \u00a7 19-2 for \u00e5 innvilge dispensasjon er ikke oppfylt. 4. Konklusjon Rammetillatelse datert 21.12.2023 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage p\u00e5 rammetillatelse, bruksendring 5. Rammetillatelse 6. Uttalelse fra Byplan 7. Uttalelse fra Bymilj\u00f8etaten om veg 8. Uttalelse fra Statens vegvesen 9. S\u00f8knad 10. Tegning Saksnummer KLAGE-2024/10249 Side 7 av 7 "
}