{
  "dokument_id": "ba45386a-e399-5f9f-bcb9-8897bdfc2d68",
  "doc_type": "case_attachment",
  "kommune": 4601,
  "tittel": "Rammetillatelse",
  "url": "https://bergen.kommune.no/politikere-utvalg/api/fil/bk360/12451564/Rammetillatelse",
  "tekst": " Plan- og bygningsetaten 3RW ARKITEKTER AS V\u00e5r referanse: BYGG-2024/10139-15 Postboks 1131 Sentrum Saksbehandler: Tale Kun Ingvaldsen Dato: 13.05.2024 5809 BERGEN RAMMETILLATELSE Eiendom : Gnr 168 Bnr 1768 Adresse : Hellebakken 30 Tiltakshaver : PORTEN JOHN KENNETH Tiltaket : Nytt bygg - Boligform\u00e5l Vi viser til s\u00f8knad mottatt 07.01.2024 og tilleggsdokumentasjon mottatt 08.04.2024. 1. S\u00f8knaden gjelder Oppf\u00f8ring av 2 stk. eneboliger med tilh\u00f8rende utomhus areal, parkering og st\u00f8ttemurer. \u2022 Hus A o 1. etasje, BRA: 140 m2 o 2. etasje, BRA : 101 m2 o Overdekket carport. 2 stk. bilparkeringsplasser og 5 stk. sykkelparkeringsplasser: 37 m2. o BRA: 278 m2 o Uteoppholdsareal p\u00e5 terrasser: 91 m2 o Uteoppholdsareal p\u00e5 terreng: 167 m2 \u2022 Hus B o 1. etasje, BRA: 103 m2 o 2. etasje, BRA : 94 m2 o Overdekket carport. 2 stk. bilparkeringsplasser og 2 stk. sykkelparkeringsplasser: 41 m2. o BRA: 238 m2 o Samlet uteoppholdsareal p\u00e5 terrasser: 82 m2 o Uteoppholdsareal p\u00e5 terreng: 153 m2 \u2022 Sykkelparkeringsplasser: totalt 11 stk. i carport og i sambandsbunker. \u2022 Avfallsl\u00f8sning plasseres langs Hellebakken, ref. dok. BYGG-2024/10139-1 D2. \u2022 Utomhus / beplantningsplan, ref. dok. BYGG-2024/10139-1 D3. \u2022 Opparbeiding av avkj\u00f8rsel og etablering av snuareal p\u00e5 egen eiendom. \u2022 Grad av utnytting: 14 % \u2022 Totalt uteoppholdsareal: 493 m2 \u2022 Tiltaket medf\u00f8rer \u00f8kt BRA: 554 m2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2. VEDTAK Det gis rammetillatelse til: \u2022 Hus A o 1. etasje, BRA: 140 m2 o 2. etasje, BRA : 101 m2 o Overdekket carport. 2 stk. bilparkeringsplasser og 5 stk. sykkelparkeringsplasser: 37 m2. o BRA: 278 m2 o Uteoppholdsareal p\u00e5 terrasser: 91 m2 o Uteoppholdsareal p\u00e5 terreng: 167 m2 \u2022 Hus B o 1. etasje, BRA: 103 m2 o 2. etasje, BRA : 94 m2 o Overdekket carport. 2 stk. bilparkeringsplasser og 2 stk. sykkelparkeringsplasser: 41 m2. o BRA: 238 m2 o Samlet uteoppholdsareal p\u00e5 terrasser: 82 m2 o Uteoppholdsareal p\u00e5 terreng: 153 m2 \u2022 Sykkelparkeringsplasser: totalt 11 stk. i carport og i sambandsbunker. \u2022 Avfallsl\u00f8sning plasseres langs Hellebakken, ref. dok. BYGG-2024/10139-1 D2. \u2022 Utomhus / beplantningsplan, ref. dok. BYGG-2024/10139-1 D3. \u2022 Opparbeiding av avkj\u00f8rsel og etablering av snuareal p\u00e5 egen eiendom. \u2022 Grad av utnytting: 14 % \u2022 Totalt uteoppholdsareal: 493 m2 \u2022 Tiltaket medf\u00f8rer \u00f8kt BRA: 554 m2. Er tiltaket ikke satt i gang senest innen 3 \u00e5r etter at tillatelse er gitt, faller tillatelsen bort. Det m\u00e5 s\u00f8kes om igangsettingstillatelse i god tid slik at tiltaket kan v\u00e6re vesentlig igangsatt innen fristen p\u00e5 3 \u00e5r. 2.1 Godkjenning av tiltaksklasser Tiltaksklasser godkjennes for de enkelte ansvarsomr\u00e5der slik de fremg\u00e5r av gjennomf\u00f8ringsplan mottatt 07.01.2024. 2.2 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: \u2022 Bekreftelse fra Bergen Vann p\u00e5 at sluttdokumentasjonen er tilfredsstillende. \u2022 Sluttrapport for faktisk disponering av avfall, jf. byggteknisk forskrift \u00a7 9-9. 2.3 Plassering p\u00e5 eiendommen Plasseringen godkjennes som oms\u00f8kt med 4 meter til nabogrense, jf. plan og bygningsloven \u00a7 29-4. Saksnummer BYGG-2024/10139 Side 2 av 15 2.4 H\u00f8ydeplassering Hus A: maksimale h\u00f8yde p\u00e5 kote +63,5 godkjennes, plan- og bygningsloven \u00a7 29-4 og gjeldende reguleringsplan. Carport, hus A: maksimale h\u00f8yde p\u00e5 kote +62,6 godkjennes, jf. plan- og bygningsloven \u00a7 29- 4 og gjeldende reguleringsplan. Hus B: maksimale h\u00f8yde p\u00e5 kote +66,5 godkjennes, jf. plan- og bygningsloven \u00a7 29-4 og gjeldende reguleringsplan. Carport, hus B: maksimale h\u00f8yde p\u00e5 kote +65,6 godkjennes, jf. plan- og bygningsloven \u00a7 29- 4 og gjeldende reguleringsplan. 2.5 Atkomst og avkj\u00f8rsel Bymilj\u00f8etaten har i vedtak datert 23.04.2024, godkjent avkj\u00f8rsel til eiendommen. jf. veglova \u00a7\u00a7 40 til 43. Vilk\u00e5r og krav i vedtaket skal etterkommes, jf. plan og bygningslovens \u00a7 27-4: Bymilj\u00f8etaten viser til s\u00f8knad datert 11.01.2024, med tilleggsinformasjon mottatt den 08.04.2024, vedr\u00f8rende utvidet bruk av etablert avkj\u00f8rsel fra kommunal veg; Hellebakken, til ovennevnte eiendom. Den aktuelle avkj\u00f8rselen er ikke regulert. Eiendommen omfattes av reguleringsplan nr. 11060000, med ikrafttredelsesdato 22.04.1961. Vedtak I henhold til delegert fullmakt og med hjemmel i veglova \u00a7\u00a7 40 og 43 kan Bymilj\u00f8etaten godkjenne utvidet bruk av avkj\u00f8rselen p\u00e5 f\u00f8lgende vilk\u00e5r: Avkj\u00f8rselen med tilh\u00f8rende siktomr\u00e5de, r\u00f8r eller stikkrenne, skal vedlikeholdes av grunneier eller bruker uten hensyn til hvem som har bygget eller bekostet avkj\u00f8rselen. Frisiktsonen skal til enhver tid v\u00e6re fri for sikthindringer, midlertidige eller permanente, h\u00f8yere enn 0,5 m over vegen. Eksempel p\u00e5 sikthindringer er vegetasjon, gjerde, mur, bosspann eller lignende. Frisiktsonen kan ikke benyttes som permanent parkeringsareal. Godkjenningen gjelder alene for avkj\u00f8rselens tilknytning til den kommunale vegen. Dersom privat veg skal benyttes m\u00e5 det innhentes n\u00f8dvendig tillatelse fra grunneier/veglag. Det samme gjelder dersom bruken skulle fordre andre privatrettslige tillatelser. Plassering av avfallsbeholdere vist p\u00e5 tegning D2 datert 08.04.2024 gjelder kun p\u00e5 hentedag, andre dager enn hentedag skal avfallsbeholdere plasseres ved boligene. Fast plassering langs kommunal veg tillates ikke da dette regnes som del av den kommunale vegen. Vegens areal f\u00f8lger ikke eiendomsgrenser. Godkjenningen gjelder for inntil 2 nye boenheter. Utf\u00f8rende m\u00e5 ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57), samt godkjent arbeidsvarslingsplan, f\u00f8r arbeid p\u00e5 eller ved kommunal veg kan starte opp, dersom dette er aktuelt. Klagerett, varighet og byggesaksbehandling Dette er et enkeltvedtak som kan p\u00e5klages etter forvaltningslovens regler om klage. Fristen for \u00e5 klage er tre uker fra vedtaket er mottatt. Se vedlagt orientering om klage for ytterligere opplysninger. Dersom arbeidet med avkj\u00f8rselen ikke er satt i gang innen tre \u00e5r etter at tillatelsen er gitt faller vedtaket bort, jf. veglova \u00a7 40 fjerde ledd. Saksnummer BYGG-2024/10139 Side 3 av 15 2.6 Vannforsyning og avl\u00f8p Bergen Vann har gitt forh\u00e5ndsuttalelse datert 03.01.24 med saksnummer 2023/264897. Vilk\u00e5r og krav stilt i forh\u00e5ndsuttalelse skal etterkommes, jf. plan- og bygningsloven \u00a7\u00a7 27-1 og 27-2. 2.7 Uttalelser og vedtak fra andre myndigheter Vilk\u00e5r og krav stilt i uttalelse datert 14.11.2023 fra BIR (23/00538-2) skal etterkommes, jf. plan- og bygningsloven \u00a7 21-5. 3. BEGRUNNELSE FOR VEDTAKET 3.1 Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som Bebyggelse og anlegg \u00d8vrig byggesone \u00d8B (94,2%) Gr\u00f8nnstruktur G (5,8%) og den ligger innenfor hensynssonene St\u00f8ysone H220_3 Veist\u00f8y - gul sone (37,9%) Hensynsone H550_1 Funksjonell strandsone (5,8%) Eiendommen omfattes av reguleringsplan ID 11060000, BERGENHUS. HELLENESET OG DELER AV \u00d8VRE, MIDTRE OG NEDRE HELLEN, ikrafttredelsesdato 22.04.1961 og er regulert til \u00abTelegrafverket\u00bb (Ikke eget arealform\u00e5l). 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3. Det er mottatt merknad fra g\u00e5rdsnummer 168 bruksnummer 1767 og g\u00e5rdsnummer 168 bruksnummer 271. Merknadene g\u00e5r i hovedsak p\u00e5: Trafikkforhold \u00d8kologisk korridor Terrengforhold / fjernvirkning / tilpasning bebyggelse Forh\u00e5ndskonferanse Innsynsproblematikk Krav til uteoppholdsareal St\u00f8yforhold Bevaring av kulturminne Krav til dispensasjon fra KPA 2018-2030 Byggegrenser Barn og unges interesser Privatisering av gr\u00f8nnstruktur Solforhold Saksnummer BYGG-2024/10139 Side 4 av 15 Kommunens vurdering Merknadshavers kommentarer er omfattende og foreligger i sin helhet i dokument BYGG- 2024/10139-1, C3. Kommunen viser til s\u00f8kers svar i dokument BYGG-2024/10139-1, C4. Nabomerknadene vurderes til \u00e5 v\u00e6re er svart ut av ansvarlig s\u00f8ker p\u00e5 en tilfredsstillende m\u00e5te. Trafikkforhold - Det vises til pkt. 2.5 i vedtaket. \u00d8kologisk korridor - Det vises til pkt. 3.6 i vedtaket. Terrengforhold / fjernvirkning / tilpasning bebyggelse - Det vises til pkt. 3.6 i vedtaket. Forh\u00e5ndskonferanse - Det kommenteres at eiendommen ligger i skj\u00e6ringspunktet mellom \u00f8vrig byggesone og ytre fortettingssone. Eiendommen ligger i \u00d8vre byggesone, og det er f\u00f8lgelig bestemmelser for \u00d8vre byggesone som legger f\u00f8ringer for eiendommen. Tiltaket er vesentlig nedskalert fra tidligere planinitiativ og det vises til referat fra forh\u00e5ndskonferanse: Det avgj\u00f8rende sp\u00f8rsm\u00e5let for dette tiltaket er hva som vil v\u00e6re vesentlig nybygging\u00bb p\u00e5 eiendommen. Dette er det tatt stilling til i m\u00f8tet p\u00e5 planforum den 31.01.2023, og tiltaket fremst\u00e5r \u00e5 v\u00e6re i tr\u00e5d med det som er gitt aksept for der. Innsynsproblematikk - Avstand mellom Helleveien 24 og Hus B er i overkant av 20 meter. Kommunen mener forholdet er innenfor det som p\u00e5beregnes i et boligomr\u00e5de utenfor sentrumskjernen. Krav til uteoppholdsareal. - Uteoppholdsarealer vurderes oppfylt ved tilgjengelig areal p\u00e5 terreng og terrasser. St\u00f8yforhold - Det vises til s\u00f8kers redegj\u00f8relse. Kommunen legger til grunn at KPA 2018 \u00a7 22 St\u00f8y er ivaretatt for prosjektet og under anleggsperioden. Bevaring av kulturminne - Det vises til pkt. 3.4, 3.5 og pkt. 3.6 i vedtaket. Krav til dispensasjon fra KPA 2018-2030 - Det vises til pkt. 3.6 i vedtaket. Byggegrenser - Det vises til KPA 2018 \u00a7 6.1.1 Langs sj\u00f8 gjelder f\u00f8lgende minimumsgrenser for tiltak etter pbl \u00a7 1-6: \u00d8vrig byggesone og \u00f8vrige arealkategorier, regulerte omr\u00e5der: 25 meter. Saksnummer BYGG-2024/10139 Side 5 av 15 Barn og unges interesser - Oms\u00f8kte boliger kan benyttes til familieboliger og vurderes til \u00e5 v\u00e6re i tr\u00e5d med barn og unges interesser. Det vises til at n\u00e6rliggende barnehage er nabovarslet og det er ikke mottatt innsigelser. Privatisering av gr\u00f8nnstruktur - Kommunen viser til at oppf\u00f8ring av bolighus med tilh\u00f8rende anlegg etableres innenfor eiendomsgrensene til gnr 168 bnr 1768. Solforhold - Kommunen mener forholdet er innenfor det som p\u00e5beregnes i et boligomr\u00e5de utenfor sentrumskjernen. Det vises til siste side i dette vedtaket hvor det gis utfyllende informasjon om klagerett. 3.3 Ansvar og tiltaksklasser Ansvar og tiltaksklasser fremg\u00e5r av gjennomf\u00f8ringsplan mottatt 07.01.2024. Vi legger denne til grunn i v\u00e5r behandling av s\u00f8knaden. Videre viser vi til plan- og bygningsloven kapittel 23 og byggesaksforskriften kapittel 5 og 12 for det ansvar som p\u00e5ligger tiltakshaver, ansvarlig s\u00f8ker, ansvarlig prosjekterende, ansvarlig utf\u00f8rende og ansvarlig kontrollerende. Vi gj\u00f8r spesielt oppmerksom p\u00e5 at det er ansvarlig s\u00f8ker sitt ansvar \u00e5 samordne de ansvarlige prosjekterende, ansvarlige utf\u00f8rende og ansvarlige kontrollerende, og \u00e5 p\u00e5se at tiltaket er tilstrekkelig belagt med ansvar og kontroll. Det er ogs\u00e5 ansvarlig s\u00f8ker sitt ansvar at det er samsvar mellom mottatte erkl\u00e6ringer om ansvarsrett og gjennomf\u00f8ringsplanen. 3.4 Visuelle kvaliteter Ethvert tiltak etter kapittel 20 i plan- og bygningsloven, skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier jf. \u00a7 29-2.Visuelle kvaliteter. Etter v\u00e5r vurdering er bestemmelsen tilstrekkelig ivaretatt for oms\u00f8kte tiltak. Bygningsmyndighetene viser til Byantikvarens uttalelse i saken og gj\u00f8r oppmerksom p\u00e5 at Sambandsbunkeren skal ivaretas, v\u00e6re synlig og utf\u00f8res som oms\u00f8kt ref. dok. BYGG- 2024/10139-1, E10 og E14. Eventuelle endringer skal oms\u00f8kes og vil oversendes til Byantikvaren for ny vurdering. Saksnummer BYGG-2024/10139 Side 6 av 15 3.5 Andre uttalelser eller vedtak S\u00f8knaden er sendt Fylkeskommunen v/seksjon for kulturarv for uttalelse, det er ikke mottatt noen tilbakemelding. Byantikvaren har gitt uttalelse datert 15. februar 2024: Byantikvaren kan i all hovedsak anbefale at det gis tillatelse til nybyggene, men har flere kommentarer i det f\u00f8lgende, som vi ber om at hensyntas ved et evt. vedtak om tillatelse til tiltak. Det er avgj\u00f8rende for v\u00e5r vurdering at etablering av nybyggene skjer med n\u00f8ysomhet slik at det faktiske terrenget rundt og mellom bygningene blir bevart og ber\u00f8rt i s\u00e5 liten grad som mulig. Sambandsbunkeren m\u00e5 ivaretas og det er ikke et alternativ \u00e5 evt. skulle forsterke konstruksjonen som f\u00f8lge av den nye bruken, slik at sambandsbunkeren ikke er synlig i situasjonen lenger. Vi forutsetter derfor at endelig resultat blir som vist. Hvis det viser seg etter detaljprosjektering at l\u00f8sningen blir endret m\u00e5 endringen oms\u00f8kes p\u00e5 nytt. Byantikvaren ber om at man ved en eventuell tillatelse til oppf\u00f8ring av nybyggene, stiller h\u00f8ye krav til utf\u00f8relse i tr\u00e5d med de intensjoner som er vist i s\u00f8knad om tiltak, spesielt med henblikk til presisjon i detaljutf\u00f8relsen og ved endelig material- og fargevalg. Kulturmilj\u00f8faglig vurdering \u00abBergen Radio\u00bb, Hellebakken 30, var bygget som hovedkvarter for den marine luftvernsavdelingen og best\u00e5r i dag av et hovedbygg og en sambandsbunker fra 2. verdenskrig samt et anneks for n\u00f8daggregat bygget i 1980. Etter krigen ble eiendommen driftet av Televerket. Frem til 2002 ble eiendommen benyttet som Bergen Radio\u2019s ekspedisjonslokale. Hovedbygget og sambandsbunkeren har vernestatus som kommunalt listef\u00f8rt enkeltminne med kulturminne-id 212663-3 og inng\u00e5r i krigsminnet \u00abHovedkvarter marine luftvernavdeling nr. 802\u00bb Kart - Kulturminnes\u00f8k (kulturminnesok.no) Krigsminnet omfatter mer enn 13 objekter innenfor et omr\u00e5de p\u00e5 ca. 125 x 450 meter. Det meste av original bygningsmasse revet, med unntak av brakken som n\u00e5 er Hellebakken barnehage, kommandoplassen, eller Gefechtstand, som ble til Bergen radio, en sambandsbunker, tre batteribr\u00f8nner for 3,7 cm. luftvernskyts, div. grunnmurer og andre objekter av betong, samt det store fjellanlegget er intakt, slik arbeidet ble avsluttet pr. 1945. Oms\u00f8kt tiltak og kulturlandskap Oms\u00f8kt tiltak omhandler 2 nybygg, i form av to eneboliger med carport, som konsentrerer seg i eiendommens s\u00f8r\u00f8stlige del. Eksisterende avkj\u00f8rsel blir brukt og forlenget opp til de to nybyggene. Det er ingen endringer p\u00e5 eiendommen for \u00f8vrig, som ber\u00f8rer hovedbygningen eller kollen i nord-nord\u00f8st. Vi viser til dialog og r\u00e5dgivingsm\u00f8ter i saken. Byantikvaren har tidligere uttalt at vi ikke er negative til en sk\u00e5nsom utbygging i form av godt tilpassede sm\u00e5hus i dette kulturmilj\u00f8et (PLAN-2022/29187/10) Kulturlandskapet er sv\u00e6rt kupert og s\u00e5rbart for tiltak som medf\u00f8rer store inngrep. Vi er derfor positive til at man har bevart terrenget mellom bygningene og har valgt et moderat fotavtrykk med volumer som ikke er for store i denne situasjonen. Dette er tungtveiende for v\u00e5r vurdering. Saksnummer BYGG-2024/10139 Side 7 av 15 Likevel, i det det \u00e5pnes opp for etablering av to nybygg i to etasjer med trange tomteforhold, s\u00e5 vil det medf\u00f8re en st\u00f8rre byggegrop, sett i forhold til hvert enkelt nybyggs fotavtrykk. Vi er usikre p\u00e5 realismen i at terrenget mellom nybyggene vil bli bevart, og ikke bare tilbakef\u00f8rt og gjenskapt etter ferdigstilt nybygg. Det er avgj\u00f8rende for v\u00e5r vurdering at evt. etablering av nybyggene skjer med n\u00f8ysomhet slik at det faktiske terrenget rundt og mellom bygningene blir bevart og ber\u00f8rt i s\u00e5 liten grad som mulig. Sambandsbunker Enebolig B med carport har trukket seg vekk fra tidligere plassering, som var opp\u00e5 den vernede sambandsbunkeren. Det etableres parkering med et lettere carport-tak i stedet. Denne l\u00f8sningen er avhengig av at man videref\u00f8rer muren opp til gulvniv\u00e5 bolig. Muren skal forblendes med naturstein for \u00e5 skape kontrast mellom den grove betongmuren til bunkeren og nybyggeriet p\u00e5 oppsiden. Vi har p\u00e5pekt at det er avgj\u00f8rende for v\u00e5r anbefaling at man detaljprosjekterer denne l\u00f8sningen til et niv\u00e5 som gir trygghet for at planlagt l\u00f8sning er gjennomf\u00f8rbar. Sambandsbunkeren m\u00e5 ivaretas og det er ikke et alternativ \u00e5 evt. skulle forsterke konstruksjonen som f\u00f8lge av den nye bruken, slik at sambandsbunkeren ikke er synlig i situasjonen lenger. Vi forutsetter derfor at endelig resultat blir som vist. Hvis det viser seg etter detaljprosjektering at l\u00f8sningen blir endret m\u00e5 endringen oms\u00f8kes p\u00e5 nytt. Saksnummer BYGG-2024/10139 Side 8 av 15 Nybygg, materialitet og arkitektur Nybyggene har f\u00e5tt en rektangul\u00e6r form, som er plassert tverrg\u00e5ende p\u00e5 terreng, men med en \u00abbase\u00bb langs terreng. Flatt tak og en materialpalett i naturstein, malmfuru og b\u00e5ndtekket detaljering, gj\u00f8r at nybyggene vil kunne fremst\u00e5 som fint tilpasset kulturmilj\u00f8et- og landskapet. Byantikvaren ber om at man ved en eventuell tillatelse til oppf\u00f8ring av nybyggene, stiller h\u00f8ye krav til utf\u00f8relse i tr\u00e5d med de intensjoner som er vist i s\u00f8knad om tiltak, spesielt med henblikk til presisjon i detaljutf\u00f8relsen og ved endelig material- og fargevalg. Bymilj\u00f8etaten v/seksjon for natur og milj\u00f8forvaltning har gitt uttalelse datert 25. januar 2024: Det s\u00f8kes om oppf\u00f8ring av to eneboliger p\u00e5 den s\u00f8ndre delen av eiendommen. Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Gjennom tiltaksomr\u00e5det s\u00f8r p\u00e5 eiendommen er det tegnet inn en \u00f8kologisk korridor. I forbindelse med forh\u00e5ndskonferansen vurderte vi hvordan den \u00f8kologiske korridoren kan ivaretas ved utvikling av eiendommen (BYGG-2023/12807-6, 01.06.23). Vi konkluderte da med at det som ogs\u00e5 da var omtalt som hus B og som hadde tilsvarende plassering som oms\u00f8kte hus B i aktuelle s\u00f8knad, var i konflikt med den \u00f8kologiske korridoren og burde utg\u00e5 av prosjektet. Etter v\u00e5r tilbakemelding er plasseringen av hus B ikke endret, men det er innhentet en egen vurdering av den \u00f8kologiske korridoren. If\u00f8lge rapporten om den \u00f8kologiske korridoren utgj\u00f8r det omtalte hageavfallsdeponiet og bratt berg en barriere for firbeinte dyr for tilkomst til korridoren. Vi st\u00f8tter ikke denne konklusjonen og vurderer at dyr ikke vil ha problemer med \u00e5 trekke inn i gr\u00f8ntomr\u00e5det i omr\u00e5det der det er vist hageavfallsdeponi og berg. Videre tilbakeviser rapporten v\u00e5r vurdering av at korridoren ikke best\u00e5r av frodig og kompleks vegetasjon, fordi det er et rikt artstilfang med h\u00f8y strukturell variasjon i tillegg til topografisk kompleksitet, med fuktige fordypninger, t\u00f8rre rabber, knauser og planter i mange former og st\u00f8rrelser - fra dvergbusker til ungtr\u00e6r. Selv om det er topografisk variasjon og ulike plantearter p\u00e5 bakke- og buskniv\u00e5, har arealet lav bonitet, dvs krevende vekstforhold og lavt vekstpotensiale for tr\u00e6r. Det er derfor ikke store tr\u00e6r her og vegetasjonen begrenses naturlig, noe som betyr at vegetasjonen for eksempel ikke gir godt skjul for dyr. Vi vurderer derfor fortsatt at vegetasjonen ikke er frodig og kompleks. Rapporten nevner r\u00e5dyr en rekke ganger, men Saksnummer BYGG-2024/10139 Side 9 av 15 r\u00e5dyr forekommer ikke i Bergen. Vi stiller derfor sp\u00f8rsm\u00e5l til fagkompetansen rapporten baseres p\u00e5. Avslutningsvis konkluderes det i rapporten med at korridoren er adskilt fra andre gr\u00f8ntdrag og at det er vanskelig \u00e5 se for seg at korridoren faktisk har en s\u00e6rlig utstrakt nytte for stedegent dyreliv. I likhet med rapporten er vi enig i at sammenhengen er brutt av veg og bebyggelse, men vi vurderer at den fortsatt har en viktig funksjon som en \u00f8kologisk korridor. Korridoren bidrar til en tettere forbindelse mellom andre st\u00f8rre leveomr\u00e5der, og korridoren trenger ikke \u00e5 v\u00e6re sammenhengende for \u00e5 ha funksjon, men den kan ogs\u00e5 best\u00e5 av egnete arealer med korte avstander mellom (NINA sin rapport 1410 \u00abGr\u00f8nn infrastruktur\u00bb). Aktuelle korridor bidrar til en viktig kobling mellom gr\u00f8ntarealer i strandsonen langs byfjorden og til de store gr\u00f8ntomr\u00e5dene Hellefjellet og Eidsv\u00e5gsfjellet. Dette i et omr\u00e5de hvor gr\u00f8ntarealene er sv\u00e6rt fragmenterte, og hvor det s\u00e6rlig er f\u00e5 gjenv\u00e6rende gr\u00f8nne koblinger mellom sj\u00f8 og fjell. Rapporten har hovedvekt p\u00e5 pattedyr, men vi vurderer at gr\u00f8ntarealet ogs\u00e5 har en viktig funksjon som korridor og leveomr\u00e5de for b\u00e5de planter, insekter og fugler. Av kommuneplanens arealdel f\u00f8lger det at sammenhengende bl\u00e5gr\u00f8nne strukturer skal legges til grunn for planlegging, utbygging og forvaltning, og ivaretas og sikres i alle plan- og byggesaker, jf. \u00a7\u00a7 10.1 og 10.2. Viktigheten av \u00e5 ivareta bl\u00e5gr\u00f8nne strukturer fremheves videre av retningslinjene til KPA \u00a710, som fastsetter at det ved planlegging av nye tiltak f\u00f8rst skal sees hen til omr\u00e5dets bl\u00e5gr\u00f8nne verdier, hvor eksisterende bl\u00e5gr\u00f8nne strukturer skal ivaretas og sammenheng i strukturen skal sikres s\u00e6rskilt. I likhet med v\u00e5r tidligere vurdering vurderer vi at hus B m\u00e5 utg\u00e5 for \u00e5 ivareta den \u00f8kologiske korridoren. De nye boligene vil v\u00e6re godt synlige fra sj\u00f8 siden de ligger p\u00e5 toppen av en bratt sk\u00e5ning ned til sj\u00f8en. Sj\u00f8arealene inng\u00e5r i et sv\u00e6rt viktig friluftsomr\u00e5de og vi vurderer at tiltaket vil gi noe negativ fjernvirkning fra sj\u00f8. Terrenget her er b\u00e5de kupert og bratt. Det beskrives i s\u00f8knaden at det er lagt vekt p\u00e5 god terrengtilpasning. Samtidig fremg\u00e5r det av illustrasjoner at det skal etableres en rekke st\u00f8ttemurer og skj\u00e6ringer. Utviding av parkeringsplassen nord for de nye eneboligene medf\u00f8rer skj\u00e6ringer inn i terrenget, tilkomstveg til hus B medf\u00f8rer b\u00e5de skj\u00e6ringer og murer, og i tillegg skal det oppf\u00f8res murer for husene og terrassene. St\u00f8rrelsen/omfanget p\u00e5 disse murene og skj\u00e6ringene er ikke vist i snitt/beskrevet. Vi viser til kommuneplanens bestemmelse \u00a7 8.2.9 Nye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer, og stiller sp\u00f8rsm\u00e5l til om arealet er egnet for \u00f8nsket utnyttelse, gitt de naturlige begrensninger terrenget gir. Videre stiller vi sp\u00f8rsm\u00e5l til om tiltaket kan gjennomf\u00f8res uten inngrep i tilgrensende gr\u00f8nnstruktur. B\u00e5de hus A og terrasse rundt hus B er planlagt helt i grensen mot gr\u00f8nnstrukturen. Vi viser til KPA \u00a7 29.1 som fastsetter at det ikke er tillatt med tiltak som ikke fremmer naturmangfold eller allmenn bruk innen arealform\u00e5let gr\u00f8nnstruktur. Oms\u00f8kte tiltak kan hverken medf\u00f8re midlertidig eller permanente inngrep i gr\u00f8nnstrukturen, og eksisterende vegetasjon skal bevares. Saksnummer BYGG-2024/10139 Side 10 av 15 Bymilj\u00f8etatens anbefalinger Plan- og bygningsetaten m\u00e5 avgj\u00f8re om tiltaket er i strid med bestemmelser i KPA. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. pbl. \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten v/seksjon for natur- og milj\u00f8forvaltning vil p\u00e5 bakgrunn av overst\u00e5ende vurdering frar\u00e5 at det gis tillatelse til oppf\u00f8ring av hus B. Vi frar\u00e5der ikke at det gis tillatelse til oppf\u00f8ring av hus A under vilk\u00e5r at oppf\u00f8ringen ikke medf\u00f8rer inngrep i tilgrensende gr\u00f8nnstruktur. 3.6 Unntak fra plankrav KPA 2018 \u00a7 3 Plankrav (pbl \u00a7 11-9 nr 1) 3.1. Plankrav Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. 3.3. Tiltak som kan unntas fra plankravet 3.3.2 Tiltak i \u00f8vrig byggesone (\u00a7 26.5) som samsvarer med kommuneplanens arealdel for \u00f8vrig. Relevante bestemmelser for oms\u00f8kt tiltak jf. KPA 2018 \u00a7 26.5 Sone 4 \u00d8vrig byggesone 26.5.1 I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. 26.5.3 Grad av utnytting for ny bebyggelse skal v\u00e6re maks. 45 % BRA. 26.5.4 Byggeh\u00f8yde skal tilpasses til omgivelser og terreng. Ny bebyggelse skal ikke gir vesentlig reduksjon av sol- og utsiktsforhold for eksisterende boliger. Saksnummer BYGG-2024/10139 Side 11 av 15 Bymilj\u00f8etaten v/seksjon for natur og milj\u00f8forvaltning har i sin uttalelse kommentert at prosjektet har utstrakt bruk av skj\u00e6ringer og murer, hus B er i konflikt med den \u00f8kologiske korridoren, og at tiltaket vil gi noe negativ fjernvirkning fra sj\u00f8. Eksisterende situasjon, \u00f8kologisk korridor (KPA 2018) Ny situasjon med oms\u00f8kt tiltak Saksnummer BYGG-2024/10139 Side 12 av 15 Bygningsmyndighetene viser til at det ved oppf\u00f8ring av nybygg i kupert terreng, m\u00e5 p\u00e5beregnes en viss utrekning av skj\u00e6ringer og murer. Byggenes maksimale h\u00f8yde og fjerneffekten fra sj\u00f8 er etter v\u00e5r vurdering tilfredsstillende im\u00f8tekommet ved at grunnetasje er delvis bygget inn i terreng. Vi deler Byantikvarens vurdering, og forutsetter at utf\u00f8relsen skjer i samsvar med utomhusplan og oppgitt materialpalett best\u00e5ende av naturstein, malmfuru, og b\u00e5ndtekket detaljering. Det legges vekt p\u00e5 detaljutf\u00f8relsen av byggenes eksteri\u00f8r og uteoppholdsarealet skal holde h\u00f8y kvalitet og utf\u00f8res som vist p\u00e5 tegninger. Tiltaket vurderes til \u00e5 v\u00e6re i tr\u00e5d med KPA 2018 \u00a7 26.5.3 og \u00a7 26.5.3. Ved oppf\u00f8ring av hus B, vil en del av den \u00f8kologiske korridoren forsvinne. Korridoren har if\u00f8lge Bymilj\u00f8etaten funksjon som leveomr\u00e5de for planter, insekter og fugler. Kommunen vurderer forholdet som en ulempe ved prosjektet. Det vises likevel til Bymilj\u00f8etatens uttalelse hvor det fremholdes at: I likhet med rapporten er vi enig i at sammenhengen er brutt av veg og bebyggelse, men vi vurderer at den fortsatt har en viktig funksjon som en \u00f8kologisk korridor. Korridoren bidrar til en tettere forbindelse mellom andre st\u00f8rre leveomr\u00e5der, og korridoren trenger ikke \u00e5 v\u00e6re sammenhengende for \u00e5 ha funksjon, men den kan ogs\u00e5 best\u00e5 av egnete arealer med korte avstander mellom (NINA sin rapport 1410 \u00abGr\u00f8nn infrastruktur\u00bb). S\u00f8ker har foresl\u00e5tt en re-etablering av korridoren, se Ny situasjon med oms\u00f8kt tiltak (oransje linje), og avb\u00f8tende tiltak fremg\u00e5r av plan for utomhusareal ref. dok. BYGG-2024/10139-1 D3. Det legges vekt p\u00e5 naturterreng mellom byggene bevares og at tak anlegges som sedum-tak. Kommunen konkluderer med at byggene kan tillates oppf\u00f8rt p\u00e5 bakgrunn av at det er begrenset del av korridoren som forsvinner, og at korridoren ikke trenger \u00e5 v\u00e6re sammenhengende for \u00e5 ha funksjon. P\u00e5 bakgrunn av Bymilj\u00f8etatens uttalelse legger bygningsmyndighetene til grunn og forutsetter at oppf\u00f8ring av Hus A ikke skal medf\u00f8re inngrep i tilgrensende gr\u00f8nnstruktur. Tiltaket vurderes til \u00e5 v\u00e6re i tr\u00e5d med KPA 2018 \u00a7 26.5.1. Tiltaket unntas p\u00e5 denne bakgrunn og forutsetning, fra plankravet etter kommuneplanens bestemmelser \u00a7 3.3.2. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Tale Kun Ingvaldsen Saksbehandler Hanne Karin Broch Seksjonsleder Dette dokumentet er godkjent elektronisk. Saksnummer BYGG-2024/10139 Side 13 av 15 Kopi til PORTEN JOHN Hellebakken 30 5039 BERGEN KENNETH Ottar Bj\u00f8rklid 5039 BERGEN Helleveien 210 Hanne Martinusen 5039 BERGEN Helleveien 210 Kjartan Storli 5039 BERGEN Hellebakken 24 Gunhild Gundersen 5039 BERGEN Sylte Hellebakken 24 Saksnummer BYGG-2024/10139 Side 14 av 15 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes frem (forvaltningslovens \u00a7\u00a7 24 og 25) krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage p\u00e5 Vilk\u00e5r for \u00e5 reise sak for vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/10139 Side 15 av 15 "
}