{
  "dokument_id": "77b40fda-c30e-5b1e-9b7e-fa2279f8c9ec",
  "doc_type": "case_attachment",
  "kommune": 4601,
  "tittel": "Supplerende klage",
  "url": "https://bergen.kommune.no/politikere-utvalg/api/fil/bk360/10236078/Supplerende-klage",
  "tekst": "From: \"Tore Mundheim\" <tore@norstrand.no> Sent: Tue, 2 Apr 2024 14:57:26 +0200 To: \"Postmottak planogbygg\" <postmottak.planogbygg@bergen.kommune.no> Cc: \"L\u00f8tvedt, Yngve\" <Yngve.Lotvedt@bergen.kommune.no> Subject: Sak 2024/11654 - innsending av begrunnelse for klage Attachments: Foto 1.jpg, Foto 2.jpg, Foto 3.jpg, Foto 4.jpg, Foto 5.jpg, Begrunnelse for klage.pdf Categories: Oransje kategori Viser til tidligere innsendt klage avslag p\u00e5 s\u00f8knad om tillatelse til tiltak for betongkonstruksjon for overdekking av ledninger p\u00e5 gbnr. 108/74 m.fl.. Avslaget er gitt i sak 2023/17646, mens klagen behandles i sak 2024/11654. Vedlagt f\u00f8lger v\u00e5r begrunnelse for klage, med vedlegg. Med hilsen Tore Meidell Mundheim Ravnanger Hus AS Tlf: 919 24 991 / tore@norstrand.no Postboks 147 - Ravnanger 5327 Hauglandshella Telefon : 56146220 Mobil : 92869218 Bankgiro : 3630 07 08778 Org.nr. : 885 779 522 Statsforvalteren i Vestland 02.04.24 v/Plan- og bygningsetaten Bergen kommune postmottak.planogbygg@bergen.kommune.no BEGRUNNELSE FOR KLAGE P\u00c5 AVSLAG \u2013 SAK 2024/11654 P\u00e5 vegne av tiltakshaver PEF-Eiendom AS har vi p\u00e5klaget Bergen kommunes avslag p\u00e5 s\u00f8knad om tillatelse til tiltak for betongkonstruksjon p\u00e5 gbnr. 108/68, 74 og 126. Vedtaket er datert 22.02.24, og ble mottatt elektronisk samme dag. Vi sendte inn klage i epost av 05.03.24. Vedtaket er derfor p\u00e5klaget innenfor klagefristen. Avslaget er gitt i sak 2023/17646, mens klagen behandles i sak 2024/11654. Vi ettersender med dette begrunnelse for v\u00e5r klage. Utgangspunkt Det er s\u00f8kt om tillatelse til tiltak for betongkonstruksjon p\u00e5 gbnr. 108/68, 74 og 126. Form\u00e5let med betongkonstruksjonen er \u00e5 sikre og gi overdekning for overvannsledninger som er godkjent fremf\u00f8rt i tidligere vedtak (sak 2013/31776). Tiltaket krever dispensasjon fra kommuneplanens arealdel n\u00e5r det gjelder arealform\u00e5l LNF, byggegrense mot sj\u00f8 (\u00a7 6.1.1) og plankrav (\u00a7 3.1), og begrunnet s\u00f8knad om dispensasjon var vedlagt s\u00f8knaden. I vedtak av 22.02.24 er s\u00f8knaden avsl\u00e5tt med grunnlag i manglende visuelle kvaliteter, jf. pbl. \u00a7 29-2. Siden s\u00f8knaden avsl\u00e5s p\u00e5 annet grunnlag er dispensasjonssp\u00f8rsm\u00e5let ikke behandlet. Det fremg\u00e5r imidlertid av vedtaket at man stiller seg positiv til dispensasjon fra plankrav, men negativ til dispensasjon fra arealform\u00e5l LNF og byggegrense mot sj\u00f8. Vi er uenig i kommunens vurdering av visuelle kvaliteter, og mener kommunen her baserer seg p\u00e5 uriktige forutsetninger og en for streng vurdering. Dette begrunnes n\u00e6rmere nedenfor. Vi stiller oss ogs\u00e5 undrende til at kommunen velger \u00e5 avsl\u00e5 p\u00e5 grunnlag av visuelle kvaliteter, n\u00e5r dispensasjonssp\u00f8rsm\u00e5let fremst\u00e5r som det sentrale i saken. Vi ber derfor om at det i klagerunden blir foretatt en fullstendig behandling av v\u00e5r s\u00f8knad, og at klagesaken fremmes for politisk behandling i kommunen f\u00f8r evt. oversending til Statsforvalteren. Visuelle kvaliteter Plan- og bygningsloven \u00a7 29-2 stiller krav om at ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter, b\u00e5de i seg selv, i forhold til dets funksjon, og i forhold til dets bygde og naturlige omgivelser og plassering. 1 Postboks 147 - Ravnanger 5327 Hauglandshella Telefon : 56146220 Mobil : 92869218 Bankgiro : 3630 07 08778 Org.nr. : 885 779 522 Betongkonstruksjonen er i avslaget omtalt som et fremmedelement i sj\u00f8kanten. Isolert sett kan man forst\u00e5 at en betongkonstruksjon i strandsonen oppleves slik. Spesielt med tanke p\u00e5 de s\u00e6rlige restriksjoner som gjelder i strandsonen, hvor man som utgangspunkt ikke skal tillate inngrep. Ethvert tiltak som ber\u00f8rer naturlige arealer vil jo da presumtivt fremst\u00e5 som et fremmedelement, og derav m\u00e5tte avsl\u00e5s. Krav til visuelle kvaliteter kan \u00e5penbart ikke forst\u00e5s s\u00e5 strengt, og m\u00e5 baseres p\u00e5 en langt bredere vurdering enn det kommunen synes \u00e5 legge til grunn i sitt avslag. Det m\u00e5 for det f\u00f8rste fremheves at betongkonstruksjonen etableres i direkte tilknytning til allerede bebygde og opparbeidede arealer. Selv om man ser bort fra tilst\u00f8tende betongkai i nord (som er gjenstand for p\u00e5g\u00e5ende ulovlighetsoppf\u00f8lging), s\u00e5 har tiltaket direkte tilknytning til etablert naust- og boligbebyggelse i bakkant. Tilst\u00f8tende areal p\u00e5 bnr. 68 er ogs\u00e5 opparbeidet med st\u00f8pt b\u00e5toppdrag og kai, som nylig er godkjent utvidet. Vi viser her til rammetillatelse gitt i vedtak av 22.05.23 (sak 2023/11683). Selv om tilst\u00f8tende betongkai i nord er vurdert som ulovlig av kommunen, er det like fullt p\u00e5 det rene at det fra gammelt av har v\u00e6rt lovlig opparbeiding og kai p\u00e5 den delen av eiendommen hvor betongkonstruksjonen oms\u00f8kes. Dette fremkommer klart av dokumentene i den p\u00e5g\u00e5ende ulovlighetssaken (sak 2022/22693), hvor det bl.a. er fremlagt en rekke foto og flyfoto fra 60- og 70- tallet. Tiltaket etableres s\u00e5ledes p\u00e5 et areal som fra gammelt av har v\u00e6rt opparbeidet, og det er p\u00e5 ingen m\u00e5te snakk om inngrep i et uber\u00f8rt naturlandskap. Videre m\u00e5 det vektlegges at overvannsledningene allerede er godkjent fremf\u00f8rt til sj\u00f8, som en n\u00f8dvendig del av boligbygging i omr\u00e5det. Uavhengig av betongkonstruksjonen skal det s\u00e5ledes fremf\u00f8res overvannsledning her. Det har ogs\u00e5 tidligere v\u00e6rt overvannsledning p\u00e5 stedet, men denne ble revet bort som f\u00f8lge av t\u00f8ffe v\u00e6rforhold gjennom vinteren. Behovet for sikring av ledningsanlegget er s\u00e5ledes \u00e5penbart, og vi mener innst\u00f8ping da er den beste og mest naturlige l\u00f8sning. Vi registrerer at bredden p\u00e5 konstruksjonen trekkes frem i vedtaket. Det anf\u00f8res at denne g\u00e5r utover det som er n\u00f8dvendig for \u00e5 dekke ledningen, samt at det medf\u00f8rer tildekking av naturlig fjell. Det er riktig at betongkonstruksjonen er noe st\u00f8rre enn det som er strengt n\u00f8dvendig for \u00e5 st\u00f8pe inn ledningen. Bakgrunnen for l\u00f8sningen er at man \u00f8nsket \u00e5 tilpasse konstruksjonen til forholdene p\u00e5 stedet. Man har derfor b\u00e5de trappet konstruksjonen, for \u00e5 f\u00f8lge det naturlige fjellets fall mot sj\u00f8, samt st\u00f8pt mot det naturlige fjellet i s\u00f8r for \u00e5 sikre en naturlig overgang. Uten sistnevnte ville det oppst\u00e5tt en glipe p\u00e5 0 \u2013 50 cm mellom betongkonstruksjonen og det naturlige fjellet. Konstruksjonen ville da fremst\u00e5tt langt d\u00e5rligere tilpasset, i tillegg til at den ville blitt en barriere for ferdsel i sj\u00f8kanten som man lett kunne snuble i o.l... Det vedlegges bilder fra anleggsfasen som vi mener underbygger disse vurderingene, og viser at dette er den beste l\u00f8sningen b\u00e5de visuelt og funksjonelt. Bildene viser ogs\u00e5 at kommunen tar feil n\u00e5r det anf\u00f8res at konstruksjonen medf\u00f8rer tildekking av naturlig fjell. Det er allerede gjort inngrep i det naturlige fjellet som vender mot ledningen, og det 2 Postboks 147 - Ravnanger 5327 Hauglandshella Telefon : 56146220 Mobil : 92869218 Bankgiro : 3630 07 08778 Org.nr. : 885 779 522 st\u00f8pes her mot en allerede etablert skj\u00e6ring i fjellet. Ledningen fremf\u00f8res heller ikke over naturlig uber\u00f8rt fjell, men over et allerede opparbeidet areal. Samlet mener vi at krav til visuelle kvaliteter her er oppfylt. Det er gjort konkrete grep for \u00e5 sikre at konstruksjonen f\u00e5r gode kvaliteter og tilpasses sine omgivelser. Det anf\u00f8res derfor at kommunen tar feil n\u00e5r det konkluderes med at krav til visuelle kvaliteter ikke er oppfylt. Videre behandling av klage Som nevnt innledningsvis stiller vi oss undrende til at kommunen velger \u00e5 avsl\u00e5 p\u00e5 grunnlag av visuelle kvaliteter, n\u00e5r dispensasjonssp\u00f8rsm\u00e5let fremst\u00e5r som det sentrale i saken. Selv om det formelt er anledning til \u00e5 begrense behandlingen slik, mener vi det er uheldig. Vurderingen av visuelle kvaliteter for tiltak i strandsonen er s\u00e5 n\u00e6rt knyttet sammen med dispensasjonsvurderingen, hvor tiltaket virkning p\u00e5 ferdsel og landskap bl.a. st\u00e5r helt sentralt. Vi mener det da er uheldig \u00e5 begrense behandlingen til et element i denne vurderingen, fremfor \u00e5 ta en fullstendig dispensasjonsvurdering av tiltaket. Vi opplever ogs\u00e5 vedtaket som et avvik fra normal praksis i kommunen for tilsvarende saker. Dersom denne praksisen videref\u00f8res vil man, ut fra den vurdering som legges til grunn i denne saken, kunne oppleve at de fleste strandsonesaker blir avsl\u00e5tt p\u00e5 grunnlag av visuelle kvaliteter. Det er \u00e5penbart ikke en \u00f8nsket utvikling, og spesielt ikke dersom det samtidig medf\u00f8rer at klager p\u00e5 disse vedtakene ikke behandles politisk. Sett hen til at politisk niv\u00e5 ofte har hatt en annen vurdering av strandsonesaker enn kommunens administrasjon, er det sv\u00e6rt viktig at klager p\u00e5 strandsonesaker fremmes for politisk behandling selv om administrasjonen velger \u00e5 avsl\u00e5 p\u00e5 visuelle kvaliteter. Alternativt kan det fremst\u00e5 som om administrasjonen \u00f8nsker \u00e5 unndra saker fra politisk behandling, noe man \u00e5penbart ikke kan v\u00e6re tjent med. I denne saken er det ekstra viktig \u00e5 sikre en fullstendig vurdering av saken, da en n\u00e6rliggende konsekvens av et avslag vil v\u00e6re at man m\u00e5 rive tiltaket. Ut fra et rettssikkerhetsperspektiv er det da viktig \u00e5 sikre at man har f\u00e5tt pr\u00f8vd alle sider av saken hos relevante instanser, f\u00f8r man g\u00e5r til det skritt. Vi ber derfor om at det i klagerunden blir foretatt en fullstendig behandling av v\u00e5r s\u00f8knad, og at klagesaken fremmes for politisk behandling i kommunen f\u00f8r evt. oversending til Statsforvalteren. N\u00e5r det gjelder dispensasjonssp\u00f8rsm\u00e5let viser vi til begrunnelsen i s\u00f8knad om dispensasjon, som var vedlagt v\u00e5r opprinnelige s\u00f8knad. Vi mener vilk\u00e5rene for dispensasjon er oppfylt. Oppsummert Det anf\u00f8res at kommunen tar feil n\u00e5r det konkluderer med at krav til visuelle kvaliteter ikke oppfylles. Vi mener at kravet er oppfylt, og at det derfor hefter en feil ved vedtaket som medf\u00f8rer at det m\u00e5 oppheves eller omgj\u00f8res. Vi mener videre at vilk\u00e5rene for dispensasjon er oppfylt, og at kommunen derfor har anledning til \u00e5 gi dispensasjon. 3 Postboks 147 - Ravnanger 5327 Hauglandshella Telefon : 56146220 Mobil : 92869218 Bankgiro : 3630 07 08778 Org.nr. : 885 779 522 Vi ber med bakgrunn i dette om at vedtaket omgj\u00f8res, og at det gis dispensasjon og tillatelse til tiltak som oms\u00f8kt. Med hilsen Tore Meidell Mundheim Tore Meidell Mundheim Ravnanger Hus AS Vedlegg - 5 foto fra anleggsfasen 4 "
}