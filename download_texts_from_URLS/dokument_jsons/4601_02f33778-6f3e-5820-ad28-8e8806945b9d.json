{
  "dokument_id": "02f33778-6f3e-5820-ad28-8e8806945b9d",
  "doc_type": "case_attachment",
  "kommune": 4601,
  "tittel": "Uavhengig revisors beretning 2024 Bergen Kommune",
  "url": "https://bergen.kommune.no/politikere-utvalg/api/fil/bk360/12494187/Uavhengig-revisors-beretning-2024-Bergen-Kommune",
  "tekst": " Deloitte AS Lars Hilles gate 30 Postboks 6013 Postterminalen 5892 Bergen Tlf: +47 55 21 81 00 www.deloitte.no Til bystyret i Bergen Kommune UAVHENGIG REVISORS BERETNING Uttalelse om \u00e5rsregnskapet Konklusjon Vi har revidert \u00e5rsregnskapet for Bergen kommune som viser et netto driftsresultat p\u00e5 kr -715.186.608 i bykassen, og et netto driftsresultat i det konsoliderte \u00e5rsregnskapet p\u00e5 kr. -715.186.608. \u00c5rsregnskapet best\u00e5r av: \u2022 bykassens \u00e5rsregnskap, som best\u00e5r av balanse per 31. desember 2024, bevilgningsoversikter drift og investering, \u00f8konomisk oversikt drift og oversikt over samlet budsjettavvik og \u00e5rsavslutningsdisposisjoner for regnskaps\u00e5ret avsluttet per denne datoen og noter til \u00e5rsregnskapet., og \u2022 konsolidert \u00e5rsregnskap som best\u00e5r av balanse per 31. desember 2024, driftsregnskap, investeringsregnskap, for regnskaps\u00e5ret avsluttet per denne datoen, og noter. Etter v\u00e5r mening: \u2022 oppfyller bykassens \u00e5rsregnskap gjeldende lovkrav og gir i det alt vesentlige en dekkende fremstilling av bykassens finansielle stilling per 31. desember 2024, og av resultatet for regnskaps\u00e5ret avsluttet per denne datoen i samsvar med kommunelovens regler og god kommunal regnskapsskikk i Norge. \u2022 oppfyller det konsoliderte \u00e5rsregnskapet gjeldende lovkrav og gir i det alt vesentlige en dekkende fremstilling av den finansielle stillingen til Bergen kommune som \u00f8konomisk enhet per 31. desember 2024, og av resultatet for regnskaps\u00e5ret avsluttet per denne datoen i samsvar med kommunelovens regler og god kommunal regnskapsskikk i Norge. Grunnlag for konklusjonen Vi har gjennomf\u00f8rt revisjonen i samsvar med lov, forskrift, god kommunal revisjonsskikk i Norge og International Standards on Auditing (ISA-ene). V\u00e5re oppgaver og plikter i henhold til disse standardene er beskrevet nedenfor under Revisors oppgaver og plikter ved revisjon av \u00e5rsregnskapet. Vi er uavhengige av kommunen i samsvar med kravene i relevante lover og forskrifter i Norge, og har overholdt v\u00e5re \u00f8vrige etiske forpliktelser i samsvar med disse kravene. Innhentet revisjonsbevis er etter v\u00e5r vurdering tilstrekkelig og hensiktsmessig som grunnlag for v\u00e5r konklusjon. \u00c5rsberetningen Byr\u00e5det er ansvarlig for informasjonen i \u00e5rsberetningen. V\u00e5r konklusjon om \u00e5rsregnskapet ovenfor dekker informasjonen i \u00e5rsberetningen. I forbindelse med revisjonen av \u00e5rsregnskapet er det v\u00e5r oppgave \u00e5 lese \u00e5rsberetningen. Form\u00e5let er \u00e5 vurdere hvorvidt det foreligger vesentlig inkonsistens mellom \u00e5rsberetningen og \u00e5rsregnskapet og den kunnskap vi har opparbeidet oss under revisjonen av \u00e5rsregnskapet, eller hvorvidt informasjon i \u00e5rsberetningen ellers fremst\u00e5r som vesentlig feil. Vi har plikt til \u00e5 rapportere dersom \u00e5rsberetningen fremst\u00e5r som vesentlig feil. Vi uttaler oss om \u00e5rsberetningen datert 31.12.2024 og har ingenting \u00e5 rapportere i s\u00e5 henseende. Deloitte AS and Deloitte Advokatfirma AS are the Norwegian affiliates of Deloitte NSE LLP, a member firm of Deloitte Touche Tohmatsu Registrert i Foretaksregisteret Limited, a UK private company limited by guarantee (\u201cDTTL\u201d). DTTL and each of its member firms are legally separate and independent Medlemmer av Den norske Revisorforening entities. DTTL and Deloitte NSE LLP do not provide services to clients. Please see www.deloitte.com/about to learn more about our Organisasjonsnummer: 980 211 282 global network of member firms. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. side 2 Uavhengig revisors beretning - Bergen kommune Basert p\u00e5 kunnskapen vi har opparbeidet oss i revisjonen, mener vi at \u00e5rsberetningen \u2022 inneholder de opplysninger som skal gis i henhold til gjeldende lovkrav og \u2022 at opplysningene om \u00f8konomi i \u00e5rsberetningen stemmer overens med \u00e5rsregnskapet. Vi henviser for \u00f8vrig til avsnittet \u00abUttalelse om redegj\u00f8relse for vesentlige budsjettavvik\u00bb under uttalelse om \u00f8vrige lovmessige krav. Byr\u00e5dets ansvar for \u00e5rsregnskapet Byr\u00e5det er ansvarlig for \u00e5 utarbeide \u00e5rsregnskapet og for at det gir en dekkende fremstilling i samsvar med kommunelovens bestemmelser og god kommunal regnskapsskikk i Norge. Byr\u00e5det er ogs\u00e5 ansvarlig for slik intern kontroll som vedkommende finner n\u00f8dvendig for \u00e5 kunne utarbeide et \u00e5rsregnskap som ikke inneholder vesentlig feilinformasjon, verken som f\u00f8lge av misligheter eller utilsiktede feil. Revisors oppgaver og plikter ved revisjonen av \u00e5rsregnskapet V\u00e5rt m\u00e5l er \u00e5 oppn\u00e5 betryggende sikkerhet for at \u00e5rsregnskapet som helhet ikke inneholder vesentlig feilinformasjon, verken som f\u00f8lge av misligheter eller utilsiktede feil, og \u00e5 avgi en revisjonsberetning som inneholder v\u00e5r konklusjon. Betryggende sikkerhet er en h\u00f8y grad av sikkerhet, men ingen garanti for at en revisjon utf\u00f8rt i samsvar med ISA-ene, alltid vil avdekke vesentlig feilinformasjon. Feilinformasjon kan oppst\u00e5 som f\u00f8lge av misligheter eller utilsiktede feil. Feilinformasjon er \u00e5 anse som vesentlig dersom den enkeltvis eller samlet med rimelighet kan forventes \u00e5 p\u00e5virke de \u00f8konomiske beslutningene som brukerne foretar p\u00e5 grunnlag av \u00e5rsregnskapet. Som del av en revisjon i samsvar med ISA-ene, ut\u00f8ver vi profesjonelt skj\u00f8nn og utviser profesjonell skepsis gjennom hele revisjonen. I tillegg: \u2022 identifiserer og ansl\u00e5r vi risikoen for vesentlig feilinformasjon i \u00e5rsregnskapet, enten det skyldes misligheter eller utilsiktede feil. Vi utformer og gjennomf\u00f8rer revisjonshandlinger for \u00e5 h\u00e5ndtere slike risikoer, og innhenter revisjonsbevis som er tilstrekkelig og hensiktsmessig som grunnlag for v\u00e5r konklusjon. Risikoen for at vesentlig feilinformasjon som f\u00f8lge av misligheter ikke blir avdekket, er h\u00f8yere enn for feilinformasjon som skyldes utilsiktede feil, siden misligheter kan inneb\u00e6re samarbeid, forfalskning, bevisste utelatelser, uriktige fremstillinger eller overstyring av intern kontroll. \u2022 opparbeider vi oss en forst\u00e5else av intern kontroll som er relevant for revisjonen, for \u00e5 utforme revisjonshandlinger som er hensiktsmessige etter omstendighetene, men ikke for \u00e5 gi uttrykk for en mening om effektiviteten av kommunens interne kontroll. \u2022 evaluerer vi om de anvendte regnskapsprinsippene er hensiktsmessige og om regnskapsestimatene og tilh\u00f8rende noteopplysninger utarbeidet av byr\u00e5det er rimelige. \u2022 evaluerer vi den samlede presentasjonen, strukturen og innholdet i \u00e5rsregnskapet, inkludert tilleggsopplysningene, og hvorvidt \u00e5rsregnskapet gir uttrykk for de underliggende transaksjonene og hendelsene p\u00e5 en m\u00e5te som gir en dekkende fremstilling. \u2022 innhenter vi tilstrekkelig og hensiktsmessig revisjonsbevis vedr\u00f8rende den finansielle informasjonen til regnskapsenhetene som inng\u00e5r i konsolidert \u00e5rsregnskap for \u00e5 kunne gi uttrykk for en mening om det konsoliderte \u00e5rsregnskapet. Vi er ansvarlige for \u00e5 lede, f\u00f8lge opp og gjennomf\u00f8re revisjonen av det konsoliderte \u00e5rsregnskapet. Vi har eneansvar for v\u00e5r konklusjon om det konsoliderte \u00e5rsregnskapet. Vi kommuniserer med kontrollutvalget og byr\u00e5det blant annet om det planlagte innholdet i og tidspunkt for revisjonsarbeidet og eventuelle vesentlige funn i revisjonen, herunder vesentlige svakheter i intern kontroll som vi avdekker gjennom revisjonen. Uttalelse om \u00f8vrige lovmessige krav Konklusjon om registrering og dokumentasjon Basert p\u00e5 v\u00e5r revisjon av \u00e5rsregnskapet som beskrevet ovenfor, og kontrollhandlinger vi har funnet n\u00f8dvendig i henhold til internasjonal standard for attestasjonsoppdrag (ISAE) 3000 \u00abAttestasjonsoppdrag som ikke er side 3 Uavhengig revisors beretning - Bergen kommune revisjon eller forenklet revisorkontroll av historisk finansiell informasjon\u00bb, mener vi at ledelsen har oppfylt sin plikt til \u00e5 s\u00f8rge for ordentlig og oversiktlig registrering og dokumentasjon av kommunens regnskapsopplysninger i samsvar med lov og god bokf\u00f8ringsskikk i Norge. Uttalelse om redegj\u00f8relse for vesentlige budsjettavvik Vi har utf\u00f8rt et attestasjonsoppdrag som skal gi moderat sikkerhet, i forbindelse med Bergen kommunes redegj\u00f8relse for vesentlige budsjettavvik, enten det skyldes bel\u00f8psmessige avvik eller avvik fra kommunestyrets premisser for bruken av bevilgningene. Konklusjon Basert p\u00e5 de utf\u00f8rte handlingene og innhentede bevis er vi ikke blitt kjent med forhold som gir grunn til \u00e5 tro at \u00e5rsberetningen ikke gir dekkende opplysninger om vesentlige budsjettavvik. Byr\u00e5dets ansvar for \u00e5 redegj\u00f8re for budsjettavvik Byr\u00e5det er ansvarlig for \u00e5 etablere administrative rutiner som s\u00f8rger for at det utarbeides og iverksettes rutiner som sikrer at alle vesentlige budsjettavvik identifiseres og beskrives. Dette gjelder b\u00e5de bel\u00f8psmessige rammer og vedtatte premisser for bruken av bevilgningene. I \u00e5rsberetningen skal byr\u00e5det redegj\u00f8re for vesentlige bel\u00f8psmessige avvik mellom \u00e5rsbudsjettet og \u00e5rsregnskapet, og vesentlige avvik fra kommunestyrets premisser for bruken av bevilgningene. V\u00e5re oppgaver og plikter V\u00e5r oppgave er \u00e5 se etter om \u00e5rsberetningen gir dekkende opplysninger om vesentlige bel\u00f8psmessige avvik fra \u00e5rsbudsjettet og vesentlige avvik fra kommunestyrets eller fylkestingets premisser for bruken av bevilgningene. Vi skal avgi en uttalelse om \u00e5rsberetningen p\u00e5 grunnlag av bevisene vi har hentet inn. Vi har utf\u00f8rt v\u00e5rt attestasjonsoppdrag med moderat sikkerhet i samsvar med kommunelovens regler og RSK 302 Forenklet etterlevelseskontroll av vesentlige budsjettavvik. Standarden krever at vi planlegger og gjennomf\u00f8rer oppdraget for \u00e5 oppn\u00e5 moderat sikkerhet for hvorvidt det foreligger dekkende opplysninger om vesentlige budsjettavvik i \u00e5rsberetningen Utf\u00f8ring av et attestasjonsoppdrag som skal gi moderat sikkerhet i henhold til RSK 302, inneb\u00e6rer \u00e5 utf\u00f8re handlinger for \u00e5 innhente bevis for om det foreligger avvik fra budsjettvedtak, b\u00e5de bel\u00f8psmessige avvik og avvik fra kommunestyrets premisser for bruken av bevilgningene, og om det i \u00e5rsberetningen er gitt dekkende opplysninger om \u00e5rsakene til avvikene. Typen, tidspunktet for og omfanget av de valgte handlingene er gjenstand for revisors skj\u00f8nn. Moderat sikkerhet har klart lavere sikkerhetsgrad enn betryggende sikkerhet, og vi gir derfor ikke uttrykk for samme niv\u00e5 av sikkerhet som i konklusjon om \u00e5rsregnskapet i revisjonsberetningen. Vi mener at vi har innhentet tilstrekkelig og hensiktsmessig bevis som grunnlag for v\u00e5r konklusjon. Bergen, 11.april 2024 Deloitte AS Unni-Renate Moe statsautorisert revisor (elektronisk signert) Kopi: Kontrollutvalget Byr\u00e5det Uavhengig revisors beretning 2024 Bergen Kommune Name Date Moe, Unni-Renate 2025-04-11 Identification Moe, Unni-Renate This document contains electronic signatures using EU-compliant PAdES - PDF Advanced Electronic Signatures (Regulation (EU) No 910/2014 (eIDAS)) "
}