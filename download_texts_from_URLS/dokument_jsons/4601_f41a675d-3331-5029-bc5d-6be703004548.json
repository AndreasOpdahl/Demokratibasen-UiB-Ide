{
  "dokument_id": "f41a675d-3331-5029-bc5d-6be703004548",
  "doc_type": "case_attachment",
  "kommune": 4601,
  "tittel": "Vedlegg. Rapport til 1. tertial 2025 om arbeidet med kommunens sykefrav\u00e6r",
  "url": "https://bergen.kommune.no/politikere-utvalg/api/fil/bk360/12680472/Vedlegg-Rapport-til-1-tertial-2025-om-arbeidet-med-kommunens-sykefravaer",
  "tekst": "Rapport til 1. tertial 2025 om arbeidet med kommunens sykefrav\u00e6r I sak 314/21 \u00abRepresentantforslag fra Anette Strand (H) vedr\u00f8rende redusert sykefrav\u00e6r i Bergen kommune\u00bb vedtok bystyret f\u00f8lgende: \u00abBystyret viser til det p\u00e5g\u00e5ende arbeidet med sykefrav\u00e6r, og arbeidet som er satt i gang i kj\u00f8lvannet av ny IA- avtale i kommunen. Bystyret ber byr\u00e5det p\u00e5se at dette gj\u00f8res som et tydelig prosjekt, med m\u00e5l og delm\u00e5l for \u00e5 redusere sykefrav\u00e6ret, og jevnlig rapportere status og fremdrift og m\u00e5loppn\u00e5else til bystyret.\u00bb Dette er en rapport for arbeidet med kommunens sykefrav\u00e6r basert p\u00e5 tilbakemeldinger fra byr\u00e5dsavdelingene og Bystyrets organer. Rapporten omhandler frav\u00e6rstall for 1. kvartal i perioden 2022-25 i tillegg til noen utdrag fra innmeldte frav\u00e6rstiltak. Til slutt gis noen vurderinger knyttet mulige effekter av tiltakene. Bergen kommune Sykefrav\u00e6rsutviklingen for 1. kvartal i perioden 2022 \u2013 2025 (%) 2022 2023 2024 2025 13,3 12,3 11,8 12,2 Tabellen viser en \u00f8kning i kommunens frav\u00e6r med 0,4 prosentpoeng i 2025 sammenlignet med 2024. Fra 2022 til 2024 viser frav\u00e6rstallene nedadg\u00e5ende tendens. Grunnlaget for den relativt h\u00f8ye registeringen i 2022 kan trolig i stor grad tilskrives effekter av Koronapandemien. Byr\u00e5dsavdeling for finans (BFIN) Sykefrav\u00e6rsutviklingen for 1. kvartal i perioden 2022 \u2013 2025 (%) 2022 2023 2024 2025 9,4 10,2 8,5 9,8 Tabellen viser en b\u00f8lgetendens i utviklingen av frav\u00e6rstallene. Frav\u00e6ret i 2025 er 0,4 prosentpoeng h\u00f8yere enn i 2022. Forebyggende og inkluderende tiltak \u2022 Etat for boligforforvaltning har etablert en ordning der ansatte med korttidsfrav\u00e6r over normalen blir fulgt opp med samtaler der mulige tiltak dr\u00f8ftes. \u2022 Ansattservice har etablert m\u00f8teplasser med hver medarbeider for \u00e5 knytte tettere relasjoner og tilrettelegge for diskusjoner om tema som ikke direkte knytter seg til det faglige, men mer til trivsel, utvikling og personlige forhold. \u2022 Ansattservice vektlegger oppf\u00f8lging av ledere ved avdelinger med relativt h\u00f8yt frav\u00e6r der m\u00e5let er \u00e5 identifisere \u00e5rsaker og eventuelt sette inn tiltak. N\u00e6rv\u00e6rsprosjektet \u2022 Etat for bygg og eiendom vektlegger n\u00e6rv\u00e6rssamtale for alle ansatte som et viktig virkemiddel i arbeidet med \u00e5 redusere sykefrav\u00e6ret. 1 Byr\u00e5dsavdeling for eldre, helse og omsorg (BEHO) Sykefrav\u00e6rsutviklingen for 1. kvartal i perioden 2022 \u2013 2025 (%) 2022 2023 2024 2025 13,6 13,3 12,9 13,3 Tabellen viser \u00e5rlig reduksjon i frav\u00e6ret i perioden 2022-24. I 2025 er det registrert en \u00f8kning i frav\u00e6ret med 0,4 prosentpoeng sammenlignet med \u00e5ret f\u00f8r. Forebyggende og inkluderende tiltak \u2022 I kommunaldirekt\u00f8rens stab er det laget n\u00e6rv\u00e6rsplan inklusivt m\u00e5l for 2025. I planen inng\u00e5r blant annet kartlegging av muskel og skjelettplager og psykososiale forhold. Form\u00e5let dette er \u00e5 gj\u00f8re medarbeidere og ledere mer bevisst p\u00e5 hva som kan f\u00f8re til frav\u00e6r, og generelt bli bedre til \u00e5 forebygge og arbeide systematisk. \u2022 Etat for behandlingssentre og sykehjem har gjennom sitt innsatsteam for enheter med h\u00f8yt frav\u00e6r plukket ut de 4 enhetene med h\u00f8yest frav\u00e6r og skal f\u00f8lge der tilh\u00f8rende ledergrupper skal f\u00f8lges opp i 6 m\u00e5neder. Oppf\u00f8lgingen er blant annet obligatorisk oppl\u00e6ring/kompetanseheving, gjennomgang og hjelp til \u00e5 systematisere ledernes arbeidsoppgaver, konkret hjelp i enkeltsaker og bistand til \u00e5 jobbe systematisk med HMS. \u2022 I Etat for hjemmebaserte tjenester arrangeres det \u00e5rlig en arbeidsmilj\u00f8gruppedag for alle enhetene. Temaene p\u00e5 disse dagene omhandler forebyggende og systematisk HMS- arbeid. I mars i \u00e5r ble det gjennomf\u00f8rt en dag kombinert med en mellomledersamling der temaet var \u00abTrivsel og mistrivsel i arbeidsmilj\u00f8et \u2013 med arbeidsmilj\u00f8loven som rettesnor.\u00bb \u2022 Etat for tjenester til utviklingshemmede arbeider aktivt med kultur for heltid, og ser heltid og sykefrav\u00e6r i sammenheng for \u00e5 redusere behovet for innleie og vikarbruk. Etaten legger til grunn at trygge og tydelige ledere er viktig for \u00e5 lykkes med \u00e5 oppn\u00e5 n\u00e6rv\u00e6r og heltid. Kommunens nye lederprogram er et viktig bidrag i den forbindelse. N\u00e6rv\u00e6rsprosjektet \u2022 Etat for behandlingssentre og sykehjem deltar i prosjektet gjennom arbeidsgruppen for sykefrav\u00e6r og arbeidsgruppen for spesielle etater. Etat for hjemmebaserte tjenester deltar ogs\u00e5 i prosjektet. I mai 2025 skal tiltakene internundervisning til ansatte om rettigheter og plikter i sykefrav\u00e6rsoppf\u00f8lgingen samt utarbeidelse av brosjyre til ansatte om rettigheter og plikter, pr\u00f8ves ut. 2 Byr\u00e5dsavdeling for n\u00e6ring, kultur og idrett (BNKI) Sykefrav\u00e6rsutviklingen for 1. kvartal i perioden 2022 \u2013 2025 (%) 2022 2023 2024 2025 10,9 8,4 8,9 9,2 Tabellen viser en stigning i frav\u00e6rstallene fra 2023. Frav\u00e6ret i 2025 er 1,7 prosentpoeng lavere sammenlignet med i 2022. Forebyggende og inkluderende tiltak \u2022 Arbeidsmilj\u00f8utvalget har vedtatt at byr\u00e5dsavdelings m\u00e5l om at byr\u00e5dsavdelingens sykefrav\u00e6r ikke skal overstige 5,8 % sykefrav\u00e6r revurderes. Bakgrunnen for vedtaket var m\u00e5ltallet skulle bli mer realistisk \u00e5 oppn\u00e5 og samtidig \u00f8ke motivasjonen i dette arbeidet. M\u00e5ltallet for BNKI er n\u00e5 satt til maksimalt 7,5 %. \u2022 Et lederseminar om kommunikasjon, konflikth\u00e5ndtering, ledelse og oppf\u00f8lging av sykemeldte er under planlegging. N\u00e6rv\u00e6rsprosjektet \u2022 P\u00e5 lederm\u00f8ter er det jevnlig fokus p\u00e5 n\u00e6rv\u00e6r og ulike virkemidler fra n\u00e6rv\u00e6rsprosjektet herunder ulike webinar. Byr\u00e5dsleders avdeling (BLED) Sykefrav\u00e6rsutviklingen for 1. kvartal i perioden 2022 \u2013 2025 (%) 2022 2023 2024 2025 12,4 10,5 8,6 8,8 Tabellen viser \u00e5rlig reduksjon i frav\u00e6ret i perioden 2022-24. I 2025 er det registrert en \u00f8kning med 0,2 prosentpoeng sammenlignet med \u00e5ret f\u00f8r. Forebyggende og inkluderende tiltak \u2022 Ved frav\u00e6r f\u00f8lges ansatte opp gjennom dialog med n\u00e6rmeste leder i tr\u00e5d med kommunens rutiner. Det arbeides b\u00e5de med individrettede tiltak og tiltak rettet mot hele arbeidsmilj\u00f8et. \u2022 Utviklingstrekk i sykefrav\u00e6ret f\u00f8lges blant annet opp gjennom byr\u00e5dsavdelingens lederm\u00f8ter, lederoppf\u00f8lging og gjennom saker i arbeidsmilj\u00f8utvalget. Byr\u00e5dsavdelingens arbeidsmilj\u00f8utvalg vurderes som en viktig arena for arbeidet med b\u00e5de HMS og IA. \u2022 N\u00e6rv\u00e6rsprosjektet N\u00e6rv\u00e6rsprosjektet er en viktig satsing for n\u00e5v\u00e6rende byr\u00e5d. Prosjektet er organisatorisk forankret i Byr\u00e5dsleders avdeling, og er til n\u00e5 i 2025 styrket med 4 ansatte i tillegg til tidligere tilsatt prosjektleder. Form\u00e5let med prosjektet er \u00e5 bidra til at enheter og ledere skal forbedre sitt n\u00e6rv\u00e6rsarbeid som et viktig bidrag til \u00e5 redusere sykefrav\u00e6ret. 3 Byr\u00e5dsavdeling for barnevern, sosiale tjenester og mangfold (BBSM) Sykefrav\u00e6rsutviklingen for 1. kvartal i perioden 2022 \u2013 2025 (%) 2022 2023 2024 2025 12,6 12,1 11,4 12,7 Tabellen viser \u00e5rlig reduksjon i frav\u00e6ret i perioden 2022-24. I 2025 er det registrert en \u00f8kning med 1,3 prosentpoeng sammenlignet med \u00e5ret f\u00f8r. Forebyggende og inkluderende tiltak \u2022 Byr\u00e5dsavdelingen bruker turnus med langvakter og utvidet arbeidstid, og arbeider med innf\u00f8ring av \u00e5rsturnus. Dette skal sikre st\u00f8rre forutsigbarhet for ansatte, redusere helsebelastninger og bidra til \u00f8kt trivsel og n\u00e6rv\u00e6r. \u2022 Med m\u00e5l om \u00e5 redusere varigheten p\u00e5 sykefrav\u00e6r og styrke kontakten med arbeidsplassen, er det innf\u00f8rt rutiner i byr\u00e5dsavdelingens enheter for hyppige oppf\u00f8lgingssamtaler, tidlig utarbeidelse av oppf\u00f8lgingsplaner og bruk av NAVs verkt\u00f8y. \u2022 Enheter i byr\u00e5dsavdelingen har gjennomf\u00f8rt et oppl\u00e6ringsprogram i \u00abN\u00e6rv\u00e6rsarbeid\u00bb i samarbeid med NAV stat. Programmet har hatt fokus p\u00e5 \u00e5 styrke lederes kompetanse i \u00e5 fremme n\u00e6rv\u00e6r, f\u00f8lge opp ansatte systematisk og iverksette tiltak som reduserer sykefrav\u00e6r. \u2022 Etatene arbeider med \u00e5 utvikle egne n\u00e6rv\u00e6rsplaner i tr\u00e5d med byr\u00e5dsavdelingens styringskort og \u00e5rsoppdrag. Utarbeidelse av HMS-m\u00e5l og styrking av n\u00e6rv\u00e6ret inng\u00e5r som sentrale satsingsomr\u00e5der. Arbeidet skal bidra til mer systematisk og m\u00e5lrettet innsats for et godt arbeidsmilj\u00f8 og \u00f8kt n\u00e6rv\u00e6r. N\u00e6rv\u00e6rsprosjektet \u2022 Byr\u00e5dsavdelingen er representert i alle fem arbeidsgruppene i n\u00e6rv\u00e6rsprosjektet. Deltakelsen sikrer at byr\u00e5dsavdelingen bidrar aktivt i utviklingen av nye tiltak for \u00e5 fremme n\u00e6rv\u00e6r, og at kunnskap og erfaringer fra arbeidsgruppene omsettes til lokale tiltak i egne etater. \u2022 Byr\u00e5dsavdelingens etater deltar aktivt i n\u00e6rv\u00e6rsprosjektet, hvor ledere har gjennomf\u00f8rt generell oppl\u00e6ring i n\u00e6rv\u00e6rsarbeid og bruk av verkt\u00f8y som n\u00e6rv\u00e6rssamtaler, n\u00e6rv\u00e6rsblomst og individuelle oppf\u00f8lgingsplaner. Temaer som overgangsalder, emosjonell belastning og stressmestring er integrert i arbeidet. Erfaringene brukes aktivt i arbeidsmilj\u00f8gruppene, lederm\u00f8ter og medarbeidersamtaler for \u00e5 styrke forebyggende tiltak, fremme n\u00e6rv\u00e6r og redusere sykefrav\u00e6r. \u2022 Flere enheter i byr\u00e5dsavdelingen har deltatt som piloter i n\u00e6rv\u00e6rsprosjektet, blant annet ved \u00e5 teste ut verkt\u00f8y som n\u00e6rv\u00e6rssamtalen. Piloteringen har gitt verdifull innsikt i hvordan slike tiltak kan tilpasses, forankres og brukes systematisk for \u00e5 styrke n\u00e6rv\u00e6r og forebygge sykefrav\u00e6r i organisasjonen. 4 Byr\u00e5dsavdeling for byutvikling (BBU) Sykefrav\u00e6rsutviklingen for 1. kvartal i perioden 2022 \u2013 2025 (%) 2022 2023 2024 2025 8,8 8,1 6,9 8,6 Tabellen viser \u00e5rlig reduksjon i frav\u00e6ret i perioden 2022-24. I 2025 er det registrert en \u00f8kning med 1,7 prosentpoeng sammenlignet med \u00e5ret f\u00f8r. Forebyggende og inkluderende tiltak \u2022 I arbeidet med \u00e5 forebygge korttidsfrav\u00e6ret tilbyr Bymilj\u00f8etaten og Bergen Vann sine ansatte influensavaksine. \u2022 Det er etablert nettverksgrupper best\u00e5ende av seksjonsledere og avdelingsledere der det kan utveksles erfaringer p\u00e5 tvers. Ved sammensetting av gruppene vektlegges erfaring, alder og kj\u00f8nn. M\u00e5let med ordningen er at flest mulig av ledergruppene skal arbeide mer effektivt og sammensveiset i ut\u00f8velse av ledelse for sine medarbeidere. \u2022 Det tilrettelegges m\u00e5lrettet informasjon om n\u00e6rv\u00e6r og sykefrav\u00e6rsoppf\u00f8lging for etatsledere. Informasjonen er lett tilgjengelig, og m\u00e5let er at den skal bidra til \u00f8kt kompetanse og v\u00e6re til inspirasjon. N\u00e6rv\u00e6rsprosjektet \u2022 Byr\u00e5dsavdelingen deltar i prosjektutviklingen samt f\u00f8lger opp fellestiltak fra prosjektet. M\u00e5let er \u00e5 \u00f8ke kompetansen, arbeide mere forebyggende og f\u00f8lge opp tettere. Bystyrets organer (BORG) Sykefrav\u00e6rsutviklingen for 1. kvartal i perioden 2022 \u2013 2025 (%) 2022 2023 2024 2025 3,4 1,7 4,4 2,0 Tabellen viser en b\u00f8lget tendens i utviklingen av frav\u00e6rstallene. Frav\u00e6ret i 2025 er 1,4 prosentpoeng lavere sammenlignet med 2022. Forebyggende og inkluderende tiltak \u2022 Sykemeldte f\u00e5r jevnlig oppf\u00f8lging i form av samtaler og tilrettelegging. I det forebyggende arbeidet vektlegges tilpasning av arbeidsoppgaver som et viktig tiltak. Det gjennomf\u00f8res jevnlig samtaler med ansatte hvor trivsel er et naturlig tema. Det oppleves at ansatte i stor grad tar kontakt dersom det for eksempel er behov for midlertidig tilrettelegging. God samhandling mellom ansatte og ledelsen skapes blant annet ved at det arbeides systematisk med psykologisk trygghet. \u2022 Det er etablert et kontaktforum hvor personalleder, tillitsvalgte og bystyredirekt\u00f8ren deltar. Sentrale tema i forumet er arbeidsmilj\u00f8 og sykefrav\u00e6r. 5 Byr\u00e5dsavdeling for barnehage og skole (BBS) Sykefrav\u00e6rsutviklingen for 1. kvartal i perioden 2022 \u2013 2025 (%) 2022 2023 2024 2025 15,1 13,0 12,7 12,4 Tallene viser en \u00e5rlig reduksjon i frav\u00e6ret i hele perioden. 2025 sammenlignet med 2022 viser en reduksjon i frav\u00e6ret med 2,7 prosentpoeng. Forebyggende og inkluderende tiltak \u2022 BBS deltar i et samhandlingsforum for HMS som i tillegg best\u00e5r av representanter fra BEHO, BBSM og NAV, og der ulike tiln\u00e6rminger til sykefrav\u00e6r og n\u00e6rv\u00e6r gis h\u00f8y prioritet. \u2022 Det er nedsatt en arbeidsgruppe med fokus p\u00e5 oppf\u00f8lging av ansatte, best\u00e5ende av representanter for BBS, BEHO, BBSM, BHT og hovedverneombudene. Det er utarbeidet et mandat for gruppens arbeid, som etter planen skal p\u00e5g\u00e5 i perioden 15. mai \u2013 30. november i \u00e5r. Byr\u00e5dsavdelingene har n\u00f8dvendige prosedyrer for oppf\u00f8lging av ansatte ved belastninger, sorg, krise og alvorlige hendelser. Men det er behov for ytterligere tiltak for \u00e5 st\u00f8tte systematisk oppf\u00f8lging av ansatte som har behov for det. \u2022 \u00abHandlingsplan for systematisk arbeid med helse, milj\u00f8 og sikkerhet i Byr\u00e5dsavdeling for barnehage og skole\u00bb er utarbeidet. Planen bygger i stor grad p\u00e5 erfaringer med tilsyn fra Arbeidstilsynet. N\u00e6rv\u00e6rsprosjektet \u2022 BBS er representert i arbeidsgrupper og styringsgruppen for det p\u00e5g\u00e5ende n\u00e6rv\u00e6rsprosjektet. I Etat for barnehage er det igangsatt en egen satsing innenfor rammen av prosjektet. M\u00e5let er at satsingen skal gi ansatte en bedre arbeidshverdag, gi barna et bedre barnehagetilbud, gj\u00f8re det lettere for ledere \u00e5 f\u00f8lge opp sine ansatte og redusere utgiftene til innleie av vikarer. Mulige effekter av tiltak Effekter av tiltakene i sykefrav\u00e6rsarbeidet er generelt vanskelig \u00e5 m\u00e5le, men det legges til grunn at kontinuitet og systematikk gir resultater. Rapportering av HMS-hendelser vurderes som et viktig grunnlag for \u00e5 fange opp utfordringer der det b\u00f8r settes inn tiltak. Dersom arbeidet med sykefrav\u00e6ret skal lykkes b\u00f8r ledere p\u00e5 alle niv\u00e5 v\u00e6re eiere av prosessene knyttet til arbeidet. De innmeldte tiltakene erfares i stor grad som positive bidrag til arbeidet med \u00e5 forebygge sykefrav\u00e6ret og \u00f8ke n\u00e6rv\u00e6ret. 6 "
}