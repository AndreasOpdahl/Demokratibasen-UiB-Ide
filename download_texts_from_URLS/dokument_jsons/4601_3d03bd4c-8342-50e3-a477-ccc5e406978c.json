{
  "dokument_id": "3d03bd4c-8342-50e3-a477-ccc5e406978c",
  "doc_type": "case_attachment",
  "kommune": 4601,
  "tittel": "Protokoll forretningsutvalget 28.05.2024",
  "url": "https://bergen.kommune.no/politikere-utvalg/api/fil/bk360/10504897/Protokoll-forretningsutvalget-28-05-2024",
  "tekst": " BERGEN KOMMUNE Protokoll Forretningsutvalget Den 28. mai. 2024 holdt forretningsutvalget m\u00f8te i M\u00f8tested Bergen R\u00e5dhus - R\u00e5dstuen, 14. etg. M\u00f8tet startet kl. 09:00 og ble hevet kl.10:37 Til stede: Marit Warncke (H) Chris J\u00f8rgen Knudsen R\u00f8dland (H) Eivind Haldor Hermansen (H) - vara Geir Steinar Dale (A) - vara Even S\u00f8rland (A) Martine Jordana Baarholm (FrP) Martin Jonsterhaug (FrP) Mikkel Gr\u00fcner (SV) Thor Haakon Bakke (MDG) Trond Tystad (BL) Ingrid Nergaard Fjeldstad (V) Ann Jorun Hillers\u00f8y (INP) Mailiss Solheim-\u00c5kerblom (R) Joel Ysteb\u00f8 (KrF) Thomas Flesland (Sp) Det var 15 representanter til stede under m\u00f8tet. Forfall: Kjersti Pettersen (H) Rune Bakervik (A) Tom-Ove Koteng Monsen (PP) Fra byr\u00e5det: Byr\u00e5dsleder Christine Meyer Fra byr\u00e5dsleders avdeling: Kommunaldirekt\u00f8r Trine Samuelsberg Kommunikasjonsdirekt\u00f8r Eva Hille Seksjonssjef Richard Taule M\u00f8teleder: Ordf\u00f8rer Marit Warncke (H) Fra bystyrets kontor: Bystyredirekt\u00f8r Trine Pettersen Gr\u00f8nbech Fagleder \u00d8ivind Hauge St\u00f8le 1 Saksliste Saksnr. Sakstittel Innkalling forretningsutvalget 28.05.2024 197/24 Godkjenning av protokoll fra forretningsutvalgets m\u00f8te 21.05.2024 198/24 Saker til gjennomsyn 28.05.2024 199/24 H\u00f8ringssaker til forretningsutvalget 28.05.2024 200/24 Protokoll fra byr\u00e5dets m\u00f8te 23.05.2024. Fordeling av saker til bystyreutvalgene 201/24 Fordeling av kontrollutvalgssaker fra m\u00f8te 21.05.2024 202/24 Eventuelt forretningsutvalget 28.05.2024 203/24 Innbyggerforslag - hundepark i \u00c5sane bydel 2 Innkalling forretningsutvalget 28.05.2024 Forretningsutvalget behandlet saken i m\u00f8tet 28.05.2024: Det var ingen merknader til innkalling og sakskart. [Lagre saksprotokoll] [Lagre vedtak] 197/24 Godkjenning av protokoll fra forretningsutvalgets m\u00f8te 21.05.2024 Forretningsutvalget behandlet saken i m\u00f8tet 28.05.2024 sak 197/24: Protokollen ble godkjent. [Lagre saksprotokoll] [Lagre vedtak] 198/24 Saker til gjennomsyn 28.05.2024 Forretningsutvalget behandlet saken i m\u00f8tet 28.05.2024 sak 198/24: F\u00f8lgende saker er knyttet til: \u2022 Saker til bystyrets junim\u00f8te som leveres etter frist \u2022 Referat fra m\u00f8te i arbeidsutvalget for folkevalgtoppl\u00e6ring, tirsdag 14.05.2024 \u2022 Folkevalgtoppl\u00e6ring 2024 \u2013 utkast program for ledersamling fredag 14. juni 2024 Forretningsutvalgets behandling F\u00f8lgende representanter tok ordet: Trond Tystad (BL) [Lagre saksprotokoll] [Lagre vedtak] 199/24 H\u00f8ringssaker til forretningsutvalget 28.05.2024 Forretningsutvalget behandlet saken i m\u00f8tet 28.05.2024 sak 199/24 og fattet f\u00f8lgende vedtak: 1. Byr\u00e5det avgir eventuelt h\u00f8ringssvar til \u00abH\u00f8yring og offentleg ettersyn - Omr\u00e5dereguleringsplan for Stanghelle\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - Korker, innblandingskrav i plastflasker og overtredelsesgebyr\u00bb p\u00e5 vegne av Bergen kommune. 3 3. Byr\u00e5det avgir eventuelt h\u00f8ringssvar til \u00abH\u00f8ring \u2013 forslag om forbud mot bruk av fossil gass i byggvarme\u00bb p\u00e5 vegne av Bergen kommune. 4. Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8ring - NOU 2024: 9 Ny lov om offentlige anskaffelser\u00bb p\u00e5 vegne av Bergen kommune. Dersom det ikke innvilges tilstrekkelig utsettelse av h\u00f8ringsfrist, avgir utvalg for finans, kultur og n\u00e6ring h\u00f8ringssvar p\u00e5 vegne av Bergen kommune. Forretningsutvalgets behandling Ingen representanter tok ordet. Votering: Forslag til vedtak punkt 1-4 ble vedtatt enstemmig. Forslag til vedtak: Forslaget og utvalgets vedtak er likelydende. [Lagre saksprotokoll] [Lagre vedtak] 200/24 Protokoll fra byr\u00e5dets m\u00f8te 23.05.2024. Fordeling av saker til bystyreutvalgene Forretningsutvalget behandlet saken i m\u00f8tet 28.05.2024 sak 200/24 og fattet f\u00f8lgende vedtak: 1. Byr\u00e5dssak 170-172 sendes til utvalg for milj\u00f8 og byutvikling. 2. Byr\u00e5dssak 173 sendes til utvalg for helse og sosial. Saken sendes i tillegg til utvalg for barnehage, skole og idrett til orientering. Forretningsutvalgets behandling F\u00f8lgende representanter tok ordet: Even S\u00f8rland (A), Mikkel Gr\u00fcner (SV), Martin Jonsterhaug (FrP), Chris J\u00f8rgen Knudsen R\u00f8dland (H). Even S\u00f8rland (A) fremsatte p\u00e5 vegne av A, f\u00f8lgende alternative forslag til punkt 2: Byr\u00e5dssak 173 sendes til utvalg for barnehage, skole og idrett. Saken sendes i tillegg til utvalg for helse og sosial til orientering. Votering: Alternativt forslag fra A fremsatt av Even S\u00f8rland (A), fikk 7 stemmer (A, SV, MDG, V, R, KrF). Forslag til vedtak punkt 1-2 ble vedtatt med 8 stemmer (H, FrP, BL, INP, Sp) Forslag til vedtak: Forslaget og utvalgets vedtak er likelydende. 4 [Lagre saksprotokoll] [Lagre vedtak] 201/24 Fordeling av kontrollutvalgssaker fra m\u00f8te 21.05.2024 Forretningsutvalget behandlet saken i m\u00f8tet 28.05.2024 sak 201/24 og fattet f\u00f8lgende vedtak: 1. Kontrollutvalgssak 47/24 sendes utvalg for helse og sosial til orientering. 2. Kontrollutvalgssakene 48/24 og 60/24 sendes utvalg for finans, kultur og n\u00e6ring til orientering. 3. Kontrollutvalgssak 49/24 sendes utvalg for barnehage, skole og idrett og utvalg for helse og sosial til orientering. 4. Kontrollutvalgssak 53/24 sendes til samtlige utvalg til orientering. Forretningsutvalgets behandling F\u00f8lgende representanter tok ordet: Thor Haakon Bakke (MDG) Votering: Forslag til vedtak punkt 1-4 ble vedtatt enstemmig. Forslag til vedtak: Forslaget og utvalgets vedtak er likelydende. [Lagre saksprotokoll] [Lagre vedtak] 202/24 Eventuelt forretningsutvalget 28.05.2024 Forretningsutvalget behandlet saken i m\u00f8tet 28.05.2024 sak 202/24: F\u00f8lgende representanter tok ordet: Geir Steinar Dale (A), Mikkel Gr\u00fcner (SV), Trond Tystad (BL), Mailiss Solheim-\u00c5kerblom (R), Thor Haakon Bakke (MDG), Ingrid Nergaard Fjeldstad (V), Martin Jonsterhaug (FrP), Chris J\u00f8rgen Knudsen R\u00f8dland (H), Even S\u00f8rland (A), Thomas Flesland (Sp), Eivind Haldor Hermansen (H), Joel Ysteb\u00f8 (KrF). Byr\u00e5dsleder Christine Meyer informerte om byr\u00e5dets konstituerende m\u00f8te 28.05.2024. Geir Steinar Dale (A) stilte sp\u00f8rsm\u00e5l om tillit og dialogen mellom byr\u00e5det og sittende styre i Eviny. Byr\u00e5dsleder Christine Meyer besvarte sp\u00f8rsm\u00e5let. Mikkel Gr\u00fcner (SV) fremmet f\u00f8lgende forslag til vedtak: 5 Forretningsutvalget ber byr\u00e5dslederen om \u00e5 gi en orientering om byr\u00e5dets prosesser og rutiner for utnevning av styremedlemmer i selskaper der Bergen kommune er eier, p\u00e5 f\u00f8rstkommende m\u00f8te i utvalget. Orienteringen skal belyse dialog og samarbeid med andre eiere n\u00e5r det gjelder valg av styreleder i Eviny, og oppf\u00f8lging av lovligheten i oppnevnelsen av styremedlemmer til Fl\u00f8ibanen AS, Bergen havn, VilVite og Carte Blanche, eventuelt andre. Etter orienteringen \u00e5pnes det for oppf\u00f8lgingssp\u00f8rsm\u00e5l fra forretningsutvalgets medlemmer. Joel Ysteb\u00f8 (KrF) fremmet f\u00f8lgende forslag til vedtak: Forretningsutvalget ber byr\u00e5dsleder om \u00e5 orientere om prosesser knyttet til oppnevning av styremedlemmer og oppf\u00f8lging av eierskap i kommunen i utvalg for finans, kultur og n\u00e6ring. Mikkel Gr\u00fcner (SV) stilte sp\u00f8rsm\u00e5l om byr\u00e5dsleders reise til K\u00f8benhavn, reiseregning og diettpenger. Byr\u00e5dsleder Christine Meyer besvarte sp\u00f8rsm\u00e5let. Thor Haakon Bakke (MDG) stilte sp\u00f8rsm\u00e5l om klagesaksbehandling rundt bybanen. Thor Haakon Bakke (MDG) stilte sp\u00f8rsm\u00e5l om Nesttun elvepark. Byr\u00e5dsleder Christine Meyer besvarte sp\u00f8rsm\u00e5let. Votering: Forslag til vedtak fremsatt av Mikkel Gr\u00fcner (SV) fikk 6 stemmer (A, SV, MDG, V, R). Forslag til vedtak fremsatt av Joel Ysteb\u00f8 (KrF) fikk 5 stemmer (A, V, KrF, BL) [Lagre saksprotokoll] [Lagre vedtak] 203/24 Innbyggerforslag - hundepark i \u00c5sane bydel Forretningsutvalget behandlet saken i m\u00f8tet 28.05.2024 sak 203/24 og fattet f\u00f8lgende vedtak: Saken avvises ikke og sendes til behandling i utvalg for milj\u00f8 og byutvikling. Forretningsutvalgets behandling F\u00f8lgende representanter tok ordet: Mailiss Solheim-\u00c5kerblom (R), Even S\u00f8rland (A), Trond Tystad (BL), Chris J\u00f8rgen Knudsen R\u00f8dland (H), Thor Haakon Bakke (MDG). Even S\u00f8rland (A) fremsatte p\u00e5 vegne av A, f\u00f8lgende alternative forslag: Saken avvises ikke og sendes til behandling i utvalg for milj\u00f8 og byutvikling. 6 Votering: Alternativt forslag fra A fremsatt av Even S\u00f8rland (A) ble vedtatt enstemmig. Byr\u00e5det behandlet saken i m\u00f8tet 16.05.2024 sak 159/24 Byr\u00e5det innstiller til bystyret \u00e5 fatte f\u00f8lgende vedtak: Innbyggerforslag om hundepark i \u00c5sane bydel avvises. [Lagre saksprotokoll] [Lagre vedtak] 7 "
}