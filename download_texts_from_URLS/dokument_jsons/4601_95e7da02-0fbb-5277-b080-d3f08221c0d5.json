{
  "dokument_id": "95e7da02-0fbb-5277-b080-d3f08221c0d5",
  "doc_type": "case_presentation",
  "kommune": 4601,
  "tittel": "Fana, Gnr. 13, Bnr. 1132 m.fl., Tunvegen - Jacob Kj\u00f8des veg, gang- og sykkelvei",
  "url": "https://bergen.kommune.no/politikere-utvalg/api/fil/bk360/11115165/Framstilling-Fana-Gnr-13-Bnr-1132-m-fl-Tunvegen-Jacob-Kjodes-veg-gang-og-sykkelvei",
  "tekst": " R\u00e5det for byforming og arkitektur (RBA) 42-24 Saksframstilling V\u00e5r referanse: 2022/56569-54 Saksbehandler: \u00c5ge Vallestad Fana, Gnr. 13, Bnr. 1132 m.fl., Tunvegen - Jacob Kj\u00f8des veg, gang- og sykkelvei Hva saken gjelder: Saken gjelder varsling om utvidelse av planomr\u00e5det og h\u00f8ring av endret vegl\u00f8sning i detaljplanforslag ID 65020000. Utvidelse av planomr\u00e5det gj\u00f8res for en optimalisert vegl\u00f8sning for ny veg fra Jacob Kj\u00f8des veg. Figur 1 - Forslag til detaljplan id65020000 med utvidet planomr\u00e5de, markert med bl\u00e5 ring. Illustrasjon: Multiconsult Planforslaget var senest ute p\u00e5 begrenset h\u00f8ring i april til juni 2024, med informasjonsm\u00f8te 18.04.2024. P\u00e5 bakgrunn av innkomne merknader fra naboer/ ber\u00f8rte eiendommer er det n\u00e5 blitt utarbeidet en alternativ-vurdering der alle foresl\u00e5tte l\u00f8sninger, b\u00e5de fra forslagsstiller og beboere, er vurdert p\u00e5 likt grunnlag. 1 I alternativ-vurderingen er denne detaljplanen sitt forslag til vegl\u00f8sning fra Jacob Kj\u00f8des veg vurdert som beste adkomstveg for boligomr\u00e5det. Mottatte merknader etter informasjonsm\u00f8tet gir mulighet for utbedring av vegl\u00f8sning fra Jacob Kj\u00f8des veg. Utbedring av adkomstveg fra Jacob Kj\u00f8des veg er grunnlag for ny begrenset h\u00f8ring. Forslag til endring av tidligere planforslag for gang- og sykkelveg i Tunvegen \u2013 Jacob Kj\u00f8des veg som var utlagt til offentlig ettersyn 01.03.2017 \u2013 25.04.2017, og p\u00e5 begrenset h\u00f8ring p\u00e5 f\u00f8lgende tidspunkt: 30.11.2017-15.12.2017, 29.04.2020-15.06.2020 og 19.07.2021- 06.09.2021. Forslagsstiller: Planforslaget er utarbeidet av Multiconsult AS p\u00e5 vegne av Vestland fylkeskommune. Form\u00e5l: Hovedform\u00e5let med planforslaget for Tunvegen-Jacob Kj\u00f8des veg er \u00e5 tilrettelegge for vei-, gang-, sykkel- og infrastrukturtiltak i Paradis sentrum. Sakshistorikk Det ble varslet oppstart av planarbeid 10.06.2016. Planomr\u00e5det ligger p\u00e5 Paradis og omfatter del av Sandbrekkevegen, Tunvegen fra Sandbrekkevegen til Nesttunvegen og videre til Jakob Kj\u00f8des veg, samt del av Statsminister Michelsens veg og Storetveitvegen. Forslag til reguleringsplan l\u00e5 ute til offentlig ettersyn i perioden 01.03.2017 \u2013 25.04.2017. Det har v\u00e6rt begrenset h\u00f8ring for deler av planen i 2018, 2020, 2021 og 2024. Begrenset h\u00f8ring i 2020 og januar og april 2024 knytter seg til endring av adkomstveg fra Jacob Kj\u00f8des veg. Omr\u00e5dereguleringsplan for Paradis legger til rette for nytt 4-armet kryss, som igjen medf\u00f8rer at dagens avkj\u00f8rsel fra Statsminister Michelsens veg m\u00e5 endres. Dagens midlertidige l\u00f8sning med direkte utkj\u00f8ring i Statsminister Michelsens veg kan ikke opprettholdes n\u00e5r nytt 4-armet kryss bygges, og omr\u00e5dereguleringsplanens kryssl\u00f8sning er ikke god i forhold til blant annet myke trafikanter, trafikkavvikling og fare for tilbakeblokkering i krysset. Figur 2 Illustrasjon viser til venstre omr\u00e5det som m\u00e5 gis ny adkomst n\u00e5r omr\u00e5dereguleringsplanens 4 armet kryss skal etableres, Illustrasjon Multiconsult. 2 I forbindelse med begrenset h\u00f8ring april 2024 ble det avholdt et informasjonsm\u00f8te 18.04.2024. Etter m\u00f8tet er det blitt utarbeidet en alternativ-vurdering der alle foresl\u00e5tte l\u00f8sninger, b\u00e5de fra forslagsstiller og beboere, er vurdert p\u00e5 likt grunnlag. \u00d8nsket ble im\u00f8tekommet og er vedlagt dette brevet. I alternativ-vurderingen er denne detaljplanen sitt forslag til vegl\u00f8sning fra Jacob Kj\u00f8des veg vurdert som beste adkomstveg for boligomr\u00e5det. Mottatte merknader etter informasjonsm\u00f8tet gir mulighet for utbedring av vegl\u00f8sning fra Jacob Kj\u00f8des veg. Utbedring av adkomstveg fra Jacob Kj\u00f8des veg er grunnlag for ny begrenset h\u00f8ring. Adkomstvegen fra Jacob Kj\u00f8des veg foresl\u00e5s regulert som felles (privat) veg for eiendommene med gnr. 13, bnr. 109, snr. 1 og 2 og bnr. 110, 111, 119, 120, 131, 132, 133, 732,759, 783, 894, 944. Foresl\u00e5tte endringer i form av utvidelse av planomr\u00e5det og utbedret vegl\u00f8sning Planforslaget foresl\u00e5s utvidet til \u00e5 omfatte hele eiendommen med gnr. 13, bnr. 894 og en utbedret vegl\u00f8sning fra Jacob Kj\u00f8des veg. Figur 3 - Utsnitt av planforslag id65020000 med forslag til ny vegl\u00f8sning til venstre (august 2024) og slik det ble varslet i begrenset h\u00f8ring januar 2024 til h\u00f8gre. Avkj\u00f8rsel fra Jacob Kj\u00f8des veg trekkes ca. 12 meter s\u00f8rover og blir sakset i forhold til kryss med Paradisalleen som gir en mer trafikksikker kryssl\u00f8sning. Utbedret vegl\u00f8sning oppfyller siktkrav i avkj\u00f8rsel uten at det m\u00e5 gj\u00f8res inngrep p\u00e5 eiendom med gnr. 13, bnr. 348. Sikt mot fortau og i forhold til transport syklister er 25 meter uten at det m\u00e5 gj\u00f8res inngrep p\u00e5 gnr. 13, bnr. 348. 3 I bakkant av fortauet er avkj\u00f8rsel slakket ut i en lengde p\u00e5 12 meter f\u00f8r den stiger med ca. 8,6 % til vegen treffer i s\u00f8rlig ende av eksisterende veg fra Statsminister Michelsens veg. Den justerte vegl\u00f8sningen medf\u00f8rer at permanent inngrep til veg fra eiendommen gnr. 13, bnr. 732 reduseres. Forel\u00f8pig estimat til grunnerverv er redusert med p\u00e5 om lag 15 m2 . Det er da en sammenligning der areal til grunnerverv omfatter sideareal langs veg. Vedlagt grunnervervstegning er ikke endelig l\u00f8sning, men tegning i samsvar med form\u00e5l i reguleringsplankartet. 4 Planforslaget opprettholder krav i bestemmelsene knyttet til krav om registering og begrensninger i bruk av midlertidig anleggsomr\u00e5de. Begrenset h\u00f8ring \u2013 utbedret vegl\u00f8sning Planforslaget opprettholder areal til midlertidig rigg og anleggsomr\u00e5de p\u00e5 eiendommen gnr. 13, bnr. 732 selv etter justert veglinje, grunnet manglende kunnskap om grunnforhold og omfang av vannveg i retning mot D\u00f8dehavet. Kommunedelplan for overvann vise avrenningslinjer langs skrent mellom eiendommene med gnr. 13, bnr. 894 og gnr. 13, bnr. 732. Figur 6 - Utklipp Kommunedelplan for overvann som viser avrenningslinjer (r\u00f8de linjer). Kilde: Bergenkart Ved utbygging av omr\u00e5de nord\u00f8st ble det avdekket renne i berggrunnen, som del av vannveg. S\u00f8rlig del av bolig p\u00e5 gnr. 13, bnr. 120 st\u00e5r p\u00e5 l\u00f8smasser. Det m\u00e5 da antas at det kan bli behov for et st\u00f8rre anleggsomr\u00e5de ved bygging av ny veg, som f\u00f8lge av grunnforhold. Omfang av arealbehov blir synliggjort til byggeplan og kan bli mindre enn vist i reguleringsplanen. 5 Figur 7 - Illustrasjon som viser byggetomt nord\u00f8st for Jacob Kj\u00f8des veg og avrenningsretning mot D\u00f8dehavet. Boligeiendommen med gnr. 13, bnr. 732 har bolig tegnet av ark. K\u00e5re Fr\u00f8lich og et opparbeidet hageanlegg som er en visningshage. Det er av den grunn lagt til bestemmelser om at eksisterende hage registreres for evt. reetablering og at det ikke kan lagres overskuddsmasser p\u00e5 omr\u00e5det. Figur 7 \u2013 Illustrasjon som viser ny veg fra Jacob Kj\u00f8des veg (sett fra s\u00f8rvest). Illustrasjon: Multiconsult. Bestemmelser som setter krav om registrering og begrensninger i bruk av anleggsomr\u00e5de, \u00a73.1.2.e. og \u00a75.1.2: 6 B. Utvidelse av planomr\u00e5det langs veg, markert med B i figur 3. Det reguleres et st\u00f8rre omr\u00e5de til midlertidig rigg og anlegg. Bakgrunnen for endringen er usikkerhet knyttet til eksisterende mur sin stabilitet ved bygging av ny veg. Muren langs eiendommene gnr. 13, bnr. 132 og 944, har i dag en svak helling inn mot veg. Muren sitt bygge\u00e5r og fundament er ikke kjent. Det antas at eksisterende mur s\u00f8r for vegen m\u00e5 reetableres. Figur 8 - Utklipp fra Google Maps som viser eksisterende mur. I forslag til detaljplaner er ny veg prosjektert slik at f\u00f8rste del av ny veg fra Jacob Kj\u00f8des veg er regulert med en bredde p\u00e5 5,5 meter og eksisterende veg er regulert med bredde 4,5 meter. Boligavkj\u00f8rsler er planlagt \u00e5 kunne fungere som m\u00f8teplasser. Figur 4 og vedlagt vegtegning viser hvor m\u00f8teplasser (M) og avkj\u00f8rsler til boligeiendommene er planlagt. 7 Figur 9 - Illustrasjon som viser ny veg fra Jacob Kj\u00f8des veg (sett fra nord\u00f8st). Illustrasjon: Multiconsult R\u00e5det for byforming og arkitektur behandlet saken i m\u00f8tet 260417 sak 41-17 og fattet f\u00f8lgende vedtak: R\u00e5det st\u00f8tter fagetatens innstilling i saken, men \u00f8nsker \u00e5 kommentere at gang- og sykkelveien som er planlagt fra Jacob Kj\u00f8desveg mot bybanestoppet fremst\u00e5r som overdimensjonert. Denne kan med fordel reduseres, noe som ogs\u00e5 vil kunne redusere behov for inngripen i eksisterende milj\u00f8. (Saksnr. 201614749 \u2013 dokument 50) R\u00e5det for byforming og arkitektur (RBA) behandlet saken i m\u00f8tet 19.02.2024 sak 11/24 og fattet f\u00f8lgende vedtak: R\u00e5det anerkjenner behovet for en trafikksikker utforming av veisystemet i planomr\u00e5det. For at disse samferdselsanleggene skulle kunne bygges, m\u00e5 det i tillegg reguleres midlertidige anlegg- og riggomr\u00e5der som medf\u00f8rer store utfordringer for lokalmilj\u00f8et. R\u00e5det ser at det foresl\u00e5tte riggomr\u00e5det vil p\u00e5virke de landskapsarkitektoniske verdiene i visningshagen i Statsminister Michelsens veg 83 p\u00e5 en sv\u00e6rt negativ m\u00e5te. Visningshagen, som er utformet og opparbeidet av arkitekt K\u00e5re Fr\u00f8lich og landskapsarkitekt Torborg Zimmer Fr\u00f8lich, har en b\u00f8kehekk ut mot veien som vi antar ogs\u00e5 vil forsvinne p\u00e5 grunn av veiutvidelsen. RBA anbefaler her at behovet for \u00e5 for \u00e5 utvide veien b\u00f8r vurderes opp mot eiendommenes kulturhistoriske verdi, all den tid veien i dag har god bredde og flere m\u00f8temuligheter. R\u00e5det anbefaler at hele hageanlegget f\u00e5r en vernestatus for \u00e5 ivareta dets landskapsarkitektoniske verdier. R\u00e5det anbefaler at arealet beregnet p\u00e5 fylling og riggomr\u00e5det som er tenkt plassert p\u00e5 innsiden av veien i spissen av visningshagen utg\u00e5r, og at riggomr\u00e5det heller blir etablert p\u00e5 utsiden av veien mot s\u00f8r. Om ikke dette lar seg gj\u00f8re, anbefaler RBA at man unders\u00f8ker muligheten for \u00e5 bruke riggomr\u00e5det p\u00e5 S1 som er i bruk i dag, og som har direkte adkomst fra Christian Michelsens vei. 2 R\u00e5det anbefaler ikke planforslaget i sin n\u00e5v\u00e6rende form 8 Konklusjon: Det bes om en helhetlig vurdering av endret anbefalt l\u00f8sning i planforslaget opp mot hvordan dette vil p\u00e5virke eksisterende s\u00e6rpreg og kvaliteter i omr\u00e5dets romlige og landskapsmessige kvaliteter, jamf\u00f8r arkitekturstrategiens f\u00f8lgende punkter: \u2022 03 Samspill mellom by og natur, herunder \u00abhvordan man kan bygge tett kontakt med terrenget, og plassere nye veier i tett kontakt med eksisterende terreng\u00bb. \u2022 04 Bymilj\u00f8er med egenart, herunder hvordan verneverdig historisk kulturlandskap skal brukes for \u00e5 videreutvikle Bergens byggeskikk med kvalitet og s\u00e6rpreg. Forslag til vedtak: Legges frem i m\u00f8te. Dato: 13. september 2024 \u00c5ge Vallestad - utvalgssekret\u00e6r Dokumentet er godkjent elektronisk. Vedlegg: Skriv inn vedlegg her 9 "
}