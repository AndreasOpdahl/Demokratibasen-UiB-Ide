{
  "dokument_id": "b27c5bd9-e51e-572c-b9c5-1006432aa51f",
  "doc_type": "case_minutes",
  "kommune": 4601,
  "tittel": "Saksprotokoll UNGR, 14082024, Sak 73/24, Oppstartsmelding: Temaplan for det boligsosiale feltet",
  "url": "https://bergen.kommune.no/politikere-utvalg/api/fil/bk360/10958734/Innstilling-vedtak-Oppstartsmelding-Temaplan-for-det-boligsosiale-feltet",
  "tekst": "Oppstartsmelding: Temaplan for det boligsosiale feltet Ungdomsr\u00e5det behandlet saken i m\u00f8tet 14.08.2024 sak 73/24 og fattet f\u00f8lgende vedtak: Ungdomsr\u00e5det ser viktigheten av \u00e5 sikre bolig til mennesker med rusproblemer, men at bosetting av denne gruppen m\u00e5 forekomme i andre omr\u00e5der enn i kommunale familieboliger. Ungdomsr\u00e5det mener at det er positivt at planen nevner krigen i Ukraina og poengterer at en sv\u00e6rt h\u00f8y andel flyktninger har behov for bolig. Ungdomsr\u00e5det stiller seg positiv til at en prioritert m\u00e5lsetting er \u00e5 legge til rette for tilgjengelige og gode boliger og bomilj\u00f8 for barn og barnefamilier. Vi mener ogs\u00e5 at det er sv\u00e6rt viktig at foresattes \u00f8konomi ikke skal ha negativ innvirkning p\u00e5 barnas oppvekstsvilk\u00e5r. Planen nevner ogs\u00e5 at \u00f8kt beboelse kan f\u00f8re til pressproblemer. Det er derfor viktig at kommunen kontinuerlig ser p\u00e5 utbygging av skoler og andre tjenester i n\u00e6rmilj\u00f8et. Ungdomsr\u00e5det ser det ogs\u00e5 problematisk p\u00e5 at store barnefamilier i kommunens utleieboliger bor trangt og utfordringer som forekommer av dette, slik som lite fred til skolearbeid og \u00e5 ha venner p\u00e5 bes\u00f8k. Planen trekker frem Ny-Krohnborg avdeling skole og avdeling barnehage, hvor det er fullt opp aktiviteter dagen gjennom. Dette er et tiltak vi stiller oss sv\u00e6rt positive til. Ungdomsr\u00e5det ser p\u00e5 mangel p\u00e5 studentboliger som et stort problem og er enig i at dette b\u00f8r v\u00e6re en stor prioritering. I den forbindelse vil vi vise AUF sitt forslag om utbygging av studieboliger/studentby i Arna. Ungdomsr\u00e5dets behandling Saksordf\u00f8rergruppen forberedte og presenterte saken i m\u00f8tet. Uttalelsen og merknadene er et produkt av diskusjon i r\u00e5det. Forslag til vedtak: Oppstartsmelding om temaplan for det boligsosiale feltet tas til orientering. "
}