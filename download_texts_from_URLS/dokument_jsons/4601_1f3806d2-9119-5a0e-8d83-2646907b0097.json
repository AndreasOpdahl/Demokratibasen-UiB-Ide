{
  "dokument_id": "1f3806d2-9119-5a0e-8d83-2646907b0097",
  "doc_type": "case_presentation",
  "kommune": 4601,
  "tittel": "Vurdering av s\u00f8knad om kommunalt tilskudd til privat barnehage 2025 - Marineholmen Kanvas - barnehage",
  "url": "https://bergen.kommune.no/politikere-utvalg/api/fil/bk360/12190725/Framstilling-Vurdering-av-soknad-om-kommunalt-tilskudd-til-privat-barnehage-2025-Marineholmen-Kanvas-barnehage",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/00768-2 Vurdering av s\u00f8knad om kommunalt tilskudd til privat barnehage 2025 - Marineholmen Kanvas - barnehage Hva saken gjelder: Private barnehager som er godkjent etter barnehageloven kan s\u00f8ke om kommunalt driftstilskudd. jf. barnehageloven \u00a7 14, jf. \u00a7 10 og \u00a7 11. Det er i utgangspunktet opp til kommunen om barnehager som s\u00f8ker tilskudd skal f\u00e5 finansiering, men barnehageloven og forarbeidene gir noen f\u00f8ringer for kommunens ut\u00f8velse av skj\u00f8nn. Etter Bergen kommune sine vedtatte saksbehandlingsregler i barnehagebruksplanen, bystyresak 43/23, skal innsendte s\u00f8knader behandles uten ugrunnet opphold. Bergen kommune skal saksbehandle s\u00f8knadene i tr\u00e5d med forvaltningsloven, og dette gjelder s\u00e6rlig for enkeltvedtak av stor \u00f8konomisk betydning, jf. forvaltningsloven \u00a7 11 a. S\u00f8knader om kommunalt tilskudd til private barnehager fremlegges bystyret for politisk behandling. S\u00f8knader om kommunalt tilskudd vil i hovedsak bli vurdert i omr\u00e5der hvor det er underdekning p\u00e5 barnehageplasser eller hvor det forventes barnetallsutvikling som tilsier behov for flere barnehageplasser. Bergen kommune mottok 03.01.2025 s\u00f8knad om kommunalt tilskudd til Marineholmen Kanvas \u2013 barnehage. Det s\u00f8kes om tilskudd for en barnehage med 400 m2 leke \u2013 og oppholdsareal. Barnehageeier forventer en kapasitet p\u00e5 90 barn og \u00e5pning av barnehagen august 2026. Barnetallsutvikling: Det er en overdekning p\u00e5 barnehageplasser ift. barn bosatt i Bergenhus bydel, med en dekningsgrad p\u00e5 114 prosent av barna i alderen 1-5 \u00e5r, som betyr at det er flere enn barna som er bosatt i bydelen som har en barnehageplass. Datagrunnlaget for barnetallsutviklingen er basert p\u00e5 tall fra Statistisk sentralbyr\u00e5 og innbyggerregisteret, forventet boligbygging og kapasiteten i barnehagene. I barnehagebruksplanen, bystyresak 43/23, st\u00e5r det at: \u00abOverkapasiteten er likevel ikke reell fordi mange som ikke er bosatt i Bergenhus bydel, velger \u00e5 s\u00f8ke barnehageplass i Bergenhus bl.a. p\u00e5 grunn av n\u00e6rhet til arbeidsplasser. P\u00e5 bakgrunn av dette skal det legges en h\u00f8yere dekningsgrad enn 95 prosent til grunn i Bergenhus bydel p\u00e5 kort sikt i planleggingen av strukturtiltak slik at ettersp\u00f8rselen av barnehageplasser kan im\u00f8tekommes.\u00bb Ut fra dagens dekningsgrad p\u00e5 114 % viser barnetallsutviklingen at Bergenhus bydel vil mangle kapasitet fra 2032 og ut perioden (2045). P\u00e5 det meste vil det mangle 213 plasser i 2041 og 2042. Dette henger sammen med forventet utbygging p\u00e5 Dokken/M\u00f8hlenpris. 1 Den 15.des 2024 var det i Bergenhus bydel 169 ledige barnehageplasser. 80% av de ledige plassene ligger langs fjellsiden av bydelen, alts\u00e5 p\u00e5 motsatt side av bydelen i forhold til n\u00e6romr\u00e5det hvor Marineholmen ligger. Av de 169 ledige plassene i bydelen er det kun fem ledige plasser i M\u00f8hlenpris skolekrets. Om en legger til grunn 100% dekningsgrad i M\u00f8hlenpris skolekrets s\u00e5 viser prognosen at det fra 2026 vil mangle 62 barnehageplasser i omr\u00e5det, med stigende antall i hele perioden opp mot 189 manglende plasser i 2045. I barnehagebruksplanen, bystyresak 43/23, st\u00e5r det videre at: \u00abDet er en rekke byggesaker og reguleringsplaner som p\u00e5g\u00e5r i Bergenhus bydel som bl.a. vil f\u00f8re til fortetting av omr\u00e5der p\u00e5 Nyhavn, N\u00f8stet, Marineholmen og M\u00f8llendal. Reguleringsarbeidet for disse p\u00e5g\u00e5r, og det er stilt plankrav om \u00e5 avsette areal for \u00e5 etablere samfunnsstrukturer, bl.a. barnehager.\u00bb Marineholmen Kanvas - barnehage er en ny barnehage som skal bygges i forbindelse med plankrav for Marineholmen og vil bidra med \u00f8kt barnehagekapasitet i M\u00f8hlenpris skolekrets. Det skal bygges 265 boliger p\u00e5 Marineholmen og det legges til rette for en variert sammensetning av leilighetsst\u00f8rrelser, herunder familieleiligheter. I vedtaket om detaljregulering av Marineholmen, bystyresak 58/24, st\u00e5r det i merknad \u00e9n f\u00f8lgende; \u00abBystyret peker p\u00e5 viktigheten av \u00e5 ha en barnehage i planomr\u00e5det og anmoder om at tiltakshaver og Bergen kommune arbeider for at ventetid mellom gammel og ny1 barnehage blir minst mulig\u00bb. Rekkef\u00f8lgebestemmelsene for reguleringsplanen, 2022/20498 \u00a7 6.1.1.sier: \u00abFeltene BH og BAA (Barnehagen) skal v\u00e6re ferdigstilt, eller sikret ferdigstilt gjennom bindende avtale f\u00f8r ny bebyggelse i \u00f8vrige felt kan tas i bruk, unntatt feltene KBA4 og KBA13 som kan ferdigstilles f\u00f8r feltene BH og BAA\u00bb. Uten tilskudd til barnehagen vil boligene ikke kunne realiseres. \u00d8konomiske konsekvenser: Private barnehager f\u00e5r driftstilskudd ut fra antallet barn i barnehagen. Antallet barn \u00f8ker ikke som f\u00f8lge av etablering av nye barnehager, og tilsagnet om tilskudd vil i utgangspunktet ikke \u00f8ke kommunens samlede utgifter. Private barnehager mottar imidlertid kapitaltilskudd avhengig av alderen p\u00e5 bygget. De fleste private barnehager i Bergen mottar kapitaltilskudd etter laveste sats. En ny barnehage, med plass til 90 barn, vil kunne motta opptil 3,5 millioner kroner i kapitaltilskudd de tre f\u00f8rst \u00e5rene, dersom kapasiteten benyttes fullt ut. Hvor mye kommunens kostnader vil \u00f8ke som en konsekvens av dette, avhenger av hvor ellers barna ville g\u00e5tt i barnehage. Det estimeres at en ny barnehage p\u00e5 Marineholmen vil \u00f8ke kommunens utbetalinger av kapitaltilskudd mellom 2,5 og 3,5 millioner kroner \u00e5rlig. En slik \u00f8kning er ikke budsjettert, og m\u00e5 justeres i forbindelse med rullering av H\u00d8P 2026. Det forventes halv\u00e5rseffekt i 2026, og fullt tilskudd f\u00f8rst fra 2027. Bygge\u00e5r \u00c5rssats 2016 eller f\u00f8r 13 300 2017-2019 25 500 2020-2022 32 500 2023-2025 39 000 Tabell 1: Sats for kapitaltilskudd per barn, private barnehage 2025 Byr\u00e5dets vurdering og anbefaling/konklusjon: Byr\u00e5det \u00f8nsker \u00e5 sikre tilbud om barnehageplass i n\u00e6rheten av der familier bor. I omr\u00e5det M\u00f8hlenpris er det behov for flere barnehageplasser, og avstanden er lang til ledige plasser i 1 Marineholmen barnehage ble lagt ned juli 2024. Ny barnehage er planlagt i reguleringsplan for Marineholmen. 2 bydelens \u00f8vrige omr\u00e5der. Med en \u00f8kning p\u00e5 265 boliger p\u00e5 Marineholmen er det derfor behov for flere barnehageplasser i omr\u00e5det hvor det er s\u00f8kt om kommunalt tilskudd. Barnehagen er et rekkef\u00f8lgekrav til boligbygging i omr\u00e5det og uten tilskudd til barnehagen vil boligene ikke kunne realiseres. Byr\u00e5det anbefaler at s\u00f8knaden om kommunalt tilskudd til Marineholmen Kanvas- barnehage innvilges. Byr\u00e5det innstiller at Marineholmen Kanvas - barnehage gis kommunalt tilskudd til et godkjent leke- og oppholdsareal p\u00e5 totalt 400 m2. Det stilles som vilk\u00e5r at tiltaket er gjennomf\u00f8rt innen 2 \u00e5r fra vedtaket blir fattet og at barnehagen blir godkjent etter n\u00f8dvendige godkjenninger. Begrunnelse for framleggelse til bystyret: Reglement fra Bergen bystyre og utvalgene 2023-2027, oppdatert versjon etter bystyrets vedtak i B-sak 287-24 den 04.09.2024, punkt 5.8.2 Enkeltsaker. Bokstav a. Enkeltsaker som inneb\u00e6rer prinsipielle avveininger som er av politisk interesse. Byr\u00e5det innstiller til bystyret \u00e5 fatte f\u00f8lgende vedtak: 1. Marineholmen Kanvas \u2013 barnehage gis kommunalt tilskudd for et godkjent leke- og oppholdsareal p\u00e5 400 m2. Det stilles som vilk\u00e5r at tiltaket er gjennomf\u00f8rt innen 2 \u00e5r fra vedtaket er fattet og at barnehagen blir godkjent etter n\u00f8dvendige godkjenninger. 2. \u00d8kning av avsatt budsjettramme for kapitaltilskudd h\u00e5ndteres i forbindelse med rullering av kommunens handling- og \u00f8konomiplan, opptil 3,5 millioner kroner. Dato: 20. mai 2025 Christine B. Meyer Daniel C. E. H\u00e4gglund Byr\u00e5dsleder Byr\u00e5d for barnehage og skole Dokumentet er godkjent elektronisk. 3 "
}