{
  "dokument_id": "72c82677-c272-5467-a477-418838e8e90c",
  "doc_type": "case_presentation",
  "kommune": 5501,
  "tittel": "Orientering om Kroken sykehjem",
  "url": "https://innsyn.tromso.kommune.no/application/getMoteDokument?dokid=2001871650",
  "tekst": "Arkivsaksnr. 24/18180-1 Saksbehandler Magne Nicolaisen Saksgang M\u00f8tedato Helse- og velferdsutvalget 30.10.2024 Eldrer\u00e5det 28.10.2024 Orientering om Kroken sykehjem Kommunedirekt\u00f8rens innstilling til vedtak: Mulighetsstudien om Kroken sykehjem tas til orientering. Stig Tore Johnsen Magne Nicolaisen Kommunedirekt\u00f8r Avdelingsdirekt\u00f8r, helse og omsorg 1 Hva saken gjelder Det har blitt reist sp\u00f8rsm\u00e5l om Kroken sykehjem, med mindre ombygginger og utbedringer, kan tas i bruk igjen som sykehjem. I den forbindelse har det blitt gjennomf\u00f8rt en befaring av bygget med bistand fra arkitekter med erfaring fra tidligere helsebygg og ombyggingsprosjekter. Saksutredning Vurderinger: Befaringen konkluderte med at en st\u00f8rre ombygging er n\u00f8dvendig for \u00e5 tilpasse bygget til dagens krav, slik de fremg\u00e5r av behovsmeldingen fra avdeling helse- og omsorg. De ulike brukergruppene som er beskrevet i behovsmeldingen har behov som ikke lar seg forene med en enkel oppgradering av bygget. Dette skyldes at behovene er regulert av lovkrav og nasjonale standarder for pasientrom, fasiliteter og andre n\u00f8dvendige funksjoner. Det er ogs\u00e5 blitt gjort en vurdering av et s\u00e5kalt \"nullalternativ\", hvor minimal oppgradering utf\u00f8res. I denne vurderingen ble det vurdert om bygget kunne anvendes til andre form\u00e5l, som for eksempel flyktningeboliger eller boliger for kommunens ansatte. M\u00e5lgruppen for \u00e5 bruke Kroken sykehjem ved en enklere oppgradering vil m\u00e5tte v\u00e6re funksjonsfriske beboere som har alle sine ressurser intakt. Diskusjonen om \u00e5 benytte bygget som sykehjem ble utelukket p\u00e5 grunn av sm\u00e5 rom og strukturelle begrensninger. Bruk som omsorgsboliger eller til psykiatritilbud ble ogs\u00e5 vurdert som uegnet grunnet romst\u00f8rrelse og manglende n\u00f8dvendige fasiliteter. Derimot ble bruk til flyktningboliger, spesielt for enslige eller sm\u00e5 familier, identifisert som en mulig anvendelse. Videre ble det ogs\u00e5 vurdert andre potensielle bruksomr\u00e5der, slik som dagsentertilbud eller boliger for ansatte, eventuelt en kombinasjon av disse. Konklusjon Konklusjonen er at bygget i sin n\u00e5v\u00e6rende form ikke egner seg til det opprinnelig tiltenkte form\u00e5let uten en omfattende ombygging. Selv muligheten for \u00e5 f\u00e5 dispensasjon for bruk til andre form\u00e5l ble vurdert som lite sannsynlig. P\u00e5 bakgrunn av dette ble det bestilt en rapport som skulle inneholde kostnadsoverslag og omfanget av n\u00f8dvendige oppgraderinger (mulighetsstudie med rom- og funksjonsprogram). Denne rapporten foreligger n\u00e5, og viser et grovt kostnadsoverslag for oppgradering av bygget, samt hvilken kostnadsramme en total ombygging vil medf\u00f8re. Rapportene legges ved denne orienteringen. Vedtakskompetanse Helse- og velferdsutvalget Vedlegg Mulighetsstudie Kroken sykehjem_l Rom- og funksjonsprogram 2 "
}