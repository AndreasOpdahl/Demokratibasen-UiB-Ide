{
  "dokument_id": "4c52197d-d7b4-5abb-9122-4448b1b7cb63",
  "doc_type": "case_presentation",
  "kommune": 5501,
  "tittel": "200/4098 Skansegata 7 - S\u00f8knad om endring av gitt tillatelse for fasade p\u00e5 The Dock hotell",
  "url": "https://innsyn.tromso.kommune.no/application/getMoteDokument?dokid=2001971214",
  "tekst": "Arkivsak-dok. BYGG-22/01308-47 Saksbehandler Bettina Elise Haug Saksgang M\u00f8tedato Kommune- og byutviklingsutvalget 27.02.2025 200/4098 Skansegata 7 - S\u00f8knad om endring av gitt tillatelse for fasade p\u00e5 The Dock hotell Kommunedirekt\u00f8rens innstilling: S\u00f8knad om endring av gitt tillatelse 1. S\u00f8knad om endring av rammetillatelse datert 16.09.2022 for endring av fasade p\u00e5 The Dock hotell, godkjennes, jf. plan- og bygningsloven (heretter pbl.) \u00a7\u00a7 20-2 og 20-3. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Saken gjelder endring av rammetillatelse som ble gitt 16.09.2022 for oppf\u00f8ringen av hotell i tilknytning til Vervet, The Dock. S\u00f8knaden gjelder endring av hotellets fasadeplater og oppf\u00f8ring av skilt. Rammetillatelse til oppf\u00f8ring av hotellet ble fattet administrativt. S\u00f8knaden om endring legges frem for politisk behandling i medhold av reguleringsplan 1891, Detaljregulering Vervet 200/1284 m.fl., vedtatt 27.02.2019, VII bokstav k). Bakgrunnen for bestemmelsen er at estetisk utforming og skj\u00f8nnhetshensyn skal behandles politisk. Ettersom endringene g\u00e5r p\u00e5 den estetiske utformingen av hotellet legges saken frem til politisk behandling. Saksutredning 1.1 Beskrivelse av endringer S\u00f8knaden gjelder endring av tidligere gitt tillatelse. Endringene best\u00e5r konkret i andre fasadeplater som har en annen farge og struktur enn det som ble godkjent i rammetillatelsen 16.09.2022. Endringene inneb\u00e6rer ogs\u00e5 plassering av skilt p\u00e5 tre av byggets fasader. 1.1.1 Utforming av fasade i rammetillatelse: Tidligere godkjent fasade i rammevedtak av 16.09.2022 hadde et enkelt og stilrent uttrykk, med metallplater i en kald st\u00e5l-gr\u00f8nn farge. Denne utformingen var i tr\u00e5d med de skissene som ble lagt til grunn i vinnerprosjektet for arkitektkonkurransen. Fasadeutformingen hadde sterke referanser til verftsindustrien, slik reguleringsplanen legger opp til. Fasadeplatene hadde modul\u00e6re strukturer som tok utgangspunkt i rominndelinger. Dette ga bygget en variasjon der tettheten av de vertikale profilene var tettere lengre ned, og mindre tett lengre opp. Illustrasjonene som ble sendt inn var med utgangspunkt i eloksert aluminium. 2 1.1.2 Utforming av fasade med oms\u00f8kte endringer: Det er n\u00e5 s\u00f8kt om endring av hvilke fasadeplater som skal benyttes p\u00e5 hotellet. I tillegg er det s\u00f8kt om \u00e5 plassere virksomhetsskilt p\u00e5 byggets fasade. Skilt var ikke en del av rammetillatelsen som ble gitt 16.09.2022. De nye fasadeplatene vil f\u00e5 en r\u00f8dlig og varm fargetone, lik rustfargen som er benyttet andre steder innenfor planomr\u00e5det. Fargen refererer til omr\u00e5dets historie og til annen bebyggelse i omr\u00e5det. Utover dette har s\u00f8ker informert om at de modul\u00e6re strukturene beholdes og byggets volum vil v\u00e6re uendret. Oms\u00f8kte skilt vil ha hotellets navn og logo, og plasseres p\u00e5 tre av fasadene til hotellet. Skiltene plasseres p\u00e5 fasade nord, s\u00f8r og vest ved inngang. 3 1.2 Aktuelle planbestemmelser Eiendommen er avsatt til bebyggelse og anlegg kombinert med andre form\u00e5l, i arealplankartet til reguleringsplan 1981. I reguleringsplanens bestemmelser punkt 1.5 er det n\u00e6rmere angitt at BKB9 er avsatt til kombinert bygge- og anleggsform\u00e5l herunder forretning, kontor, tjenesteyting og hotellvirksomhet. Bygget er i rammetillatelse av 16.09.2022 godkjent til bruk som hotell. 4 Relevante planbestemmelser for denne s\u00f8knaden er VI i.: \u00ab i. Ved s\u00f8knad om rammetillatelse skal det dokumenteres at rimelige skj\u00f8nnhetshensyn er tatt. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sninger. Ved utforming av bebyggelsen i BKB1 skal det tas s\u00e6rlig hensyn til den verneverdige bebyggelse i felt BKB7. Se s\u00e6rskiltkrav til for BKB9 i kap. VII punkt k).\u00bb Planbestemmelse VII bokstav k) har ogs\u00e5 betydning for behandlingen av denne s\u00f8knaden. Det fremg\u00e5r f\u00f8lgende: \u00abk) For \u00e5 sikre tilfredsstillende estetisk utforming og skj\u00f8nnhetshensyn b\u00e5de i seg selv og i forhold til omgivelsene, kreves at minimum tre prinsipielt forskjellige utformingskonsept skal v\u00e6re utredet som grunnlag for endelig byggetillatelse p\u00e5 BKB9. Vurdering av utformingskonseptene skal fremlegges for Byutvikling, milj\u00f8- og transportkomiteen f\u00f8r det kan gis igangsettelsestillatelse.\u00bb 1.3 Uttalelser fra andre myndigheter Saken har v\u00e6rt p\u00e5 h\u00f8ring. Anmodning om uttalelse fra sektormyndigheter ble sendt ut f\u00f8rste gang 23.10.2024. Fylkeskommunen \u00f8nsket da ikke \u00e5 uttale seg om fasadeendringene f\u00f8r kommunen hadde tatt endelig stilling til s\u00f8knad om dispensasjon. Det ble sendt ut ny anmodning om uttalelse til sektormyndigheter 28.11.2024, etter mindre justeringer og ytterligere illustrasjoner. Kommunen har mottatt f\u00f8lgende merknader fra Troms Fylkeskommune: \u00abViser til brev fra Troms\u00f8 kommune datert 24.10.2024 og midlertidig svar fra oss datert 04.11.2024. Den 25.11.2024 mottok Troms fylkeskommune m\u00e5lsatte tegninger som er avgj\u00f8rende for \u00e5 kunne vurdere saken og komme med en uttalelse. Troms\u00f8 kommune bekreftet 21.11.2024 at svarfristen er utsatt. Reguleringsplan Vervet, plan nr. 1891 tillater bygg til maksimalt kote +38 og det er derfor uklart for oss hvorfor bygningen er m\u00e5lsatt til +38,35. Siden ingen bygningsdeler over +38 skal tillates \u2013 unntatt overbygget tilkomst \u2013 s\u00e5 mener vi at ikke det skal tillates plassert skilt med overkant +39,57. I gjeldende reguleringsplan er h\u00f8ydebegrensningene fastsatt dialogm\u00f8ter og b\u00f8r overholdes. Fordelene ved en dispensasjon vurderes ikke som st\u00f8rre enn ulempene. Tillatt bygningsh\u00f8yde har delvis hensynet Skansen, som er et automatisk fredet kulturminne. Forsvarsanlegget p\u00e5 Skansen er et ringanlegg fra middelalderen, og det eneste i sitt slag i Norge. Skansen har derfor meget h\u00f8y nasjonal verdi. Anlegget utgj\u00f8r en viktig del av historien om nasjonen Norge og om Troms\u00f8 by. P\u00e5 Skansenomr\u00e5det st\u00e5r ogs\u00e5 flere freda bygninger som er viktige \u00e5 vise hensyn, selv om det i planen er \u00e5pnet for \u00e5 bygge delvis opp til kote +38. Viser ogs\u00e5 til v\u00e5r uttalelse datert 19.03.2024 til s\u00f8knad datert 19.02.2024, som innholdsmessig ber\u00f8rer de samme temaer. Troms fylkeskommune ber om \u00e5 f\u00e5 tilsendt Troms\u00f8 kommunes vedtak i begge disse sakene.\u00bb Fylkeskommunens uttalelse knytter seg i stor grad til byggets h\u00f8yde og dispensasjoner som er s\u00f8kt om i tilknytning til hotellet. Byggets h\u00f8yde er uforandret og godkjent med den en koteh\u00f8yde p\u00e5 +38, i tr\u00e5d med plangrunnlaget. S\u00f8knadene om dispensasjon knytter seg ikke til denne saken, og er under behandling hos administrasjonen. Hva gjelder de faktisk endringer i fasaden har s\u00f8ker tatt fylkeskommunens uttalelse om plassering av skilt til f\u00f8lge, og har sendt inn nye tegninger og illustrasjoner som viser skiltene plassert p\u00e5 byggets fasade, og ikke p\u00e5 byggets tak kant. 1.4 Nabovarsel Naboer er varslet om tiltaket. Administrasjonen har ikke mottatt noen merknader til tiltaket. 5 Administrasjonens vurdering 2.1 Visuelle kvaliteter Plan- og bygningsloven \u00a7 29-2 har f\u00f8lgende ordlyd: \u00abEthvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb Reguleringsplanen har et dokumentasjonskrav av relevans for endring av fasadefarge. Her fremg\u00e5r det at ved s\u00f8knad om rammetillatelse skal det dokumenteres at rimelige skj\u00f8nnhetshensyn er tatt. Det skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sninger. Videre er det s\u00e6rskilt vist til egen bestemmelsen tilknytte felt BKB9 under punkt VII bokstav k), hvor disse skj\u00f8nnhetshensynene skal sikres gjennom politisk behandling. Dette vil si at kommunen, utover plan- og bygningslovens krav til visuelle kvaliteter i pbl. \u00a7 29-2, ogs\u00e5 skal sikre at kravet til visuelle kvaliteter i reguleringsplanen er oppfylt. Ved vurderingen av visuelle kvaliteter er det relevant \u00e5 se p\u00e5 h\u00f8yde, volum, materialvalg, farge og samspill mellom flater i sammenheng. Vurderingen er underlagt kommunens forvaltningsskj\u00f8nn, men kommunen plikter likevel \u00e5 foreta en forsvarlig vurdering av tiltaket etter kriteriene i pbl. \u00a7 29-2. Bygget skal vurderes i seg selv og i forhold til sine bebygde og ubebygde omgivelser. N\u00e5r man vurderer bygget i forhold til sine omgivelser i denne saken m\u00e5 det ses til b\u00e5de den nye bydelen, Vervet, og den bevaringsverdige og verna bebyggelsen rundt Skansen. Vurdering skal gj\u00f8res p\u00e5 bakgrunn av innsendte fasadetegninger, da disse godkjennes som grunnlag for utformingen. Illustrasjonene er ment \u00e5 vise bygget med omgivelser, og gi et inntrykk av hvordan bygget vil oppleves i sine omgivelser. 2.1.1 S\u00f8kers vurdering: \u00abFasaden s\u00f8kes endret fra rammetillatelsens gr\u00f8nne uttrykk til en mer r\u00f8dlig og varm fargetone. Fargen er faglig vurdert av ansvarshavende for arkitekturprosjektering og dette er foretatt pr\u00f8vefelter av fargens virkning p\u00e5\u030a fasaden. Fargevalget vurderes som velegnet sett i sammenheng med fargepaletten til omkringliggende bygninger og elementer i omr\u00e5det. Fargen refererer ogs\u00e5\u030a til omr\u00e5dets historie. Omradet har v\u00e6rt en skipsverftsindustri. Fargen ligger n\u00e6rmere opp mot fargenyanser som gir referanser til dette, enn den opprinnelig oms\u00f8kte fargen. Bygningens fremtoning vil endres til det bedre, med et varmere fargevalg. Byggverket vil i h\u00f8yeste grad svare til pbl. \u00a7 29-2 visuelle kvaliteter. Det vil ha gode visuelle kvaliteter i seg selv, og det vil s\u00e6rlig styrke de visuelle kvalitetene i et forhold til dets bygde omgivelser. Dette fargevalget vil i st\u00f8rre grad innpasse seg til omr\u00e5dets historiske kontekst jf. pbl. \u00a7 29-2 siste punktum. Vi viser til vedlagte illustrasjoner E-7 til E-9 som viser fasaden fra ulike vinkler i n\u00e6romr\u00e5det. I avsnitt ovenfor har vi gjort rede for at endringen vil hensynta omr\u00e5dets verneverdier p\u00e5\u030a en bedre m\u00e5te. Kap. VII punkt k) refererer til utredningene av utformingskonseptet forutfor byggesaken og rammes\u00f8knaden. Utformingskonseptet som det er gitt tillatelse til i rammetillatelse av 16.09.22 st\u00e5r ved lag og s\u00f8kes ikke endret. Kun fargen til fasadeutformingen endres. Utformingskonseptet er uendret - bygningsvolumer, materialitet og utforming av fasade er fremdeles det samme.\u00bb 6 2.1.2 Administrasjonens vurdering De nye fasadeplatene vil ha en varmere fargetone, som gj\u00f8r hotellet mindre dominerende. Fargen skiller seg fra andre nye og moderne h\u00f8ybygg i sentrum, ved at det f\u00e5r en varmere tone. Fargen minner om rust og reflekterer skipsverftindustrien. Skiltene plasseres p\u00e5 fasaden, slik at de ikke p\u00e5virker byggets h\u00f8yde. Fargevalg og plasseringen av skiltene vurderes \u00e5 v\u00e6re godt tilpasset og vil oppleves som en del av bygget. Skiltenes st\u00f8rrelse gj\u00f8r dem godt synlig og svarer ut til sin funksjon som virksomhetsskilt. Ettersom det bare er fargen p\u00e5 fasadeplatene og plassering av skiltene som endres, har ikke administrasjonen noen ytterligere bemerkninger eller vurderinger. Videre er det et krav om \u00e5 vurdere de visuelle kvalitetene i forhold til de bebygde og ubebygde omgivelser. Hotellet er plassert som en del av prosjektet Vervet. Her er det et m\u00e5l \u00e5 bygge en ny og moderne bydel som ogs\u00e5 hensyntar den verneverdige bebyggelsen rundt Skansen og som viser hen til omr\u00e5dets historie som skipsverft. I forhold til annen bebyggelse vurderes fargevalget \u00e5 gli naturlig inn. Fargen gjenspeiles i flere av de andre byggene i omr\u00e5det. P\u00e5 bakgrunn av dette vurderer administrasjonen at fargeendringen v\u00e6re godt tilpasset sine bebygde og ubebygde omgivelser. Etter administrasjonens skj\u00f8nn vil fargeendringen gi hotellet gode visuelle kvaliteter i seg selv, sine bebygde og ubebygde omgivelser, og i forhold til dets funksjon. Administrasjonen vurderer at tiltaket tilfredsstiller kravet til visuelle kvaliteter og at rimelige skj\u00f8nnhetshensyn er tatt. Konklusjon P\u00e5 grunnlag av administrasjonens vurdering av pbl. \u00a7 29-2 og reguleringsplan 1981 VII bokstav k), godkjennes s\u00f8knad om endring av gitt tillatelse. Vedtakskompetanse Kommune- og byutviklingsutvalget Vedlegg NYTTIGE OPPLYSNINGER HVIS DU \u00d8NSKER \u00c5 KLAGE P\u00c5 VEDTAK 8_TEGN_TegningNyFasade_E-7 3D Illustrasjon fra s\u00f8r 806394_1_1 9_TEGN_TegningNyFasade_E-8 3D Illustrasjon fra vest 806395_1_1 6_TEGN_TegningNyFasade_E-2 Fasade \u00d8st 806392_1_1 5_TEGN_TegningNyFasade_E-1 Fasade Nord 806391_1_1 4_TEGN_TegningNyFasade_E-6 Fasade Vest 806390_1_1 3_TEGN_TegningNyFasade_E-5 Fasade S\u00f8r-vest 806389_1_1 2_TEGN_TegningNyFasade_E-4 Fasade S\u00f8r 806388_1_1 Gjennomf\u00f8ringsplan 806404_1_1 12_KORR_Folgebrev_F-1 F\u00f8lgeskriv til endringss\u00f8knad fasadefarge og skilt. Vervet hotell. 806398_1_1 (1) 10_TEGN_TegningNyFasade_E-9 3D Illustrasjon fra \u00f8st 806396_1_1 Midlertidig svar om hotell - Fasadeendring og skilt Svar p\u00e5 s\u00f8knad vedr\u00f8rende fasadeendring og skilt E-10 Illustrasjon skilt E-10 Illustrasjon skilt endelig plassering fasade s\u00f8r 7 "
}