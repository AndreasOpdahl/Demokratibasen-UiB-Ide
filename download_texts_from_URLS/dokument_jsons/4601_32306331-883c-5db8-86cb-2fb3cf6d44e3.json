{
  "dokument_id": "32306331-883c-5db8-86cb-2fb3cf6d44e3",
  "doc_type": "case_attachment",
  "kommune": 4601,
  "tittel": "Statsforvalteren opphever tidligere gitt tillatelse. 12.08.2024.",
  "url": "https://bergen.kommune.no/politikere-utvalg/api/fil/bk360/12334180/Statsforvalteren-opphever-tidligere-gitt-tillatelse-12-08-2024-",
  "tekst": " V\u00e5r dato: V\u00e5r ref: 12.08.2024 2024/5502 Deres dato: Deres ref: 13.11.2023 Frank Thomsen Saksbehandler, innvalgstelefon Furubotn 46 Hilde \u00d8ye, 5557 2130 5101 Eidsv\u00e5gneset Bergen kommune gbnr. 216/1087. Klage p\u00e5 tillatelse til oppf\u00f8ring av enebolig. Vi viser til Bergen kommunes oversendelse av klagesaken i brev datert 05.04.2024. Vedtak Statsforvalteren i Vestland opphever Bergen kommunes vedtak datert 07.11.2023, referanse BYGG-2023/16428-12. Sakens bakgrunn Bergen kommune innvilget tiltakshavers s\u00f8knad om tillatelse til oppf\u00f8ring av enebolig p\u00e5 rundt BRA 194 m2 p\u00e5 eiendom med gbnr. 216/1087. Vedtaket er datert 07.11.2023. Du har som nabo p\u00e5klaget vedtaket i brev datert 13.11.2023. Klagen er begrunnet i tre forhold: h\u00f8ydeplassering, atkomst og avkj\u00f8rsel, og vannforsyning og avl\u00f8p. Det gis uttrykk for at byggets h\u00f8yde vil f\u00f8re til sjenerende innsyn og tap av solforhold. Videre viser du til det foreligger en avtale som s\u00f8ker har satt opp sammen med tidligere eier av gbnr. 216/413 og eier av gbnr. 216/564 som omhandler tilknytning til privat vannledning. Denne avtalen er imidlertid ikke signert av de 8 andre eierne av den private r\u00f8rledningen. Det vises til klagen i sin helhet. Du har ogs\u00e5 i nabomerknader til bygges\u00f8knaden, datert 07.07.2023 og 22.09.2023, gitt uttrykk for at byggets st\u00f8rrelse og plassering p\u00e5 tomt vil gi redusert utsikt. Videre mener du at st\u00f8rrelse og type bygg passer d\u00e5rlig inn i omgivelsene. Du viser ogs\u00e5 til at planlagt takterrasse vil v\u00e6re dominerende og sjenerende for deres uteplass. Det er ogs\u00e5 kommet inn nabomerknader til bygges\u00f8knaden fra naboer p\u00e5 eiendom gbnr. 216/564, 216/965 og 216/401. Her trekkes det blant annet frem at huset er dominerende, og ikke passer inn i milj\u00f8et. Videre vil det medf\u00f8re sjenerende innsyn p\u00e5 naboeiendommene. Det er ogs\u00e5 merknader som gjelder tinglyste rettigheter til tilknytning p\u00e5 felles vann- og avl\u00f8psledninger. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 I ditt innlegg til Utvalg for milj\u00f8 og byutvikling sin behandling av saken viser du til at avl\u00f8pslinjen til Furubotn n\u00e5 er privat, og ikke offentlig, slik som tidligere antatt i forh\u00e5ndsuttalelse fra Bergen Vann. S\u00f8ker har ikke tillatelse til \u00e5 koble seg til eller bruke denne private avl\u00f8pslinjen. Klagen ble behandlet av Utvalg for milj\u00f8 og byutvikling i m\u00f8te 21.03.2024, sak 108/24. Klagen ble ikke tatt til f\u00f8lge. Vedtaket ble fattet med 12 mot 5 stemmer. Saken er derfor sendt til Statsforvalteren for endelig klagebehandling. Regelverk Statsforvalterens myndighet som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven, se pbl. \u00a7 1-9 femte avsnitt og rundskriv T-2/09. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb, jf. fvl. \u00a7 34 andre avsnitt. Statsforvalteren kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. fvl. \u00a7 34 fjerde avsnitt. Plansituasjon Eiendommen ligger i et omr\u00e5de som i kommuneplanens arealdel (KPA2018) for Bergen kommune, vedtatt i Bystyret 19.06.2019, viser eiendommen som \u00f8vrig byggesone, bebyggelse og anlegg. Eiendommen ligger ogs\u00e5 innenfor hensynssonene H310_1 (ras- og skredfare). Eiendommen er ikke detaljregulert. Krav til sikring av avl\u00f8p i plan- og bygningsloven Det f\u00f8lger av pbl. \u00a7 27-2 f\u00f8rste avsnitt at: \u00abF\u00f8r [...] oppf\u00f8ring av bygning blir godkjent, skal bortledning av avl\u00f8psvann v\u00e6re sikret og i samsvar med forurensningsloven. Rettighet til \u00e5 f\u00f8re avl\u00f8psledning over annens grunn, alternativt til \u00e5 knytte seg til felles ledningsnett, skal v\u00e6re sikret ved tinglyst dokument eller p\u00e5 annen m\u00e5te som kommunen godtar som tilfredsstillende\u00bb. Det grunnleggende vilk\u00e5ret er at retten m\u00e5 v\u00e6re \u00absikret\u00bb. Dette inneb\u00e6rer at kommunen, i motsetning til pbl. \u00a7 21-6, m\u00e5 ta stilling til de privatrettslige forholdene. B\u00e5de eksistensen og rekkevidden av de aktuelle rettighetene m\u00e5 vurderes, og det m\u00e5 v\u00e6re sannsynlig at en domstol ville akseptert rettighetene. Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak, jf. forvaltningsloven \u00a7 33. Du har som nabo rettslig klageinteresse, og det er klaget til rett tid, jf. forvaltningsloven \u00a7\u00a7 28 og 29. Du har i ditt innlegg til Utvalg for milj\u00f8 og byutvikling sin behandling av saken vist til at avl\u00f8pslinjen til Furubotn n\u00e5 er privat, og ikke offentlig, slik som tidligere antatt i forh\u00e5ndsuttalelse fra Bergen Vann. Du viser til at s\u00f8ker ikke har tillatelse til \u00e5 koble seg til eller bruke denne private avl\u00f8pslinjen. Sp\u00f8rsm\u00e5let i saken er om kravene til avl\u00f8p i \u00a7 27-2 er tilstrekkelig \u00absikret\u00bb. Side: 3/4 Kommunen har i sin behandling av saken lagt til grunn at \u00a7 27-2 om avl\u00f8p er oppfylt. Det er ikke gjort annen redegj\u00f8relse enn \u00e5 vise til at vilk\u00e5r og krav i forh\u00e5ndsuttalelsen fra Bergen Vann datert 28.09.2022 skal etterkommes. I saken er VA-kart fra Vann- og avl\u00f8psetaten i Bergen kommune datert 11.08.2021 lagt til grunn. Ansvarlig s\u00f8ker har sendt inn endringer til dette kartet den 19.09.2022, som blant annet illustrerer ny privat spillvannsledning fra gbnr. 216/1087 som kobler seg p\u00e5 den private ledningen som g\u00e5r mellom gbnr. 216/413 og 216/564. Tiltakshaver har tinglyst rett til \u00e5 koble seg p\u00e5 denne private ledningen, se tinglyst dokument datert 28.09.2005. Videre er det lagt til grunn at denne avl\u00f8psledningen knytter seg til kommunal avl\u00f8psledning. Oppdatert vann- og avl\u00f8pskart for omr\u00e5det illustrerer imidlertid at den felles kommunale avl\u00f8psledningen ikke starter f\u00f8r ved eiendom med bnr. 539, se bilde nedenfor.1 Frem til dette er ledningen privat eid av beboere i Furubotn. Bergen Vann opplyser i telefonsamtale at ledningen ble bygget ut rundt \u00e5r 2000 for \u00e5 sanere private utslipp, og var ment \u00e5 skulle overdras til de private eierne. Grunnet en feil som m\u00e5tte utbedres, ble ikke eierskapet overf\u00f8rt f\u00f8r nylig. Den 13.12.2023 ble det sendt et brev fra Bergen Vann om orientering om overf\u00f8ring av eierskap, referanse 2022/190563-7. Avl\u00f8psledning er merket SP 160 P og SP 180 P. Dette er etter tidspunktet for Bergen Vann sin forh\u00e5ndsuttalelse og vedtaket fra plan- og bygningsetaten ble fattet. P\u00e5 bakgrunn av det ovennevnte bygger vedtaket fra Bergen kommune f\u00f8lgelig p\u00e5 uriktig informasjon. Ansvarlig s\u00f8ker har stilt sp\u00f8rsm\u00e5l ved om eierskapet er formelt riktig overdratt, og viser til innvendinger fra grunneierne i forbindelse med overdragelsen. Bergen Vann har imidlertid selv rett til \u00e5 avgj\u00f8re hvilke ledninger som skal v\u00e6re en del av det kommunale avl\u00f8psnettet og ikke, se Sanit\u00e6rreglementet pkt. 1.2. Grunneiernes innvendinger til overdragelsen p\u00e5virker med andre ord ikke gyldigheten av overdragelsen. 1 Se ogs\u00e5 Vann- og avl\u00f8pskart (bergen.kommune.no). Side: 4/4 Det foreligger ut ifra dokumentasjonen i saken ingen privatrettslig tillatelse som gir tiltakshaver lov til \u00e5 koble seg p\u00e5 den private spillvannsledningen SP 180 P. Det foreligger en tinglyst rett for gbnr. 216/1087 for \u00e5 koble seg p\u00e5 ledning som g\u00e5r mellom gbnr. 216/413 og 216/564. Dette gir imidlertid ikke rett til \u00e5 koble seg p\u00e5 den resterende delen av fellesledningen (SP 180 P), som if\u00f8lge orienteringsbrevet den 13.12.2023 eies av Furubotn 34, 36, 38, 39, 40, 41, 42, 43, 44, 45, 46, 47 og 49. Det foreligger heller ikke annen dokumentasjon som tilsier at kravene i \u00a7 27-2 er oppfylt. Kravene til avl\u00f8p i \u00a7 27-2 er etter dette ikke tilstrekkelig \u00absikret\u00bb. Ettersom kravene i \u00a7 27-2 per i dag ikke er sikret, har kommunen ikke hjemmel til \u00e5 gi tillatelse til det oms\u00f8kte tiltaket. Statsforvalteren er med dette kommet til at tillatelsen av 07.11.2023 er ugyldig og m\u00e5 oppheves. Som f\u00f8lge av det ovennevnte, vil vi ikke g\u00e5 n\u00e6rmere inn p\u00e5 de resterende problemstillingene som saken reiser. Oppsummering Statsforvalteren i Vestland opphever Bergen kommunes vedtak av 07.11.2023, referanse BYGG- 2023/16428-12. Saken blir sendt tilbake til kommunen for ny vurdering. Vi har med dette ikke ment \u00e5 legge f\u00f8ringer for resultatet ved en ny behandling av s\u00f8knaden. V\u00e5rt vedtak er endelig og kan ikke p\u00e5klages, jf. forvaltningsloven \u00a7 28 tredje avsnitt. Klagen har f\u00f8rt frem. Etter forvaltningsloven \u00a7 36 skal klager da gj\u00f8res kjent med retten til \u00e5 f\u00e5 dekning for vesentlige sakskostnader som har v\u00e6rt n\u00f8dvendige for \u00e5 f\u00e5 endret vedtaket. Eventuelle krav om sakskostnader m\u00e5 settes frem innen tre uker fra dette brevet ble mottatt. Kravet skal stilles til Statsforvalteren i Vestland. Utgiftene skal v\u00e6re dokumentert. Utgiftene til partens eget arbeid med klagen dekkes normalt ikke. Med hilsen Anne Kjersti Sande Karen Elin Bakke fung. seksjonsleder seniorr\u00e5dgiver Dokumentet er elektronisk godkjent Kopi til: LARSEN OG SOLHEIM AS Strangehagen 13 5011 BERGEN Dag Fosse Haukedalen 207 5121 Ulset Bergen kommune Postboks 7700 5020 BERGEN "
}