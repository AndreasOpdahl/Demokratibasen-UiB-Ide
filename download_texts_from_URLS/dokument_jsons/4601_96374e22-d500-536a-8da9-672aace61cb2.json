{
  "dokument_id": "96374e22-d500-536a-8da9-672aace61cb2",
  "doc_type": "case_minutes",
  "kommune": 4601,
  "tittel": "Saksprotokoll UHSO, 27092024, Sak 115/24, Innspill fra Bergen kommune til stortingsmelding om allmennlegetjenesten",
  "url": "https://bergen.kommune.no/politikere-utvalg/api/fil/bk360/11217920/Innstilling-vedtak-Innspill-fra-Bergen-kommune-til-stortingsmelding-om-allmennlegetjenesten",
  "tekst": "Innspill fra Bergen kommune til stortingsmelding om allmennlegetjenesten Utvalg for helse og sosial behandlet saken i m\u00f8tet 27.09.2024 sak 115/24 og fattet f\u00f8lgende vedtak: Bergen kommune avgir innspill til \u00abStortingsmelding om allmennlegetjenesten\u00bb slik den fremkommer av byr\u00e5dets forslag. Utvalg for helse og sosials behandling F\u00f8lgende representanter tok ordet: Even S\u00f8rland (A), Christine Henriksen \u00d8degaard (MDG), Eivind N\u00e6vdal-Bolstad (H) Forslag fremsatt i utvalget: Even S\u00f8rland (A) fremsatte p\u00e5 vegne av A f\u00f8lgende tilleggsforslag i 2 punkter: 1. Stryke andre avsnitt under \u00abHva staten b\u00f8r gj\u00f8re\u00bb p\u00e5 side 3. 2. De to \u00f8verste avsnittene p\u00e5 side 6 endres til: Bergen kommune har ogs\u00e5 ansvar for \u00e5 gi helsetjenester til innsatte i Bergen fengsel og Bj\u00f8rgvin fengsel. Fengselshelsetjenesten drives med s\u00e6rskilt tilskudd fra staten som skal dekke merutgifter som f\u00f8lger av \u00e5 yte helsetjenester til innsatte i fengsel. Innsatte i fengsel har gjennomg\u00e5ende d\u00e5rligere helse enn resten av befolkningen. Hovedfokuset til Fengselshelsetjenesten er forebyggende- og helsefremmende arbeid. Tjenesten har, i samarbeid med kriminalomsorgen, lagt vekt p\u00e5 tilrettelegging av soningsforhold til innsatte med st\u00f8rre hjelpebehov. Det er flere eldre som soner og andelen med psykiske lidelser er \u00f8kende. Bergen kommune er opptatt av at tjenestene til innsatte fortsatt skal bygge p\u00e5 normalitetsprinsippet, og \u00f8nsker at Fengselshelsetjenesten skal kunne bidra til tilbakef\u00f8ring og trygge overganger mellom soning og frihet gjennom god tilrettelegging av helsetilbud. Samtidig opplever kommunen at det kommunale supplementet til det statlige tilskuddet \u00f8ker fra \u00e5r til \u00e5r. For \u00e5 kunne opprettholde og forbedre helsetilbudet til innsatte mener kommunen det er n\u00f8dvendig med mer statlige midler og en bedre samhandling mellom prim\u00e6r- og spesialisthelsetjenesten. Votering: Forslag til vedtak ble vedtatt enstemmig. Tilleggsforslag punkt 1 fra A, fremsatt av Even S\u00f8rland (A) fikk 7 stemmer (A, SV, MDG, R). Tilleggsforslag punkt 2 fra A, fremsatt av Even S\u00f8rland (A) fikk 8 stemmer (A, SV, MDG, R, KrF) og var dermed falt. Grunnet stemmelikhet, ble m\u00f8teleders stemme avgj\u00f8rende, jf. reglement for bystyret og bystyreutvalgene 2023-2027 pkt. 2.6 Byr\u00e5det behandlet saken i m\u00f8tet 05.09.2024 sak 270/24 Byr\u00e5det innstiller til utvalg for helse og sosial \u00e5 fatte f\u00f8lgende vedtak: Bergen kommune avgir innspill til \u00abStortingsmelding om allmennlegetjenesten\u00bb slik den fremkommer av byr\u00e5dets forslag. 2 "
}