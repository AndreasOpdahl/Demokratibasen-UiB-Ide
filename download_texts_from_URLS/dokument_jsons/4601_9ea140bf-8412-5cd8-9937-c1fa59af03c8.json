{
  "dokument_id": "9ea140bf-8412-5cd8-9937-c1fa59af03c8",
  "doc_type": "case_presentation",
  "kommune": 4601,
  "tittel": "Orienteringssak til UHSO - Nedleggelse av bydelslegevakter",
  "url": "https://bergen.kommune.no/politikere-utvalg/api/fil/bk360/11444985/Framstilling-Orienteringssak-til-UHSO-Nedleggelse-av-bydelslegevakter",
  "tekst": " Utvalg for helse og sosial Saksframstilling V\u00e5r referanse: 2023/254589-42 Saksbehandler: Elise St\u00f8ver Orienteringssak til UHSO - Nedleggelse av bydelslegevakter Hva saken gjelder: Partiene Ap, SV, MDG og R fremmet, via e-post 30.10.2024, foresp\u00f8rsel om en sak p\u00e5 sakslisten til utvalg for helse og sosials m\u00f8te 13.11.2024. Ap, SV og R har 7 av 17 medlemmer i utvalg for helse og sosial, og innfrir med dette krav jf. kommuneloven \u00a7 11-3 (1), siste setning, \u00abEn sak skal settes p\u00e5 sakslisten hvis minst 1/3 av organets medlemmer krever det.\u00bb I den ovennevnte foresp\u00f8rselen om en sak p\u00e5 sakslisten skrives det: \u00abDet er varslet nedleggelse av to bydelslegevakter. Avsendere av denne eposten ber om at UHSO til neste m\u00f8te i november f\u00e5r en sak p\u00e5 sakslisten som orienterer om mulige konsekvenser av dette budsjettkuttet. Vi ber om at saken belyser de vurderinger byr\u00e5det har gjort i tilknytning til forslaget om nedleggelse, og \u00f8nsker \u00e5 f\u00e5 svar p\u00e5 f\u00f8lgende sp\u00f8rsm\u00e5l: 1. Er bydelslegevaktene/legevaktsjefene blitt involvert i vurderingen av denne nedleggelsen, og hva var deres vurdering? 2. Har fagorganisasjoner blitt gitt mulighet for innspill? 3. Blir bemanningen ved Bergen legevakt styrket i tilstrekkelig grad for \u00e5 kunne oppveie for tapet av to bydelslegevakter? 4. Utvalget ble orientert i befaring p\u00e5 legevakten om at bydelslegevaktene tok unna over halvparten av pasienthenvendelsene i sin \u00e5pningstid. Det betyr at ved nedleggelse vil man potensielt se en dramatisk \u00f8kning i antall henvendelser til de resterende legevaktsentralene. Er det gjort en vurdering av at disse har tilstrekkelig areal og triageringskapasitet til \u00e5 ta unna dette? 5. Et argument som byr\u00e5det bruker for \u00e5 gjennomf\u00f8re denne nedleggelsen er at bergensere benytter legevakten i st\u00f8rre grad enn innbyggere i andre byer. Samtidig brukes fastlegene i mindre grad. Dette er et valid argument kun hvis \u00e5rsakene til dette er utredet, og det viser seg at det handler om at bergensere trenger bedre oppl\u00e6ring i hvem man skal henvende seg til ved akutt og ikke-akutt sykdom. Foreligger en utredning av \u00e5rsaker til bergenseres forh\u00f8yede bruk av legevakten? Hvis ikke, vil dette bli unders\u00f8kt?\u00bb Bystyrets kontor har oversendt foresp\u00f8rselen til byr\u00e5dsavdeling for eldre, helse og omsorg 1.11.2024. Eventuelle oversendelser fra byr\u00e5det i forkant av m\u00f8tet vil bli knyttet til denne saken som vedlegg og ettersendt til utvalgets medlemmer. Hva som menes med en orienteringssak er n\u00e6rmere presisert i Kommunal- og distriktsdepartementets veileder om \u00abSaksbehandling i folkevalgte organer i kommuner og fylkeskommuner\u00bb, som sier at med orienteringssak menes saker der organet skal orienteres om en sak uten at det skal fattes noe vedtak. 1 Forslag til vedtak: Saken tas til orientering. Dato: 6. november 2024 \u00d8ivind Hauge St\u00f8le - Fagleder Elise St\u00f8ver - R\u00e5dgiver Dokumentet er godkjent elektronisk. Vedlegg: Eventuelle vedlegg knyttes til saken fortl\u00f8pende og ettersendes. 2 "
}