{
  "dokument_id": "6b6fdf44-4c92-5788-b43b-b666dfe97e7a",
  "doc_type": "case_presentation",
  "kommune": 4601,
  "tittel": "Organiseringen av Grunnskolen for voksne og Bergen voksenoppl\u00e6ring",
  "url": "https://bergen.kommune.no/politikere-utvalg/api/fil/bk360/11103085/Framstilling-Organiseringen-av-Grunnskolen-for-voksne-og-Bergen-voksenopplaering",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-90 Saksbehandler: Ragnhild Hvoslef Kr\u00fcger Organiseringen av Grunnskolen for voksne og Bergen voksenoppl\u00e6ring Hva saken gjelder: Byr\u00e5det har lagt frem en sak om organisering av Grunnskolen for voksne og Bergen voksenoppl\u00e6ring. Saken skal avgj\u00f8res av byr\u00e5det i m\u00f8te 12. september og forslaget er at disse skal organiseres inn under Etat for inkludering og byr\u00e5dsavdeling for barnevern, sosiale tjenester og mangfold. Organiseringen av grunnskolen for voksne og Bergen voksenoppl\u00e6ring er lagt inn sak 1113/24 \u00abOmorganiseringer \u2013 iverksetting av vurderinger og prosesser\u00bb i m\u00f8te 02.05.2024 der byr\u00e5det blant annet fattet f\u00f8lgende vedtak: d) BBSM og BBS gjennomf\u00f8rer en prosess for \u00e5 sl\u00e5 sammen kommunens ulike enheter for voksenoppl\u00e6ring. KRPF sendte blant annet f\u00f8lgende innspill til denne saken R\u00e5det ser tanken bak \u00f8nsket om \u00e5 flytte voksenoppl\u00e6ringen, men vil uttrykke v\u00e5r bekymring n\u00e5r det gjelder flytting av logopeditjenesten for grunnskolen. Personer som f\u00e5r denne tjenesten har ofte ogs\u00e5 behov for andre spesialpedagogiske tjenester og det er da viktig at det er ett tett og n\u00e6rt samarbeid mellom de ulike tjenestene. Fra erfaring vet vi at dette samarbeidet blir best om tjenestene holder til i samme enhet/etat og vi frykter en d\u00e5rligere logopeditjeneste for elever i grunnskolen om denne flyttes vekk fra spesialpedagogiske tjenester. R\u00e5det ber derfor om at denne tjenesten forblir i Etat for spesialpedagogiske tjenester. Forslag til vedtak: Organisering av Grunnskolen for voksne og Bergen voksenoppl\u00e6ring tas til orientering Dato: 9. september 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Utredning og anbefaling fra arbeidsgruppen 1 "
}