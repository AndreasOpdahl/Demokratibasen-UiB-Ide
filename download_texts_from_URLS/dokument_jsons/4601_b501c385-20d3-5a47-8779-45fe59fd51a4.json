{
  "dokument_id": "b501c385-20d3-5a47-8779-45fe59fd51a4",
  "doc_type": "case_attachment",
  "kommune": 4601,
  "tittel": "1 GRATIS TRENING FOR ALLE OVER 65 A\u030aR",
  "url": "https://bergen.kommune.no/politikere-utvalg/api/fil/bk360/10922997/1-GRATIS-TRENING-FOR-ALLE-OVER-65-A-R",
  "tekst": "TRENING GIR BEDRE LIV, HELE LIVET! Trening er viktigere jo eldre vi blir. Vi f\u00e5r mer styrke og energi, vi skader oss mindre, det har en fantastisk helsegevinst for hver enkelt av oss. Og i et samfunns\u00f8konomisk perspektiv vil det offentlige spare enorme summer. De 450 hoftebruddene som forekommer i Bergen \u00e5rlig, koster samfunnet 250 millioner kr. Heldigvis er det lett \u00e5 forebygge og redusere antall fallulykker som er hoved\u00e5rsaken til hoftebrudd. Noe s\u00e5 enkelt som styrketrening er n\u00f8kkelen. Ny forskning viser at treningseffekten er aller viktigst for de mest alvorlige fallrelaterte skadene. Forskerne mener at helsepersonell og myndigheter i st\u00f8rre grad m\u00e5 oppmuntre eldre til fallforebyggende trening. Det vil gagne samfunnet \u00f8konomisk, men enda viktigere for hvert enkelt er \u00e5 slippe skader som \u00f8delegger livet for lang tid. I verste fall for resten av livet. Et hoftebrudd koster samfunnet ca. kr 550.000,-. I Bergen er det ca. 450 hoftebrudd \u00e5rlig, dette utgj\u00f8r ca. kr 250 millioner. Staten dekker halvparten, og Bergen kommune sitter igjen med en regning p\u00e5 ca. kr 125 millioner hvert \u00e5r.! En aldrende befolkning betyr flere fallulykker. Nesten 10 % av alle innbyggere over 65 \u00e5r skader seg \u00e5rlig, 80-90 % av dem i fallulykker og dette er hoved\u00e5rsaken til h\u00f8ye tall for hoftebrudd. Heldigvis vet vi hva som kan motvirke dette: Noe s\u00e5 enkelt som styrketrening er n\u00f8kkelen og det viktigste middelet for \u00e5 forebygge alvorlige skader. Jo sterkere vi er i kroppen, jo mindre faller vi. I tillegg til alvorlige fallskader, lindrer eller kurerer trening minst 20-30 sykdommer, samt reduserer risikoen for mange kreftformer. Ingen medisiner kan matche dette! I et prosjekt fikk 55 eldre trene en time tre ganger i uken sammen med en personlig trener. Fastlegen overv\u00e5ket systematisk fors\u00f8ket. Etter et \u00e5r var blodtrykket og kolesterolet redusert, og de eldre kunne fjerne over halvparten av alle medisinene de sto p\u00e5. Men det mest overraskende var de mentale effektene: bedre livskvalitet, hukommelse, oppmerksomhet og hum\u00f8r. HELSEREFORMER Solberg-regjeringen la fram reformen \u00abLeve hele livet\u00bb i 2018. Etter en gjennomgang av resultatene av denne, la n\u00e5v\u00e6rende regjeringen fram ny Eldrereform 16.6.2023 med m\u00e5l om et mer aldersvennlig samfunn med hovedvekt p\u00e5 at flere eldre kan leve aktive liv lenger og oppleve trygghet ved \u00e5 bo i eget hjem. GR\u00d8NN RESEPT Eldretrening for bedre helse har v\u00e6rt en politisk prioritet i mange \u00e5r. Gr\u00f8nn resept-ordningen ble introdusert h\u00f8sten 2003. Evaluering av ordningen viser at pasienter som alt bruker medikamenter, men som gjennom endret livsstil kan redusere eller seponere dem helt, er en vel s\u00e5 viktig m\u00e5lgruppe, men inkluderes ikke av ordningen. Kunnskap om forebygging av sykdom gjennom livsstilsendring har de senere \u00e5rene f\u00e5tt \u00f8kende oppmerksomhet og viser klare resultater gjennom forskning. Stortinget har n\u00e5 stemt for en utredning av gr\u00f8nn resept og mulighetene for leger til \u00e5 henvise til helseveiledning. Dette er et skritt i riktig retning. Det betyr at helsepersonell n\u00e5 kan forskrive fysisk aktivitet som en del av behandlingen for overvekt og fedme, men ogs\u00e5 i rehabilitering etter et sykdomsforl\u00f8p. Dette gir leger og annet helsepersonell et nytt verkt\u00f8y for \u00e5 bekjempe noen av helseutfordringene vi st\u00e5r i. https://www.stortinget.no/no/Saker-og-publikasjoner/Publikasjoner/Innstillinger/ Stortinget/2022-2023/inns-202223-398s/?all=true Medisiner og operative inngrep er gratis mot en liten egenandel, men hvis du blir foreskrevet trening m\u00e5 du i de aller este tilfeller selv betale. For mange blir denne kostnaden uoverkommelig. Med kunnskapen om de forebyggende og behandlende e ekter av fysisk aktivitet, samt de store \u00f8konomiske kostnadene av inaktivitet, er det forbausende f\u00e5 tiltak som er blitt gjennomf\u00f8rt for \u00e5 sikre at fysisk aktivitet og trening blir en selvf\u00f8lgelig del av et hvert behandlingsl\u00f8p i Norge. https://www.nhogeneo.no/artikler/2022/trening-pa-gronn-resept-slik-kan- trening-bli-en-del-av-behandlingsforlopet/ KONKLUSJON Eldretrening for bedre helse m\u00e5 v\u00e6re en \u00e5penbar, politisk prioritet. Vi har mye kunnskap og erfaring om helsegevinsten for den enkelte og de store samfunns\u00f8konomiske besparelsene. Bergen kommune kan g\u00e5 foran i reformen for den eldre hjemmeboende befolkningen som vil f\u00e5 et bedre liv, f\u00e6rre sykedager og sykehusinnleggelser, samt trenger mindre behandling for alvorlige skader. Det vil f\u00f8re til enorme \u00f8konomisk besparelser for Bergen kommune. En ren vinn-vinn-situasjon. Vi \u00f8nsker at Bergen kommune gjennomf\u00f8rer et pr\u00f8veprosjekt med gratis trening og oppf\u00f8lging for en gruppe over 65 \u00e5r og gjennomf\u00f8rer intensjonen i Folkehelsemeldingen 2023 som blitt behandlet i helse- og omsorgskomiteen. Komiteens flertall H\u00f8yre, Frp, R\u00f8dt, Krf og Pasientfokus, mener at det m\u00e5 gj\u00f8res mer for at fysisk aktivitet kan forskrives p\u00e5 samme m\u00e5te som medisin. ff fl "
}