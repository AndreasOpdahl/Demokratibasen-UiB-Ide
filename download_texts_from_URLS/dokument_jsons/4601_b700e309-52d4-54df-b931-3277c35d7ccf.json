{
  "dokument_id": "b700e309-52d4-54df-b931-3277c35d7ccf",
  "doc_type": "case_presentation",
  "kommune": 4601,
  "tittel": "Ytrebygda gnr 107 bnr 189 bnr 229 Myntevikvegen. Klage over avsl\u00e5tt s\u00f8knad om st\u00f8ttemur, terrassedekke og betongst\u00f8yping",
  "url": "https://bergen.kommune.no/politikere-utvalg/api/fil/bk360/10596743/Framstilling-Ytrebygda-gnr-107-bnr-189-bnr-229-Myntevikvegen-Klage-over-avslatt-soknad-om-stottemur-terrassedekke-og-betongstoyping",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/54959-12 Ytrebygda gnr 107 bnr 189 bnr 229 Myntevikvegen. Klage over avsl\u00e5tt s\u00f8knad om st\u00f8ttemur, terrassedekke og betongst\u00f8yping Kva saka gjeld: Saka gjeld avsl\u00e5tt s\u00f8knad om dispensasjon for lovleggjering av terrassedekke, betongdekke/st\u00f8yping og st\u00f8ttemur p\u00e5 gnr. 107, bnr. 189 og 229 i Myntevikvegen. Det blei godkjent naust p\u00e5 gbnr. 107/189 i 2014. I 2023 blei det starta oppf\u00f8lging av mogeleg ulovleg tiltak av betongkonstruksjon delvis kledd med treplatting, mens ein avstod fr\u00e5 \u00e5 forf\u00f8lgje reparasjon/endring av ein eldre pir/smal brygge. Det blei gitt p\u00e5legg om retting av betongkonstruksjonen med treplatting, og det blei gitt tvangsmulkt. Det er betongkonstruksjonen som er oms\u00f8kt og fekk avslag i mars 2024, grunngjeve med at vilk\u00e5ra for dispensasjon ikkje er oppfylt og at tiltaket sine visuelle kvalitetar ikkje er tilfredsstillande. Tiltaket blei oms\u00f8kt utan ansvarsrett, og tiltakshavar er Geir Gorm Olsen. Avslaget er p\u00e5klaga av tiltakshavar den 31.03.2024. Eigedomen ikkje regulert. Den er omfatta av kommunedelplan for Birkeland, Liland, \u00c5dland og Espeland (KDP BL\u00c5E), vedtatt 27.09.2017. Eigedomen er sett av til bygg og anlegg, samt friomr\u00e5de p\u00e5 land. I sj\u00f8 er arealet sett av til friluftsomr\u00e5de. Eigedomen er ogs\u00e5 omfatta av omsynssone for kulturmilj\u00f8 og landskap. Sj\u00e5 avslagsvedtaket \u00a7 3.1 for utfyllande planstatus. Tiltaket er avhengig av dispensasjon fr\u00e5 KDP BL\u00c5E \u00a7 4 byggegrense langs sj\u00f8, \u00a7 1.2 plankrav, \u00a7 28.4 friomr\u00e5de og \u00a7 32 friluftsomr\u00e5de i sj\u00f8 og vassdrag. Alle n\u00f8dvendige dispensasjonar er oms\u00f8kt. Statsforvaltaren i Vestland ga uttale datert 19.02.2024, kor dei r\u00e5dde fr\u00e5 dispensasjon. Dei viste til at vika er relativt lite privatisert og godt tilgjengeleg for allmenta. Tiltaket vil byggje ned strandsona og legge til rette for opphald og bruk som vil verke privatiserande, og terrassar og plattingar er framandelement i eit naustomr\u00e5de. Bymilj\u00f8etaten ga uttale datert 06.03.2024, kor dei r\u00e5dde fr\u00e5 dispensasjon. Tiltaket ligg i omr\u00e5de med store naturverdiar. Tiltaket blir vurdert \u00e5 i stor grad bidra til privatisering av strandsona i omr\u00e5det ved at det fordrar til aktivitetar og opphald som kan hindre allmenn bruk og ferdsle. Tiltaket er ogs\u00e5 godt synleg fr\u00e5 sj\u00f8sida. Bergen Havn ga uttale datert 27.02.2024, kor dei uttalte at tiltaket ikkje ville kome i konflikt med omsyna dei skal vareta etter hamn- og farvasslova. S\u00f8kar oppgir at tiltaket er nabovarsla i samsvar med f\u00f8resegna i plan- og bygningslova \u00a7 21- 3, og stadfestar at det ikkje er mottatt nabomerknadar. Det er gitt grunneigarfr\u00e5segn for plassering av tiltak n\u00e6rmare nabogrensa enn 4 meter. Klage: Klagar ber om at vedtaket blir gjort om, slik at det blir gitt dispensasjon som oms\u00f8kt. 1 Klagar held fram at vilk\u00e5ra for dispensasjon er oppfylt, jf. Pbl. \u00a7 19-2 andre avsnitt, og at omsyna i tredje avsnitt er varetatt. Klagar meiner tiltaket ikkje vil ha negative konsekvensar for natur, milj\u00f8 og friluftsliv, og at kommunen tar feil i vurderinga av at hekke- og leveomr\u00e5de for sj\u00f8fugl og f\u00f8rekomst av kamskjel kan bli p\u00e5verka. Kommunen har ikkje vurdert dei negative konsekvensane av fjerning av tiltaket, og at det ikkje vil vere positive effektar av fjerning. Klagar meiner tiltaket vil gje betre bruk av eigedomen og ikkje vere privatiserande. Kva gjeld inngjerding av eigedomen, er dette eit krav i sk\u00f8ytet og ikkje noko kommunen skal kommentera. Klagar held ogs\u00e5 fram at det er feil at grensa for arealform\u00e5l i KDP blei lagt midt p\u00e5 eigedomen, og at han blei lova at omr\u00e5det skulle bli korrigert fram til hj\u00f8rnet p\u00e5 eigedomen. Det er uansett urimeleg \u00e5 nekte bygging utanfor det eksisterande naustet, og tiltaket er uansett i samsvar med planering fr\u00e5 1960-talet. Klagar held til sist fram at tiltaket har gode visuelle kvalitetar og at det er gjort usakleg forskjellsbehandling. Det blir elles vist til komplett klage. Fagetaten si vurdering og tilr\u00e5ding: Plan- og bygningsetaten som fagetat har vurdert klaga, og tilr\u00e5r at ho ikkje blir tatt til f\u00f8lgje og at avslagsvedtak datert 12.03.2024 blir halde ved. Fagetaten ser seg ikkje einig i at det var gjennomf\u00f8rt planering p\u00e5 1960-talet, og held fast ved at tiltaket er s\u00f8knadspliktig. Fagetaten viser ogs\u00e5 til at kva ein omtalar tiltaket som ikkje er avgjerande, og at tiltaket er vist som \u00e5 strekke seg ut i sj\u00f8. N\u00e5r det gjeld KDP BL\u00c5E, er klagefristen g\u00e5tt ut, og det er uansett mogeleg \u00e5 s\u00f8ke dispensasjon. Klagar har heldt fram at det er urimeleg at det ikkje kan bli bygd utanfor det allereie godkjente naustet, men sp\u00f8rsm\u00e5let i denne saka er ikkje om ein kan bygge noko utanfor naustet, men om ein kan bygge noko av oms\u00f8kte dimensjon eller ikkje. N\u00e5r det gjeld dispensasjonar, held fagetaten fast ved at vilk\u00e5ra for dispensasjon ikkje er oppfylt. Tiltaket legg beslag p\u00e5 eit ikkje ubetydeleg omr\u00e5de i strandsona, og sett i samanheng med andre tiltak p\u00e5 eigedomen vil dette gje eit sv\u00e6rt privatisert uttrykk. Klagar har vore kritisk til vurderingar av natur og friluftslivverdiane i omr\u00e5det, men fagetaten visar til at Bymilj\u00f8etaten har uttalt seg som fagetat. Dersom det ligg f\u00f8re andre fagrapportar om fugleliv eller marint biologisk mangfald i tiltaksomr\u00e5det er det naturlegvis noko som b\u00f8r bli lagt fram. Fagetaten visar ogs\u00e5 til at lovleggjering av tiltak skal vurderast som om det ikkje allereie er oppf\u00f8rt, og eit ulovleg tiltak kan ikkje bli rettferdiggjort av dei negative konsekvensane ved fjerning. Dersom fjerning kan f\u00f8re med seg milj\u00f8forureining er det tiltakshavar sin plikt \u00e5 s\u00f8rgje for konsekvensreduserande tiltak, jf. Forureiningslova \u00a7 7. Kva gjeld gjerde p\u00e5 eigedomen er ikkje dette oms\u00f8kt, og ein g\u00e5r ikkje n\u00e6rare inn p\u00e5 dette punktet. N\u00e5r det gjeld visuelle kvalitetar, vurderer fagetaten saka slik ho l\u00e5g f\u00f8re p\u00e5 vedtakstidspunktet, og opprettheld vurderinga av at tiltaket forringar omr\u00e5det sine visuelle kvalitetar. Dette er s\u00e6rleg grunngitt med tiltaket sin storleik og plassering mot sj\u00f8. Ein kan ikkje legge vekt p\u00e5 korleis omr\u00e5det vil bli sj\u00e5ande ut etter tilbakef\u00f8ring, d\u00e5 lovleggjering skal bli behandla som ordin\u00e6re s\u00f8knadar. Fagetaten kan ikkje sj\u00e5 at det er faktisk og rettsleg likskap mellom sakane klagar har vist til og oms\u00f8kte tiltak. Ein kan soleis ikkje sj\u00e5 at det er gjort usakleg forskjellsbehandling. Det blir elles vist til komplett fagnotat. 2 \u00d8konomiske konsekvensar: Ikkje relevant. Byr\u00e5det si vurdering og tilr\u00e5ding/konklusjon: Byr\u00e5det har vurdert klaga, og finn at ho ikkje kan bli tatt til f\u00f8lgje. Det blir vist til fagetaten si vurdering, som blir tiltrett i det vesentlege. Byr\u00e5det vil s\u00e6rskild p\u00e5peike at tiltak berre blei vist p\u00e5 gbnr. 107/189 d\u00e5 naustet blei s\u00f8kt inn i 2012. Det skulle soleis ikkje vore trong om \u00e5 utf\u00f8re tiltak p\u00e5 naboeigedomen bnr. 229, og heller ikkje for \u00e5 f\u00f8re opp st\u00f8ttemur for \u00e5 hindre utgliding av massar. Byr\u00e5det er ikkje einig i at omr\u00e5det var bygd p\u00e5 1960-talet, og visar til at skr\u00e5foto fr\u00e5 2004 visar omr\u00e5det med svaberg: Figur 1 - Utklipp skr\u00e5foto fr\u00e5 2004. Brunt hus bak vegen er Myntevikvegen 209 Figur 2 - Utklipp grunnkart, tiltaket er merka med raud ring 3 Eit naust med kai rett framfor har lite privatiserande og avvisande effekt p\u00e5 allmenta, mens ein platting vil leggje til rette for opphald og aktivitetar som gjer at allmenta held seg lengre unna. Tilgjengeleg areal for allmenta sin bruk blir dermed mindre, b\u00e5de ved at sj\u00f8lve arealet blir lagt beslag p\u00e5 men ogs\u00e5 ved at sona der allmenta ikkje opplev \u00e5 ha tilgang blir utvida. Flyfoto fr\u00e5 omr\u00e5det viser at det planerte arealet blir nytta til oppbevaring av kajakk og uteopphald ved at det er plassert ut benkar og bord. Dette gjer at omr\u00e5det verkar privat, og gjer at dei som vil nytte seg av vika elles m\u00e5 trekke lengre unna. Byr\u00e5det er ikkje negative til at ein kan opphalde seg ved naustet sitt, men dette b\u00f8r kunne bli gjort p\u00e5 kaien rett framfor, ikkje ved \u00e5 utvide opphaldsarealet mot aust. Figur 3 - Skr\u00e5foto 2022 Byr\u00e5det finn at vilk\u00e5ra for dispensasjon ikkje er oppfylt, og tiltrer fagetaten si vurdering av dette. Byr\u00e5det kan ikkje tilr\u00e5 \u00e5 ta klagen til f\u00f8lgje. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal bli behandla av bystyret eller annet organ og klagesaker som er delegert til byr\u00e5det, delegert til Utval for milj\u00f8 og byutvikling. Dersom klaga ikkje blir tatt til f\u00f8lgje, skal saka sendast til Statsforvaltaren i Vestland for endeleg avgjersle. Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak av 12.03.2024 blir oppretthalde. Klaga blir ikkje tatt til f\u00f8lgje. Dato: 25. juni 2024 4 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 27.05.2024 med f\u00f8lgjande vedlegg: 1. Situasjonskart 2. Flyfoto 3. Situasjonsplan 4. Klage 5. Avslag 6. Statsforvalterens uttalelse 7. Bymilj\u00f8etatens uttalelse 8. Uttalelse fra Bergen Havn 9. Dispensasjonss\u00f8knad 10. Tegninger 11. Samtykke fra nabo 12. P\u00e5legg om retting og ilegging av tvangsmulkt (ULOV-2022/24046) 5 "
}