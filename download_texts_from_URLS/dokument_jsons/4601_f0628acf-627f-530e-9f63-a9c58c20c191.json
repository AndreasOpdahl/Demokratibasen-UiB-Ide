{
  "dokument_id": "f0628acf-627f-530e-9f63-a9c58c20c191",
  "doc_type": "case_minutes",
  "kommune": 4601,
  "tittel": "Saksprotokoll UBSI, 14012025, Sak 4/25, H\u00f8ringsuttalelse til NOU 2024 - 20 Det digitale (i) livet. Balansert oppvekst i skjermens tid (Skjermbrukutvalget)",
  "url": "https://bergen.kommune.no/politikere-utvalg/api/fil/bk360/11880157/Innstilling-vedtak-Horingsuttalelse-til-NOU-2024-20-Det-digitale-i-livet-Balansert-oppvekst-i-skjermens-tid-Skjermbrukutvalget-",
  "tekst": "H\u00f8ringsuttalelse til NOU 2024 - 20 Det digitale (i) livet. Balansert oppvekst i skjermens tid (Skjermbrukutvalget) Utvalg for barnehage, skole og idrett behandlet saken i m\u00f8tet 14.01.2025 sak 4/25 og avga f\u00f8lgende innstilling: 1. Bergen kommune avgir h\u00f8ringsuttalelse til NOU 2024: 20 Det digitale (i) livet. Balansert oppvekst i skjermens tid (Skjermbrukutvalget) slik den fremkommer av byr\u00e5dets forslag. 2. Det er behov for mer forskning p\u00e5 hvordan skjermbruk p\u00e5virker barn og unge, spesielt n\u00e5r det gjelder psykisk helse, s\u00f8vn og hvile. 3. Legg til f\u00f8lgende avsnitt etter tredje avsnitt p\u00e5 side 3: \u00abBergen kommune st\u00f8tter utvalgets konklusjon om at konsentrasjonsvansker og mediemultitasking er blant utfordringene knyttet til utstrakt skjermbruk. Barn og unge har behov for st\u00f8tte til \u00e5 regulere egen skjermbruk og b\u00f8r f\u00e5 oppl\u00e6ring i arbeidsmetoder og studieteknikker som kan bidra til \u00e5 begrense mediemultitasking. Bergen kommune anerkjenner ogs\u00e5 betydningen av \u00e5 fremme lesing av lengre, sammenhengende tekster og h\u00f8ytlesning i barnehagen, som anbefalt av utvalget. Dette kan styrke barns konsentrasjonsevne og evne til \u00e5 effektivt benytte digitale verkt\u00f8y p\u00e5 en egnet m\u00e5te\u00bb. Utvalg for barnehage, skole og idretts behandling F\u00f8lgende representanter tok ordet: Camilla N\u00f8ttveit (H), Mikkel Gr\u00fcner (SV), Marte Stadheim Teigen (R), Linn Kristin Eng\u00f8 (A), Thor Haakon Bakke (MDG), Vasan Singaravel (H). Forslag fremsatt i utvalget: Camilla N\u00f8ttveit (H) fremsatte p\u00e5 vegne av H, FrP og BL f\u00f8lgende tilleggsforslag: Til avsnitt 6, 7 og 8 p\u00e5 side 2 og 3: Bergen kommune st\u00f8tte ogs\u00e5 anbefalingen om at man i utgangspunktet skal unng\u00e5 skjermtid under m\u00e5ltider i skolen. M\u00e5ltider i skolen skal v\u00e6re ene sosial arena for barna, og en eventuell praksis med skjermtid under m\u00e5ltider b\u00f8r begrenses. Mikkel Gr\u00fcner (SV) fremsatte p\u00e5 vegne av SV, f\u00f8lgende tilleggsforslag i 13 punkt: 1. Det er behov for mer forskning p\u00e5 hvordan skjermbruk p\u00e5virker barn og unge, spesielt n\u00e5r det gjelder psykisk helse, s\u00f8vn og hvile. 2. L\u00e6rerne og skolene m\u00e5 ha metodefrihet i valg av l\u00e6ringsverkt\u00f8y. 3. Skjerm i barnehage og skole skal brukes p\u00e5 en l\u00e6ringsfremmende m\u00e5te. Bruk av skjerm skal ikke v\u00e6re en erstatter for l\u00e6rers tilstedev\u00e6relse, og bruk av digitale l\u00e6ringsressurser skal utelukkende v\u00e6re pedagogisk begrunnet og ikke et innsparingstiltak. 4. Un\u00f8dvendig skjermbruk under m\u00e5ltider kan delvis v\u00e6re et resultat av utilstrekkelig bemanning. For \u00e5 unng\u00e5 at skole, barnehage og SFO bruker skjermen som \u201cdigital vikar\u201d eller bel\u00f8nning m\u00e5 det sikres tilstrekkelig grunnbemanning. 5. Skolene skal selv kunne velge \u00e5 innf\u00f8re mobilforbud. 6. Elevenes foreldre skal ikke st\u00e5 \u00f8konomisk ansvarlig for skoleutstyr. 7. B\u00e5de l\u00e6rere og foreldre skal ha rettigheter til \u00e5 kontrollere elevens bruk av digitale l\u00e6ringsressurser som sendes med barna hjem, slik som applikasjoner og tidsbruk. 8. Det m\u00e5 utvikles egne l\u00e6ringsressurser og l\u00e6ringsplattformer for skoleverket, der elevenes personvern blir ivaretatt. 9. Barn trenger voksne som har digital d\u00f8mmekraft. L\u00e6rere m\u00e5 f\u00e5 tilbud om etter- og videreutdanning for pedagogisk bruk av digitale l\u00e6ringsverkt\u00f8y. 10. N\u00e5r ansatte i skole og barnehage oppdateres p\u00e5 den digitale utviklingen m\u00e5 hele personalgruppen inkluderes. Ansatte m\u00e5 ha tilstrekkelig kunnskap om digital avhengighet. 11. Skolebibliotekene har en viktig rolle i \u00e5 fremme kildekritikk, leselyst og balansert skjermbruk. 12. For innkj\u00f8p av digitale l\u00e6ringsverkt\u00f8y m\u00e5 det stilles krav om innkj\u00f8p av digitale pedagogiske l\u00e6ringsressurser. 13. Oppl\u00e6ringsloven skal utformes slik at det ogs\u00e5 blir stilt parallelle krav til l\u00e6ringsressurser, slik at de finnes p\u00e5 nynorsk, bokm\u00e5l og samisk, og at myndighetene stiller krav til digitale verkt\u00f8y slik at barn f\u00e5r m\u00f8te sitt spr\u00e5k, enten det er ett av de norske skriftspr\u00e5kene eller ett av de samiske, ogs\u00e5 p\u00e5 skjerm. Marte Stadheim Teigen (R) fremsatte p\u00e5 vegne av R, f\u00f8lgende tilleggsforslag i to punkt: 1. Legge til f\u00f8lgende kulepunkt under overskriften \u00abBergen kommune st\u00f8tter ogs\u00e5 anbefalingene\u00bb p\u00e5 side 4: - Bidra til at foreldrene til skoleelever har tilstrekkelig digital kompetanse til \u00e5 f\u00f8lge opp barnas digitale skolehverdag, og at foreldre til barnehagebarn er informert om barnehagens digitale praksis. 2. Legg til f\u00f8lgende avsnitt etter tredje avsnitt p\u00e5 side 3: \u00abBergen kommune st\u00f8tter utvalgets konklusjon om at konsentrasjonsvansker og mediemultitasking er blant utfordringene knyttet til utstrakt skjermbruk. Barn og unge har behov for st\u00f8tte til \u00e5 regulere egen skjermbruk og b\u00f8r f\u00e5 oppl\u00e6ring i arbeidsmetoder og studieteknikker som kan bidra til \u00e5 begrense mediemultitasking. Bergen kommune anerkjenner ogs\u00e5 betydningen av \u00e5 fremme lesing av lengre, sammenhengende tekster og h\u00f8ytlesning i barnehagen, som anbefalt av utvalget. Dette kan styrke barns konsentrasjonsevne og evne til \u00e5 effektivt benytte digitale verkt\u00f8y p\u00e5 en egnet m\u00e5te\u00bb. Linn Kristin Eng\u00f8 (A) fremsatte p\u00e5 vegne av A, f\u00f8lgende tilleggsforslag: 2 F\u00f8lgende formulering i byr\u00e5dets h\u00f8ringsuttalelse endres fra: Bergen kommune mener utvalgets anbefaling om \u00e5 ikke innf\u00f8re en myndighetsbestemt aldersgrense ikke er godt nok utredet til \u00e5 ta stilling til. Flere plattformer har i dag egne aldersgrenser for bruk av sine tjenester. Til: Bystyret st\u00f8tter regjeringens initiativ om en aldersgrense p\u00e5 15 \u00e5r for n\u00e5r barn selv kan samtykke til at sosiale medier behandler personopplysningene deres, og understreker viktigheten av en absolutt aldersgrense for sosiale medium. Merknader fremsatt i utvalget: Marte Stadheim Teigen (R) fremsatte p\u00e5 vegne av R, f\u00f8lgende merknad: Bystyret i Bergen uttrykker bekymring over hvordan barn og unges oppmerksomhet i \u00f8kende grad utnyttes av teknologiselskaper drevet av kommersielle profittmotiver. Selskapene bak de st\u00f8rste sosiale medieplattformene er i liten grad underlagt regulering som begrenser manipulerende design, algoritmestyrt og misvisende innhold. Dette gj\u00f8r det vanskeligere for barn og unge \u00e5 utvikle evnen til \u00e5 regulere egen skjermtid. De eksponeres for grensesnitt som er n\u00f8ye utformet for \u00e5 maksimere brukstiden p\u00e5 plattformene, gjennom avansert datainnsamling og skreddersydde anbefalinger. S\u00e5 lenge teknologibransjen forblir uregulert har nasjonale myndigheter, kommunene og foreldre et ansvar for \u00e5 beskytte barn og unge mot de negative effektene av skjermbruk. I skolen og barnehagen kan dette inneb\u00e6re \u00e5 prioritere aktiviteter som styrker konsentrasjonsevnen, fremmer sosial samhandling og gir rom for refleksjon uten digitale distraksjoner. Samtidig b\u00f8r det legges vekt p\u00e5 \u00e5 l\u00e6re barn og unge kritisk medieforst\u00e5else, slik at de bedre kan navigere et digitalt landskap preget av markedsstyring. Linn Kristin Eng\u00f8 (A) fremsatte p\u00e5 vegne av Ungdomsr\u00e5det, f\u00f8lgende merknader: Merknad 1 Det skal v\u00e6re ingen eller lite skjermbruk i barnehagen. Merknad 2 Trykte b\u00f8ker skal v\u00e6re den dominerende l\u00e6ringsressurs p\u00e5 barneskole, og ikke digitale l\u00e6ringsressurser. Dersom en skole \u00f8nsker \u00e5 anvende trykte b\u00f8ker/l\u00e6ringsmateriell i undervisningen, b\u00f8r det v\u00e6re mulig \u00e5 s\u00f8ke om tilskudd til innkj\u00f8p av disse. Votering: Innstillingen ble tiltr\u00e5dt enstemmig. Tilleggsforslag 1 fra SV, fremsatt av Mikkel Gr\u00fcner (SV) ble tiltr\u00e5dt enstemmig. Tilleggsforslag 2-13 fra SV, fremsatt av Mikkel Gr\u00fcner (SV) fikk 3 stemmer (SV, R). Tilleggsforslag fra H, FrP og BL, fremsatt av Camilla N\u00f8ttveit (H) fikk 6 stemmer (H, FrP, BL). Tilleggsforslag fra A, fremsatt av Linn Kristin Eng\u00f8 (A) fikk 6 stemmer (A, MDG, R). Tilleggsforslag 1 fra R, fremsatt av Marte Stadheim Teigen (R) fikk 4 stemmer (SV, MDG, R). Tilleggsforslag 2 fra R, fremsatt av Marte Stadheim Teigen (R) ble tiltr\u00e5dt med 9 stemmer (H, FrP, SV, MDG, R). 3 Merknad fra R, fremsatt av Marte Stadheim Teigen (R) fikk 4 stemmer (SV, MDG, R). Merknad 1-2 fra Ungdomsr\u00e5det, fremsatt av Linn Kristin Eng\u00f8 (A) fikk 2 stemmer (MDG, R). Byr\u00e5det behandlet saken i m\u00f8tet 19.12.2024 sak 385/24 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til NOU 2024: 20 Det digitale (i) livet. Balansert oppvekst i skjermens tid (Skjermbrukutvalget) slik den fremkommer av byr\u00e5dets forslag. 4 "
}