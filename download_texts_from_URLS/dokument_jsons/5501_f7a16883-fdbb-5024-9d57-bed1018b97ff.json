{
  "dokument_id": "f7a16883-fdbb-5024-9d57-bed1018b97ff",
  "doc_type": "case_attachment",
  "kommune": 5501,
  "tittel": "H\u00f8ringsbrev - Forskrift om skolefritidsordningen",
  "url": "https://innsyn.tromso.kommune.no/application/getMoteDokument?dokid=2001677750",
  "tekst": "H\u00f8ringsbrev \u2013 Forskrift om skolefritidsordningen (SFO), Troms\u00f8 kommune Ny oppl\u00e6ringslov trer i kraft 01.08.2024 og inneholder flere bestemmelser om at kommunen skal fastsette lokale forskrifter. Troms\u00f8 kommune m\u00e5 derfor innen 01.08.2024 ha h\u00f8rt, vedtatt og kunngjort nye forskrifter i samsvar med den nye oppl\u00e6ringsloven. If\u00f8lge ny oppl\u00e6ringslov \u00a7 4-5 femte ledd skal kommunen gi forskrift om skolefritidsordningen. N\u00e5v\u00e6rende regler If\u00f8lge n\u00e5v\u00e6rende oppl\u00e6ringslov (1998) \u00a7 13-7 skal skolefritidsordningen ha vedtekter om eierforhold, opptaksmyndighet, opptakskriterium, opptaksperiode og oppsigelse av skolefritidsplassen, foreldrebetaling, leke- og oppholdsareal, daglige oppholdstid, \u00e5rlig \u00e5pningstid og bemanning og ledelse. Troms\u00f8 kommune har vedtekter for skolefritidsordningen SFO. N\u00e5v\u00e6rende vedtekter ble sist behandlet i kommunestyrem\u00f8te i oktober 2023. Ny oppl\u00e6ringslov Det f\u00f8lger av ny oppl\u00e6ringslov (2023) \u00a7 4-5 femte ledd at: \u00abKommunen gir forskrift om skolefritidsordninga. Forskrifta skal ha reglar om a. eigarforhold b. kven som er opptaksmyndigheit c. opptakskriterium d. opptaksperiode og oppseiing e. foreldrebetaling f. leike- og opphaldsareal g. dagleg opphaldstid og \u00e5rleg opningstid h. personale og leiing\u00bb Bestemmelsen videref\u00f8rer i hovedsak kravet om at SFO skal ha vedtekter og hva de skal inneholde. Det presiseres imidlertid i ny lov at vedtektene til kommunen m\u00e5 fastsettes i kommunale forskrifter. Dette inneb\u00e6rer at forskriftene m\u00e5 fastsettes i samsvar med reglene i forvaltningslovens kapittel VII. Forslag til forskrift Vi foresl\u00e5r at n\u00e5v\u00e6rende vedtekter for skolefritidsordningen SFO oppheves. Vedtektene erstattes av ny forskrift om skolefritidsordningen (SFO). Vi foresl\u00e5r at gjeldende vedtekter videref\u00f8res i ny forskrift. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 1506 43 46048 Telefon: 77 79 00 00 Org.nr.: Foretaksregisteret NO 940 101 808 MVA Side 2 av 2 H\u00f8ringsinnspill sendes til postmottak@tromso.kommune.no eller til Troms\u00f8 kommune, postboks 6900, 9299 Troms\u00f8. Innspill merkes: 24/06042 - H\u00f8ringsuttalelse forskrift om skolefritidsordningen (SFO). H\u00f8ringsfrist 07.05.2024 "
}