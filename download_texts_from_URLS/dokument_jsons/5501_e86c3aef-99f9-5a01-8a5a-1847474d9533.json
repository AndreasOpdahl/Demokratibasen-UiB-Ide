{
  "dokument_id": "e86c3aef-99f9-5a01-8a5a-1847474d9533",
  "doc_type": "case_attachment",
  "kommune": 5501,
  "tittel": "Vedlegg 12 - Referat konsultasjonsm\u00f8te samiske interesser 27.11.23",
  "url": "https://innsyn.tromso.kommune.no/application/getMoteDokument?dokid=2001604842",
  "tekst": "M\u00d8TEREFERAT Tilstede: Vanja Madsen, foreldrerepresentanter SU, Guovssahas m\u00e1n\u00e1idgardi Line M. Skarvik, foreldrerepresentant SU fra Mearran\u00e1sti v/Sj\u00f8mannsbyen barnehage Sigbj\u00f8rn Sk\u00e5den, styremedlem - Romssa S\u00e1mi V\u00e1hnenfierpm\u00e1dat/Samisk foreldrenettverk Ellen Margrethe Oskal, varamedlem styre - Romssa S\u00e1mi V\u00e1hnenfierpm\u00e1dat/Samisk foreldrenettverk Berit Vassmyr, seksjonsleder barnehage, Troms\u00f8 kommune Maria Theresa Paulsen, r\u00e5dgiver, Troms\u00f8 kommune Beate Isaksen, r\u00e5dgiver, Troms\u00f8 kommune Forfall: Siv Eli Vuolab, foreldrerepresentant SU, Guovssahas m\u00e1n\u00e1idgardi Referent: Beate Isaksen M\u00f8tedato: 27.11.2023 Referat konsultasjonsm\u00f8te samiske interesser 1. Velkommen og presentasjon av deltakere p\u00e5 m\u00f8tet 2. Avklare rammene for konsultasjon Barnehageeier \u00e5pner m\u00f8tet med \u00e5 beklage at det ikke er gjennomf\u00f8rt konsultasjon i prosessen i utarbeidelse av saken. Partene har v\u00e6rt involvert i blant annet med deltagelse i arbeidsgruppe, brukerunders\u00f8kelse og skriftlig innspill. Men det er ikke gjennomf\u00f8rt konsultasjon som formell prosedyre jf. konsultasjonsplikten. Kommunen har deltatt p\u00e5 oppl\u00e6ring i konsultasjonsplikten for \u00e5 sikre ivaretagelse av sameloven \u00a7 4-4 i denne og framtidige saker. Det er kommunens plikt \u00e5 konsultere etter sameloven \u00a7 4-4. Konsultasjonen er mer enn en rett til \u00e5 bli h\u00f8rt - en arena for dialog. Det skal gjennomf\u00f8res i \"god tro\", med form\u00e5let om \u00e5 oppn\u00e5 enighet. Selv om enighet skal v\u00e6re m\u00e5let med konsultasjonene, stilles det ikke noe krav om at enighet rent faktisk oppn\u00e5s. Men partene m\u00e5 v\u00e6re enig i resultatet av konsultasjonen. De samiske interessene fikk i m\u00f8teinvitasjonen tilsendt all dokumentasjon som foreligger saken. Samisk interessenotat datert, 24.11.23, legges ved saken. Det stilles krav til at det skal f\u00f8res protokoll fra konsultasjonene. Referat og presentasjon vil sendes ut til m\u00f8tedeltakerne i etterkant av m\u00f8tet, og m\u00e5 godkjennes av alle parter. Referat vil Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 foreligge den politiske saken. Barnehageeier ser til \"Veileder for kommuner og fylkeskommuner om konsultasjoner med samiske interesse\". Plikten jf. veileder er \u00e5 konsultere selve tiltaket. De samiske interessene gir tilbakemelding p\u00e5 at for \u00e5 kunne finne l\u00f8sninger som det kan v\u00e6re enighet om, m\u00e5 det v\u00e6re en overordnet dialog rundt det fremtidige samiskspr\u00e5klige barnehagetilbudet. De samiske interessene gir tilbakemelding p\u00e5 at barnehage- og skoletilbud m\u00e5 sees under ett, for \u00e5 gi et robust helhetlig oppl\u00e6ringsl\u00f8p. Da konsultasjonen har startet n\u00e5 n\u00e5r prosessen er ferdig og et tiltak foreligger, har de samiske interessene ikke hatt en reell mulighet til \u00e5 p\u00e5virke resultatet. Av hensynet til den samiske parten skal et varsel om konsultasjon gis p\u00e5 et tidlig stadium, og det skal skjer i s\u00e5 god tid f\u00f8r vedtak treffes. P\u00e5 bakgrunn av det er det en felles forst\u00e5else blant m\u00f8tedeltagerne at man p\u00e5 dette m\u00f8te ogs\u00e5 har dialog rundt det fremtidige, helhetlige samiskspr\u00e5klige tilbudet. 3. Gjennomgang av bakgrunnen for konsultasjon Bakgrunnen for konsultasjon er utfordringene de siste \u00e5rene knyttet til \u00e5 rekruttere og beholde ansatte ved Guovssahas m\u00e1n\u00e1idgardi og basen Mearran\u00e1sti v/Sj\u00f8mannsbyen barnehage. P\u00e5 tross av rekrutteringstiltak er personalsituasjonen i de samiske barnehagetilbudene fremdeles krevende og s\u00e5rbar. En partssammensatt arbeidsgruppe utarbeidet v\u00e5rhalv\u00e5ret 2023 et kunnskapsgrunnlag til barnehageeier. Grunnlaget hadde til hensikt \u00e5 gi barnehageeier grunnlag for videre vurdering av tiltak for det fremtidig samiskspr\u00e5klige barnehagetilbudet. Arbeidsgruppens mandat var \u00e5 foresl\u00e5 tiltak som kan bidra til \u00e5 rekruttere og beholde ansatte over tid, tiltak som kan styrke og videreutvikle kvalitet i det fremtidige samiskspr\u00e5klige barnehagetilbudet, herunder vurdere ulemper/fordeler og konsekvenser ved en samlokalisering av de to kommunale samiskspr\u00e5klige barnehagetilbudene. Arbeidet tok utgangspunkt i sak 124/18 \"Vurdering av barnehagetilbud til samiskspr\u00e5klige barn\". I juni -23 ble det fremlagt en politisk sak med forslag om en samlokalisering av de to samiske barnehagetilbudene i Sj\u00f8mannsbyen barnehage. Arbeidsgruppens kunnskapsgrunnlag, samt sak fra 2018 l\u00e5 til grunn. Saken ble utsatt med bakgrunn i f\u00f8lgende utredninger: \u2022 Utrede mulighet for ervervelse av tilleggsareal til dagens barnehagetomt. \u2022 Kartlegging av ledig areal/tomter i n\u00e6rheten av dagens barnehage. \u2022 Kartlegging av hvor de samiske familiene med samisk barnehagetilbud bor. Saken med tilleggsutredningen ble p\u00e5 nytt fremlagt politisk i oktober - 23. Saken ble utsatt med bakgrunn i gjennomf\u00f8ring av \u00e5pen h\u00f8ring og konsultasjon etter samelovens \u00a7 4. P\u00e5 dagens m\u00f8te gjennomf\u00f8res konsultasjon jf. samelovens \u00a7 4. Samiske interesser etterlyser argumenter for den foresl\u00e5tte sammensl\u00e5ingen, samt en konsekvensutredning for foresl\u00e5tt tiltak. Barnehageeier viser her til arbeidsgruppens kunnskapsgrunnlag. Samiske interesser gi tilbakemelding p\u00e5 at de registrere at flere av Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 arbeidsgruppens forslag ikke er tatt med videre i den politiske saken. 4. Konsultasjon av foresl\u00e5tt tiltak Foresl\u00e5tt tiltak er \u00e5 samlokalisere to samiske barnehagetilbud til ett samlet tilbud i Sj\u00f8mannsbyen barnehage. Dette for \u00e5 skape et mer robust tilbud b\u00e5de i forhold til stabilitet i bemanning og i forhold til faglig kvalitet som kan styrke samisk kultur og spr\u00e5k. Dagens samiske barnehage skal ikke legges ned, men flytte lokasjon. De samiske interessene er ikke enig i at kommunens forslag til tiltak vil styrke det samiske tilbudet. De etterlyser at kommunen ser det samiske barnehagetilbud i et mer helhetlig perspektiv, gjeldende b\u00e5de for barnehage og skole. Ogs\u00e5 n\u00e5r det kommer til lokalisering. De etterlyser en helhetlig plan. De samiske interessene gir tilbakemelding p\u00e5 at foresatte ved b\u00e5de Guovssahas m\u00e1n\u00e1idg\u00e1rdi og Mearran\u00e1sti ved Sj\u00f8mannsbyen barnehage per i dag er forn\u00f8yd med dagens barnehagesituasjon. De opplever at personalsituasjonen har stabilisert seg, og viser til at det n\u00e5 er rekruttert tre nye faste samiskspr\u00e5klige pedagoger som har oppstart om kort tid. Foresatte opplever ikke at tilbudet st\u00e5r i en like prek\u00e6r situasjon som tidligere og at kommunen derfor ikke b\u00f8r forhaste beslutning om samlokalisering. SU Mearran\u00e1sti p\u00e5peker at selv om foresatte er forn\u00f8yde med dagens tilbud, er de enige i at det samiske spr\u00e5ktilbudet i barnehagene kan v\u00e6re s\u00e5rbart n\u00e5r det er fordelt p\u00e5 to ulike lokasjoner som det er i dag, og at det for spr\u00e5kets og fagmilj\u00f8ets del kan v\u00e6re en fordel \u00e5 samle barnehagetilbudet p\u00e5 ett sted. Dette b\u00e5de med tanke p\u00e5 rekruttering, og \u00e5 skape et godt arbeidsmilj\u00f8 for de samiskspr\u00e5klige ansatte i barnehagen. De samiske interessene henviser til Sametingets pilotprosjekt for styrking og rekruttering av samiske barnehager der begge barnehagene deltar. Dette oppleves som et kvalitativt l\u00f8ft av det faglige og spr\u00e5klige arbeidet i barnehagene. Videre henviser de til stillingsutlysningene og rekrutteringstiltakene som er igangsatt og viktigheten i at disse f\u00e5r mulighet til \u00e5 virke f\u00f8r kommunen iverksetter en samlokalisering. Det ser ut til at rekrutteringstiltakene har fungert og samisktalende ansatte er p\u00e5 plass eller skal starte i l\u00f8pet av noen m\u00e5neder. Det er ogs\u00e5 flere samisktalende ansatte som holder p\u00e5 med barnehagel\u00e6rerutdanningen som er ferdig om 1-2 \u00e5r. Dette er positivt. Foreldrene mener kommunen b\u00f8r vente med samlokalisering for \u00e5 se p\u00e5 effektene av rekrutteringstiltakene. De samiske interessene \u00f8nsker at kommunen heller g\u00e5r i gang med \u00e5 utrede et helhetlig og langsiktig samisk spr\u00e5ktilbud for barn og unge i barnehage og skole i Troms\u00f8 i en helhetlig plan. Dette fremfor \u00e5 bruke ressurser p\u00e5 \u00e5 gjennomf\u00f8re et forhastet vedtak som ikke er konsekvens utredet. Det er s\u00e6rlig viktig at de foresatte f\u00e5r tid og mulighet til \u00e5 planlegge for fremtiden, herunder hvor de vil/b\u00f8r bo ol. sett opp mot hvor tilbudene vil gis. Barnehageeier uttrykker bekymring for at det samiske barnehagetilbudet fortsatt vil bli s\u00e5rbart om beslutningen utsettes. En utsettelse kan ogs\u00e5 p\u00e5virke de ansatte og rekrutteringen i negativ forstand i form av usikkerhet knytte til arbeidssituasjonen. Da saken ble behandlet i juni -23 vedtok kommunestyret at administrasjonen skal starte arbeidet med \u00e5 utrede et samlet samisk oppl\u00e6ringssenter i Troms\u00f8. En avklaring og en eventuell prosess vedr\u00f8rende bygging av ny barnehage kan ta flere \u00e5r. S\u00e5rbarheten de siste \u00e5rene med \u00e5 f\u00e5 tak i Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 samisktalende pedagoger og ansatte har medf\u00f8rt tilsyn, bekymringer og klager fra foresatte til barnehagemyndigheten. Det utrykkes bekymring fra Troms\u00f8 kommune for hvordan en utsettelse av saken vil p\u00e5virke barn, foresatte og ansatte fremover hvis tilbudet blir s\u00e5rbart igjen. De samiske interessene gir tilbakemelding p\u00e5 at de foresatte vil akseptere en viss s\u00e5rbarhet hvis de vet at det jobbes for en helhetlig plan for det fremtidige barnehage- og skoletilbudet. De gir ogs\u00e5 tilbakemelding p\u00e5 at foresatte vil ha forst\u00e5else for at det periodevis vil v\u00e6re ikke-samiskspr\u00e5klige ansatte i tilbudene - s\u00e5 lenge disse har genuin interesse for den samiske kulturen. De fremmer forslag om \u00e5 utarbeide noen prinsipper for hvordan man kan l\u00f8se utfordringer som kan oppst\u00e5 i p\u00e5vente av arbeidet med en helhetlig plan og realisering av tiltak i etterkant av denne. De samiske interessene \u00f8nsker tilbakemelding p\u00e5 hvorfor tilbudet fra Universitetet i Troms\u00f8 om et m\u00f8te vedr\u00f8rende tomt ved Universitet i Troms\u00f8 (UIT) ikke ble gjennomf\u00f8rt. Barnehageeier informerer om at en ervervelse av ytterligere tomt i tilknytning til Guovssahas m\u00e1n\u00e1idg\u00e1rdi er utredet b\u00e5de i 2018 og i denne saken. UiT har gitt muntlig og skriftlig tilbakemelding p\u00e5 at de ikke kan selge eller feste et areal direkte til kommunen uten at dette bryter med avhendingsinstruksen i staten. Samiske interesser mener kommunen b\u00f8r ta imot UIT sitt tilbud om et m\u00f8te slik det var beskrevet i deres svar til kommunen fordi dette kan bidra til en l\u00f8sning. Barnehageeier gir tilbakemelding p\u00e5 at UiT sitt svar tolkes som en h\u00f8flighetsfrase. De samiske interessene \u00f8nsker at kommunen sjekker dette n\u00e6rmere opp. Barnehageeier vil sjekke dette til neste m\u00f8te. De samiske interessene \u00f8nsker at barnehagetilbudene slik de er i dag skal best\u00e5. Det er ikke \u00f8nskelig med en samlokalisering i Sj\u00f8mannsbyen barnehage, eller en tilbakef\u00f8ring av tidligere praksis der samiske barn m\u00e5tte st\u00e5 p\u00e5 venteliste for \u00e5 f\u00e5 plass i samisk barnehage. De \u00f8nsker at det unders\u00f8kes om lysl\u00f8ypen ved Guovssahas m\u00e1n\u00e1idg\u00e1rdi kan flyttes lengre ned for \u00e5 utvide barnehagetomten. Barnehageeier gir tilbakemelding p\u00e5 at dette omr\u00e5de er regulert til friluftsomr\u00e5de og at det aktuelle forespurte areal er p\u00e5 tomtas \u00f8st- og nordlige side. Dette er et omr\u00e5de som er avsatt til offentlig bygninger. Det er ogs\u00e5 \u00f8nskelig fra de samiske interessene at kommunen utreder videre hvordan tomten ved Prestvannet skole kan omreguleres der et barnehagebygg kan etableres i n\u00e6r tilknytning til skolen. De samiske interessene mener at tomten ved skolen har et stort potensial og er av st\u00f8rst interesse for dem. Barnehageeier gir tilbakemelding p\u00e5 at de vil sjekke opp prosess ved en omregulering til neste m\u00f8te, men det ligger ikke i denne saken at seksjon barnehage fremmer behovsmelding for denne tomten utover \u00e5 peke p\u00e5 at den er i kommunens eie. Barnehageeier stiller sp\u00f8rsm\u00e5l om hvordan de samiske interessene stiller seg til en samlokalisering av samisk barnehage og skoletilbud der det ogs\u00e5 vil g\u00e5 norske skolebarn. De samiske interessene vil bringe dette sp\u00f8rsm\u00e5let inn til sine grupper. De samiske interessene anser det som sv\u00e6rt utfordrende \u00e5 samlokalisere barnehagetilbudet i Sj\u00f8mannsbyen barnehage pga. logistikk. Levering og henting vil for mange ta mye lengre tid om de skal bringe barn til Sj\u00f8mannsbyen og videre til Prestvannet skole. For noen vil det inneb\u00e6re at de m\u00e5 velge enten samisk barnehage eller samisk skoletilbud. De samiske interessene peker til forskning som viser hvor viktig de samiske barnehagene er for rekruttering til det samiskspr\u00e5klige oppl\u00e6ringstilbudet i skolen. Hvis logistikken blir s\u00e5 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 krevende at barna tas ut av samisk barnehage, kan det ogs\u00e5 ha negativ effekt p\u00e5 rekrutteringen til samiskklassen p\u00e5 Prestvannet skole. Det er allerede foreldre i dag som har g\u00e5tt ned i redusert stilling for \u00e5 klare levering i skole og barnehage. Det p\u00e5pekes ogs\u00e5 at dette blir ekstra utfordrende for de som er aleneforeldre og som skal b\u00e5de levere og hente. En slik l\u00f8sning vil splitte tilbudet. B\u00e5de barnehage- og skoletilbudet m\u00e5 sees under ett, samt samlokaliseres p\u00e5 ett sted. I omr\u00e5det til Sj\u00f8mannsbyen barnehage er det dessverre ikke et samisk skoletilbud. De samiske interessene ettersp\u00f8r om for eksempel Mortensnes skole kan v\u00e6re aktuelt som en fremtidig samisk skole. Samtidig understrekes Prestvannet skole sin mange\u00e5riges erfaring og kunnskap med samisk spr\u00e5k og kultur. Det vil ta mange \u00e5r \u00e5 bygge dette opp igjen p\u00e5 en eventuell ny skole. Barnehageeier gir tilbakemelding p\u00e5 at det ikke er ledig kapasitet p\u00e5 Mortensnes skole til \u00e5 flytte samisk klasse, ca. 60 elever dit. Foreldrene \u00f8nsker \u00e5 p\u00e5peke at Prestvannet skole vil kunne benytte seg av Guovssahas m\u00e1n\u00e1idgardi sitt lokale etter en samlokalisering. De samiske interessene er bekymret for at en samlokalisering i Sj\u00f8mannsbyen barnehage vil p\u00e5virker de ansatte i Guovssahas m\u00e1n\u00e1idg\u00e1rdi negativt. Barnehageeier ser denne utfordringen. Det er likevel viktig for barnehageeier \u00e5 understreke at det er viktig \u00e5 iverksette tiltak, selv om det f\u00e5r noen konsekvenser i dag, som vil sikre tilbudet en robusthet i fremtiden, herunder et godt faglig milj\u00f8, god pedagogtetthet og en attraktiv arbeidsplass der folk \u00f8nsker \u00e5 s\u00f8ke seg til. De samiske interessene belyser ogs\u00e5 utfordringer knyttet til det sosiale aspektet ved en flytting til Sj\u00f8mannsbyen. Flyttingen kan f\u00e5 sosial innvirkning p\u00e5 spr\u00e5k og rekruttering av samisk ansatte. Det kan ogs\u00e5 medf\u00f8re at ikke alle kan benytte seg av det samiske tilbud. De samiske interessene stiller sp\u00f8rsm\u00e5l om kommunen er villig til \u00e5 bist\u00e5 med skyss til skolebarn hvis foresl\u00e5tt tiltak iverksetter. Barnehageeier er positiv til \u00e5 finne l\u00f8sning p\u00e5 dette. De stiller ogs\u00e5 sp\u00f8rsm\u00e5l om hvordan utfasing av de norskspr\u00e5klige barna i Sj\u00f8mannsbyen barnehage skal skje om tiltaket vedtas. Kan dette skje raskere enn foresl\u00e5tt i rapporten? Barnehageeier svarer at dette m\u00e5 vurderes, men forholder seg til oppsatt forslag i rapporten. 5. Konklusjon av dagens m\u00f8te - De samiske interessene \u00f8nsker ikke at tiltak om samlokalisering av samisk barnehagetilbud i Sj\u00f8mannsbyen barnehage iverksettes. Saken slik den foreligger oppleves som brannslokking, og gir ingen indikator p\u00e5 at det tenkes langsiktig for verken barnehage og skoletilbudet. - De samiske interessene \u00f8nsker at kommunen jobber for et helhetlig barnehage- og skoletilbud, der tomten ved Prestvannet skole sees i tilknytning. I dette arbeidet m\u00e5 det utarbeides en helhelhetlig plan for det samiskspr\u00e5klige barnehage- og skoletilbudet. - Hvis kommunen likevel g\u00e5r for en samlokalisering i Sj\u00f8mannsbyen barnehage, \u00f8nsker de samiske interessene at det utarbeides en helhetlig barnehage- og skoleplan i forkant. Saken m\u00e5 utsettes til en slik plan foreligger. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Til neste m\u00f8te: - Barnehageeier unders\u00f8ker omreguleringsprosess og planer for tomten ved Prestvannet skole. - Barnehageeier tar kontakt med Eiendom og sjekker ut tilbudet om m\u00f8te fra UIT om ervervelse av ytterligere festetomt. - Barnehageeier unders\u00f8ker mulighet for skyss for skolebarna til Prestvannet skole. - Samiske interesser sjekker ut med sine grupper hvordan de stiller seg til en samlokalisering av ny barnehage i tilknytning til Prestvannet skole og norskspr\u00e5klige elever. 6. Plan for videre prosess Nytt m\u00f8te er satt den 6.12.23. Samme m\u00f8tetidspunkt og m\u00f8tested. Den videre prosessen avklares p\u00e5 dette m\u00f8tet. Vennlig hilsen Berit Vassmyr, seksjonsleder barnehage Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 "
}