{
  "dokument_id": "6847f221-4b3b-5743-826b-d0e970f1e6d2",
  "doc_type": "case_attachment",
  "kommune": 4601,
  "tittel": "Statens vegvesen, Oversendelsesbrev av 09.12.2024",
  "url": "https://bergen.kommune.no/politikere-utvalg/api/fil/bk360/11680961/Statens-vegvesen-Oversendelsesbrev-av-09-12-2024",
  "tekst": "BERGEN KOMMUNE BYR\u00c5DSAVDELING FOR BYUTVIKLING Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Utbygging Magna Fondenes Vangsnes / 24/115212-4 09.12.2024 57655853 E39 V\u00e5gsbotn - Klauvaneset Varsel om oppstart av reguleringsplan Statens vegvesen, i samr\u00e5d med Bergen kommune, starter opp arbeidet med reguleringsplan for ny E39 p\u00e5 strekningen V\u00e5gsbotn \u2013 Klauvaneset. Innspill sendes Statens vegvesen innen 31.januar 2025. Det kan gis innspill via disse kanalene: \u2022 firmapost@vegvesen.no \u2022 Statens vegvesen, Postboks 1010 Nordre \u00c5l, 2605 Lillehammer \u2022 Medvirkningsportal p\u00e5 nettsida til Statens vegvesen Merk innspill i e-post og brev med E39 V\u00e5gsbotn - Klauvaneset. Omr\u00e5de Kartet viser omr\u00e5de det varsles planoppstart for. For mer detaljerte kart i kryssomr\u00e5dene se vedlegg. Postadresse Telefon: 22 07 30 00 Kontoradresse Fakturaadresse Statens vegvesen Askedalen 4 Statens vegvesen Utbygging firmapost@vegvesen.no 6863 LEIKANGER Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 3 Behov for ny E39 Dagens E39 mellom V\u00e5gsbotn-Klauvaneset (Nordhordlandsbrua) har h\u00f8y trafikk og lav standard. E39 inng\u00e5r i hovedvegnettet som binder sammen Vestlandet men fungerer ogs\u00e5 i stor grad som lokalveg med randbebyggelse og mange kryss og avkj\u00f8rsler. Dagens veg p\u00e5virker n\u00e6rmilj\u00f8et negativt og strekningen er ulykkesutsatt. Det er lange k\u00f8er i rushet og ved hendelser i vegnettet. Det gir ogs\u00e5 lite forutsigbar fremkomst for kollektivtrafikk. Ny E39 vil gi trygg og effektiv fremkomst for alle trafikanter langs europavegen, m.a. inneb\u00e6re lavere transportkostnader for n\u00e6ringslivet og forutsigbar fremkomst for kollektivreisende. Vegen avlaster dagens veg fra Hordvik til Eik\u00e5s og bidrar til bedre milj\u00f8 og trafikksikkerhet. Hva planlegges Reguleringsplanen tar utgangspunkt i trase for ny E39 fastsatt i kommunedelplan vedtatt i 2022. Hensikten med reguleringsplan er \u00e5 sikre areal til bygging av 4-felt veg med nye kryssl\u00f8sninger ved V\u00e5gsbotn/Birkeland og ved Klauvaneset. Mellom V\u00e5gsbotn og Klauvaneset/Tellevik vil ny E39 legges i ca. 5,2 km tunnel. Reguleringsplanen vil bl.a. ogs\u00e5 omfatte areal for kollektiv, g\u00e5ende og syklende i kryssomr\u00e5dene, omlegging av lokalveger og tilkomstveier, omr\u00e5der for framf\u00f8ring av ledninger og kabler, renseanlegg, vannh\u00e5ndtering og st\u00f8ytiltak. Reguleringsplanen m\u00e5 ta h\u00f8yde for areal til midlertidige trafikkomlegginger, masseh\u00e5ndtering og rigg- og anleggsomr\u00e5der. Sykkelruten mellom V\u00e5gsbotn og Klauvaneset vil fortsatt g\u00e5 via eksisterende vegnett. Utbedringer av sykkelruten vil g\u00e5 som egen planprosess. Selve tunneltraseene er varslet med en bred korridor fordi vi \u00f8nsker \u00e5 optimalisere selve tunnellinjen mellom p\u00e5huggene i gitt i V\u00e5gsbotn og ved Klauvaneset. Det antas at dette ikke vil ha vesentlige virkninger for omr\u00e5det over. Kryssomr\u00e5dene har noe utvidet planomr\u00e5de i forhold til vedtatt kommunedelplan. Dette for \u00e5 ta h\u00f8yde for mulige tilkoblinger til eksisterende vegnett, fremf\u00f8ring av private tilkomstveier, str\u00f8mforsyning, avl\u00f8psledninger, midlertidige anleggsomr\u00e5der osv. Videre planlegging vil avgrense omr\u00e5det. Disponering av overskuddsmasser fra tunnelene og fra kryssomr\u00e5dene er tema i planarbeidet. Vi \u00f8nsker b\u00e6rekraftig og samfunnsnyttig bruk av massene. Det utarbeides masseregnskap som del av planarbeidet. Kommunedelplan med bestemmelser og retningslinjer gir rammer for planarbeidet. Samfunnsm\u00e5l og effektm\u00e5l er gitt i kommunedelplan og videref\u00f8res i reguleringsplanen. Av resultatm\u00e5lene for reguleringsplan kan bl.a. nevnes.: - Prosjektet skal gjennomf\u00f8res med m\u00e5l om at mennesker, materiell og milj\u00f8 ikke blir p\u00e5f\u00f8rt skade. - Det skal planlegges for en anleggsfase som opprettholder trafikkavviklingen for alle trafikantgrupper. 4 - Budsjetterte klimagassutslipp fra prosjektet skal reduseres med 30% i l\u00f8pet av reguleringsplanfase og 20% i byggefase. - Det skal planlegges for utslippsfri anleggsplass - Netto tap av milj\u00f8verdier av nasjonal og vesentlig regional verdi/interesse minimaliseres med minimum 5% i henhold til prognosen i vedtatt kommunedelplan. - Prosjektet skal effektivisere bruk av ressurser som energi, vann, materialer, masser og avfall p\u00e5 grunnlag av livsl\u00f8psvurderinger (her inng\u00e5r gjenbruk av stein- og l\u00f8smasser). - Prosjektet skal sikre robusthet for ekstremv\u00e6r og hendelser. - Dersom det er fare for at milj\u00f8m\u00e5lene til en vannforekomst ikke n\u00e5s eller forringes, som f\u00f8lge av tiltaket, skal praktisk gjennomf\u00f8rbare tiltak settes inn for \u00e5 begrense virksomhetens negative milj\u00f8p\u00e5virkning jf. Vannforskriftens \u00a712. - Prosjektet kan gjennomf\u00f8res innenfor \u00f8konomiske ramme For mer informasjon om planarbeidet (m.a. kart med varslingsgrense, referat fra samr\u00e5dsm\u00f8te med Bergen kommune f\u00f8r oppstart av planarbeidet, kommunedelplan med konsekvensutredning) se prosjektside p\u00e5 www.vegvesen.no/prosjekt M\u00f8te Vi inviterer til \u00e5pent m\u00f8te 16.januar kl. 18.00 i \u00c5sane kulturhus (Multisalen) \u00c5pen kontordag ved \u00c5sane Trafikkstasjon 23.januar i tiden kl. 14.00-18.00. Vi \u00f8nsker at planen blir tema p\u00e5 m\u00f8te i Regionalt planforum etter h\u00f8ringsfristen. Regelverk Statens vegvesen utarbeider reguleringsplan i samr\u00e5d med Bergen kommune. Dette varselet er sendt ut i samsvar med plan- og bygningsloven \u00a7 12-8. Reguleringsplanen blir utarbeidet etter \u00a7 3-7 tredje ledd og \u00a712-2. Krav til konsekvensutredning i samsvar med \u00a7\u00a7 4-1 og 14-2 i plan- og bygningslova er vurdert til \u00e5 vere tilfredsstillende avklart i forbindelse med kommunedelplan E39 Arna- V\u00e5gsbotn-Klauvaneset, jf. Forskrift om konsekvensutredning \u00a7 6 f\u00f8rste ledd bokstav b og \u00a7 8 f\u00f8rste ledd bokstav a. Dersom det kommer til ny informasjon eller skjer endringer av tiltak underveis i planarbeidet som kan ha betydning etter forskriften vil det foretas ny vurdering av behovet for konsekvensutredning. Reguleringsplanen blir utarbeidet som omr\u00e5dereguleringsplan, og skal fastlegge detaljert arealbruk innenfor planomr\u00e5det og detaljert utforming av veganlegget. Reguleringsplanen vil gi grunnlag for grunnerverv, og for bygging av prosjektet, jf. byggesaksforskriften \u00a74-3 f\u00f8rste ledd. Endelig reguleringsplanen vil omfatte mindre areal enn det som inng\u00e5r i dette varselet. Det kan bli aktuelt \u00e5 oppheve gamle planer i omr\u00e5det i forbindelse med planarbeidet. 5 Ta gjerne kontakt Har du sp\u00f8rsm\u00e5l eller \u00f8nsker n\u00e6rmere opplysninger, kan du kontakte: \u2022 Planleggingsleder, Magna Vangsnes o telefon 95191963 eller e-post magna.vangsnes@vegvesen.no \u2022 Prosjektleder, Beate Riisn\u00e6s p\u00e5 telefon o 96236913 eller e-post beate.riisnas@vegvesen.no For informasjon om prosjektet og planprosessen se v\u00e5re nettsider E39 V\u00e5gsbotn-Klauvaneset (del av Ringveg \u00f8st) | Statens vegvesen Ta gjerne kontakt Har du sp\u00f8rsm\u00e5l eller \u00f8nsker n\u00e6rmere opplysninger, kan du kontakte: \u2022 Planleggingsleder, Magna Vangsnes o telefon 95191963 eller e-post magna.vangsnes@vegvesen.no \u2022 Prosjektleder, Beate Riisn\u00e6s p\u00e5 telefon o 96236913 eller e-post beate.riisnas@vegvesen.no For informasjon om prosjektet se v\u00e5re nettsider E39 V\u00e5gsbotn-Klauvaneset (del av Ringveg \u00f8st) | Statens vegvesen Statens vegvesen Utbygging vest Med hilsen Beate Riisn\u00e6s Prosjektleder Magna Vangsnes Planleggingsleder Dokumentet er godkjent elektronisk og har derfor ingen h\u00e5ndskrevne signaturer. Likelydende brev sendt til BERGEN BRANNVESEN, Postboks 7700, 5020 BERGEN BERGEN HAVN FARVANNSFORVALTNING IKS, Postboks 6040, 5892 BERGEN BERGEN KIRKELIGE FELLESR\u00c5D, Marken 34, 5017 BERGEN BERGEN KOMMUNE, Postboks 7700, 5020 BERGEN BERGEN KOMMUNE BYGG OG EIENDOM, Postboks 7700, 5020 BERGEN BERGEN KOMMUNE BYMILJ\u00d8ETATEN, Postboks 7700, 5020 BERGEN BERGEN KOMMUNE BYR\u00c5DSAVDELING FOR BARNEHAGE OG SKOLE, Postboks 7700 L\u00f8nnskontoret, 5020 BERGEN BERGEN KOMMUNE BYR\u00c5DSAVDELING FOR BYUTVIKLING, Postboks 7700, 5020 BERGEN BERGEN KOMMUNE BYR\u00c5DSAVDELING FOR N\u00c6RING, KULTUR OG IDRETT, Postboks 7700, 5020 BERGEN 6 BERGEN KOMMUNE ETAT FOR UTBYGGING, Postboks 7700, 5020 BERGEN BERGEN KOMMUNE PLAN- OG BYGNINGSETATEN, Postboks 7700, 5020 BERGEN Bergen kommune Vann- og avl\u00f8psetaten, Postboks 7700, 5020 BERGEN BIR AS, Postboks 6004, 5892 BERGEN BIR INFRASTRUKTUR AS, Postboks 6004, 5892 BERGEN BYBANEN AS, Kokstadflaten 59, 5257 KOKSTAD Etat for Boligforvaltning, Postboks 7700, 5020 BERGEN KYRKJEKRINSEN SKOLE, \u00c5samyrane 304, 5131 NYBORG "
}