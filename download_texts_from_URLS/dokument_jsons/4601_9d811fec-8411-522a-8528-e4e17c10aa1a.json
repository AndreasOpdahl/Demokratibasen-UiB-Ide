{
  "dokument_id": "9d811fec-8411-522a-8528-e4e17c10aa1a",
  "doc_type": "case_attachment",
  "kommune": 4601,
  "tittel": "Stadfesting klagesak gnr 7 bnr 38 og 318",
  "url": "https://bergen.kommune.no/politikere-utvalg/api/fil/bk360/12591152/Stadfesting-klagesak-gnr-7-bnr-38-og-318",
  "tekst": " V\u00e5r dato: V\u00e5r ref: 01.04.2025 2025/1423 Dykkar dato: Dykkar ref: BYGGADMINISTRASJON HARALD BJ\u00d8RNDAL AS Saksbehandlar, innvalstelefon Postboks 103 Sunniva Nyb\u00f8e F\u00f8rland, 5557 2138 5649 EIKELANDSOSEN Bergen kommune gbnr. 7/38 og 7/318. S\u00f8knad om dispensasjon fr\u00e5 krav om opparbeiding av tilkomstveg. Klage p\u00e5 avslag. Vi viser til Bergen kommune si oversending av klagesaka i brev datert 22.01.2025. Vedtak Statsforvalteren stadfestar Bergen kommunes vedtak datert 26.07.2024, ref. BYGG- 2022/23426-14. Bakgrunn for saka P\u00e5 vegner av Eplekarten Steinerbarnehage og Stiftelsen Virksomheten Helgeseter har de levert s\u00f8knad om permanent dispensasjon fr\u00e5 kravet om opparbeiding av den regulerte tilkomstvegen fram til gbnr. 7/38 jf. reguleringsplanen \u00a7 1.2.3. Bakgrunnen for s\u00f8knaden er \u00f8nske om ferdigattest i to byggjesaker: bygging av barnehage p\u00e5 bnr. 3181 og nybygg skule/verkstad/undervisningslokale p\u00e5 Helgeseter p\u00e5 bnr. 38.2 I vedtaket her skriv vi skule-/verkstadsbygget. Bergen kommune avslo s\u00f8knaden om dispensasjon fr\u00e5 reguleringsf\u00f8resegna i vedtak av 26.07.2024. Kommunen konkluderte med at vilk\u00e5ra for \u00e5 gje dispensasjon ikkje var stetta. De klagar p\u00e5 avslaget. Etter dykkar syn er det ikkje fastsett rekkef\u00f8lgjekrav for omr\u00e5det avsett til allmennyttig f\u00f8rem\u00e5l i reguleringsf\u00f8resegna \u00a7 1.2.3. Vi oppfattar derfor at de prim\u00e6rt meiner dispensasjon ikkje er naudsynt. Vidare peikar de p\u00e5 at det er kommunen som har eit behov for at vegen skal vere offentleg. Eplekarten Steinerbarnehage og Virksomheten Helgeseter er villige til \u00e5 drifte vegen som privat veg. I klagen g\u00e5r det \u00f3g fram at det er privatrettslege hinder for \u00e5 utbetre vegen. De har ikkje kome til einigheit med grunneigaren om \u00e5 etablere avk\u00f8yrsle p\u00e5 gbnr. 10/208. De manglar \u00f3g avtale med grunneigaren p\u00e5 gbnr. 7/65. I klagen peikar de dessutan p\u00e5 at vegen er regulert inn for smal. Vi viser elles til heile klagen.3 1 Sak 201218788. 2 Sak 201514151. 3 Klage datert 15.08.2024. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/9 Geir Legreid, som er dagleg leiar p\u00e5 Helgeseter, og Renate Hisdal, som er dagleg leiar i Eplekarten Steinerbarnehage, har sendt inn tilleggsmerknad. Dei peikar p\u00e5 at begge organisasjonane er ideelle akt\u00f8rar, og meiner det er rett at kommunen dekker kostnadane ved oppgradering av vegen. Vidare trekk dei fram at barnehagen og verkstadbygget p\u00e5 Helgeseter begge er erstatningsbygg. Ytterlegare argument for at rekkef\u00f8lgjekravet i \u00a7 1.2.3 ikkje gjeld for tiltaka, er sett fram i brev datert 11.01.2025. Dersom kommunen likevel meiner rekkef\u00f8lgjekravet gjeld, meiner de det b\u00f8r inng\u00e5ast ei utbyggingsavtale som sl\u00e5r fast at kommunen har kostnadsansvaret for resten av utbetringa av vegen. De viser til at Eplekarten og Helgeseter allereie har oppgradert delar av vegen. Utval for milj\u00f8 og byutvikling handsama klagen i m\u00f8te den 16.01.2025. Klagen blei ikkje teke til f\u00f8lgje. Klagesaka er derfor sendt hit for endeleg avgjerd. Vi tok kontakt med Geir Legreid, p\u00e5 telefon den 26.03.2025. Vi spurde kva for eit eksisterande bygg det nye skule-/verkstadbygget erstatta. Han orienterte oss om at \u00d8vre S\u00e6dalsvegen 251, sj\u00e5 bygning \u00ab1\u00bb under, er det gamle bygget som blei erstatta ved det nye skule-/verkstadbygget. Det nye bygget har vi merka med \u00ab2\u00bb. Legreid seier at det gamle bygget i dag er i bruk til lager og treningsrom. Han seier at det nye verkstadbygget ikkje skuldast utviding av drifta, men at \u00d8vre S\u00e6dalsvegen 251 ikkje stetta dagens krav til standard. Regelverk Statsforvaltaren er delegert styresmakt til \u00e5 avgjere klagesaker etter plan- og bygningsloven, sj\u00e5 pbl. \u00a7 1-9 femte ledd og rundskriv T-2/09. Forvaltningslova (fvl.) gjeld for Statsforvaltaren si sakshandsaming jf. pbl. \u00a7 1-9 f\u00f8rste ledd. Statsforvaltaren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb jf. fvl. \u00a7 34 andre ledd. Vi kan stadfeste kommunen sitt vedtak, gjere om vedtaket eller oppheve det og sende saka tilbake til kommunen for heilt eller delvis ny handsaming jf. fvl. \u00a7 34 fjerde ledd. Plansituasjon I kommuneplanens arealdel (2018-2030), er areala p\u00e5 gbnr. 7/318 og 7/38, som er bygd med barnehagen og skule/verkstadsbygget sett av til bygg og anlegg \u2013 \u00f8vrig byggesone. Tilkomstvegen fram til eigedomane er vist som \u00f8vrig byggesone, gr\u00f8nnstruktur og LNF-omr\u00e5de. Side: 3/9 Eigedomane er omfatta av reguleringsplan 16870000 FANA/\u00c5RSTAD. DEL AV GNR 7 OG 10, \u00d8VRE S\u00c6DAL, i kraft fr\u00e5 20.06.2005. Areala p\u00e5 gbnr. 7/318 og 7/38 som er bygd med barnehagen og skule/verkstadbygget er sett av til allmennyttig form\u00e5l institusjon (A1). Tilkomstvegen \u00ab\u00d8vre Seddalsveien\u00bb fram til feltet er regulert til offentleg trafikkomr\u00e5de, sj\u00e5 plankartet i margen. Vi har teikna ein raud sirkel rundt teksten \u00ab\u00d8vre Seddalsveien\u00bb \u00f8vst p\u00e5 plankartet, og teksten \u00abVeg 3\u00bb lenger nede p\u00e5 plankartet. Veg 3 er ikkje tema i denne saka. Vi legg til grunn at den vegen er ferdig opparbeidd. Ved reguleringsendring den 29.03.20114 er krysset mellom \u00ab\u00d8vre Seddalsveien\u00bb og veg 3 regulert inn p\u00e5 nytt plankart. I reguleringsplanen \u00a7 1.2.2 og 1.2.3 er det gjeve rekkef\u00f8lgjef\u00f8resegner om utbetring av vegar. Vi kjem tilbake til innhaldet i desse f\u00f8resegnene under Statsforvaltaren si vurdering. Opparbeidingsplikt med rettsgrunnlag i pbl. \u00a7 18-1 F\u00f8resegna seier at \u00abgrunn bare bebygges\u00bb i \u00abregulert str\u00f8k\u00bb dersom f\u00f8lgjande er stetta: \u00abOffentlig veg skal v\u00e6re opparbeidet og godkjent s\u00e5 langt den er vist i planen, fram til og langs den side av tomta hvor den har sin atkomst\u00bb. Dispensasjon Vilk\u00e5ra for \u00e5 gje dispensasjon st\u00e5r i pbl. \u00a7 19-2 andre avsnitt: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Vilk\u00e5ra for dispensasjon i pbl. \u00a7 19-2 andre ledd er rettslege vurderingstema, ikkje eit kommunalt skj\u00f8nn. Dersom vilk\u00e5ra er oppfylt \u00abkan\u00bb kommunen gje dispensasjon jf. pbl. \u00a7 19-2 f\u00f8rste ledd. Ingen har krav p\u00e5 dispensasjon. Statsforvaltaren si vurdering Det rettslege grunnlaget for avslaget til kommunen datert 26.07.2024 er reguleringsf\u00f8resegna 1.2.3. De er ikkje samd i at denne f\u00f8resegna omfattar feltet kor barnehagen og verkstad-/skulebygget st\u00e5r. I klagehandsaminga har kommunen supplert det rettslege grunnlaget for avslaget med f\u00f8resegn 1.2.2. Vi ser det som naturleg \u00e5 starte vurderinga i den sistnemnde f\u00f8resegna. Rekkef\u00f8lgjekravet i \u00a7 1.2.2 Reguleringsf\u00f8resegna krev at \u00abBoliger og barnehage skal ikke gies midlertidig brukstillatelse f\u00f8r offentlig vei Veg-3/\u00d8vre S\u00e6dalsvei er ferdig opparbeidet fra S\u00e6dalsvegen til avkj\u00f8ring Renen\u00bb. 4 FANA. GNR 7 OG 10, MINDRE REGULERINGSENDRING (id: 16870004). Side: 4/9 Reguleringsplanen har alts\u00e5 rekkef\u00f8lgjekrav om utbetring av tilkomstvegen \u00ab\u00d8vre Seddalsveien\u00bb, som vi har laga ein raud sirkel rundt p\u00e5 plankartet. Rekkef\u00f8lgjekravet gjeld for \u00abboliger og barnehage\u00bb. Det vil seie at rekkef\u00f8lgjekravet er bindande for barnehagen p\u00e5 gbnr. 7/318. Skule-/verkstadbygget p\u00e5 gbnr. 7/38 er derimot ikkje ein barnehage eller bustad. Planen till\u00e8t eksplisitt b\u00e5de barnehage og undervisningsbygningar i omr\u00e5det som den regulerte tilkomstvegen \u00ab\u00d8vre Seddalsveien\u00bb f\u00f8rer til.5 Dersom kommunen ville at rekkef\u00f8lgjekravet skulle gjelde for undervisningsbygningar, ville det vore naturleg \u00e5 skrive \u00abundervisningsbygning\u00bb i rekkef\u00f8lgef\u00f8resegna. Det blei ikkje gjort. Vi konkluderer med at rekkef\u00f8lgjekravet i \u00a7 1.2.2 ikkje gjeld for skule-/verkstadbygget. Som nemnt over gjeld rekkef\u00f8lgekravet derimot klart for barnehagen. Rekkef\u00f8lgjekravet i \u00a7 1.2.3 Neste sp\u00f8rsm\u00e5l er om undervingslokalet er bunden til \u00e5 opparbeide tilkomstvegen fram til omr\u00e5de for allmennyttig f\u00f8rem\u00e5l (A1) jf. \u00a7 1.2.3. F\u00f8resegna er slik: \u00abF\u00f8lgende tiltak m\u00e5 v\u00e6re utf\u00f8rt f\u00f8r det kan gies midlertidig brukstillatelse for nye bygninger i de ulike feltene: - Ferdigstillelse av felles lekearealer som tilh\u00f8rer feltet (jf \u00a716.2) - Opparbeidelse av veier og gangveier/ turveier inn til og i feltet. Dette gjelder (i tillegg til Veg3, jf pkt 1.2.1): o For omr\u00e5de B-A: FV1 o For omr\u00e5de B-B1, B-B2 og B-B3: Veg1, Fr-1 \u201dTurvei\u201d. o For omr\u00e5de B-D: Veg 3.4 o For omr\u00e5de B-E: FV7 o For omr\u00e5de B-G og B-H: Veg3.1, FV8 samt Veg3.1 fra Veg3 og frem til avkj\u00f8ring FV8 o For omr\u00e5de B-I: Fr-3 \"Turvei\", FV9 samt Veg 3.1 fra Veg3 og frem til avkj\u00f8ring FV9 o For omr\u00e5de B-J, B-K, og B-L: Veg3.1 o For omr\u00e5de B-O: FV10 samt Veg-2 fra Veg-3 og frem til avkj\u00f8ring FV10 o For omr\u00e5de B-P, B-Q, Bolig 27 og Bolig 30: Veg2 - Der ikke annet er oppgitt skal veiene v\u00e6re opparbeidet i sin helhet\u00bb. Dersom setninga \u00abOpparbeidelse av veier og gangveier/turveier inn til og i feltet\u00bb lesast isolert, taler ho for at alle \u00abnye bygninger\u00bb i planen m\u00e5 opparbeide vegar. Formuleringa m\u00e5 utifr\u00e5 vanleg spr\u00e5kleg forst\u00e5ing lesast i samanheng med neste setning, der felta kravet gjeld for eksplisitt blir lista opp jf. \u00ab[d]ette gjelder ... [f]or\u00bb. Omr\u00e5de A1 er ikkje nemnt i opplistinga. N\u00e5r det gjeld det som st\u00e5r i parentes, \u00ab(i tillegg til Veg3, jf pkt 1.2.1)\u00bb, er det ei tilvising til f\u00f8resegn 1.2.1. Denne f\u00f8resegna passar riktig nok ikkje, fordi ho gjeld ein veg som er regulert i ei anna plan, alts\u00e5 ikkje veg 3. Ut fr\u00e5 konteksten er det logisk at det kravet om opparbeiding av veg 3 i \u00a7 1.2.2, ein viser til. Vi kan alts\u00e5 ikkje sj\u00e5 haldepunkt for at ordlyden i parentes, stillar opp ei plikt som g\u00e5r lenger enn det som allereie er bestemt om plikt til \u00e5 opparbeide veg 3 i \u00a7 1.2.2. I vurderinga av klagen har kommunen trekt fram merknaden som blei lagt fram i bystyrem\u00f8tet6 d\u00e5 reguleringsplanen blei vedteken: \u00abEksisterende atkomstveg til Helgeseter m\u00e5 utbedres snarest mulig\u00bb. Vi meiner denne merknaden ikkje gjev tolkingsbidrag om innhaldet i f\u00f8resegn \u00a7 1.2.3. Vidare har 5 Reguleringsf\u00f8resegn 7.1. 6 Den 20.06.2005. Jens-J\u00f8rgen Jensen fremsatte p\u00e5 vegne av H merknaden som \u00f3g fekk tilslutning fra A, FrP, SV, Pp og SP. Side: 5/9 kommunen peika p\u00e5 det var eit tema i plansaka at fleire av naboane \u00f8nskte at vegen fram til Helgeseter skulle leggast om. Heller ikkje dette gjev grunn til \u00e5 vike i fr\u00e5 ei naturleg lesing av f\u00f8resegn \u00a7 1.2.3. Konklusjonen er at \u00a7 1.2.3 ikkje gjeld for feltet for allmennyttig f\u00f8rem\u00e5l (A1). Skule-/verkstadbygget er alts\u00e5 ikkje dekt av verkeomr\u00e5det til rekkef\u00f8lgjekravet i \u00a7 1.2.3. Det var ei sakshandsamingsfeil at avslaget blei forankra i reguleringsf\u00f8resegn 1.2.3. Det neste sp\u00f8rsm\u00e5let er om skule-/verkstadbygget likevel har ei lovfesta plikt til \u00e5 opparbeide den regulerte offentlege tilkomstvegen jf. plan- og bygningslova \u00a7 18-1 bokstav a. Opparbeidingsplikta i \u00a7 18-1 Den lovfesta opparbeidingsplikta, krev for det f\u00f8rste at str\u00f8ket er \u00abregulert\u00bb. Dette vilk\u00e5ret er klart stetta. Vidare er ei situasjonane som kan utl\u00f8yse opparbeidingsplikt at grunn \u00abbebygges\u00bb. Tiltaket m\u00e5 if\u00f8lgje forarbeida gje ei auke i belastninga p\u00e5 infrastrukturen som kan samanliknast med ei ny eining.7 Det er ikkje krav om at endringa umiddelbart gjev st\u00f8rre belasting p\u00e5 infrastrukturen. Det sentrale er om endringa legg til rette for det.8 Det gamle bygget som skule/verkstadbygget skulle erstatte, nyttast i dag til lager og treningsrom. Vi har f\u00e5tt opplyst at det nye skule/verkstadbygget ikkje skuldast utviding av drifta, men at det gamle bygget ikkje stetta dagens krav til standard.9 Statsforvaltaren sitt syn er at det nye skule/verkstadbygget legg til rette for auka belasting p\u00e5 vegen fram til eigedomen. Vi meiner dette fordi stiftelsen har f\u00e5tt eit nytt bygg, samstundes som \u00d8vre S\u00e6dalsvegen 251 (det gamle bygget) framleis er ein bygningsressurs p\u00e5 eigedomen. Vi m\u00e5 sj\u00e5 p\u00e5 bygninga i eit langsiktig perspektiv, ogs\u00e5 uavhengig av eigarforhold. Det avgjerande for oss blir at det nye skule/verkstadbygget gjev eigedomen, uavhengig av kven som eig, st\u00f8rre bygningsressursar, noko som legg til rette for utvida verksemd p\u00e5 eigedomen, og derfor \u00f3g auka belasting p\u00e5 vegen. Vi konkluderer med at vilk\u00e5ret \u00abbebygges\u00bb er stetta for skule/verkstadbygget p\u00e5 Helgeseter. Vidare er vilk\u00e5ret om at \u00aboffentleg veg\u00bb er vist i planen, stetta, sidan tilkomstvegen er regulert til offentlege k\u00f8yreveg. Det har alts\u00e5 ikkje betyding av vegen faktisk er privat. Det har heller ikkje betyding at vegen allereie var bygd d\u00e5 reguleringsplanen blei vedteken. Kravet om at vegen skal v\u00e6re \u00abopparbeidet ... s\u00e5 langt den er vist i planen\u00bb, omfattar det \u00e5 utvide vegen i tr\u00e5d med reguleringsplankartet. Dette ligg innanfor ordlyden. Vi nemner likevel \u00f3g at opplistinga av tiltak som gjev rett p\u00e5 refusjon, st\u00f8ttar opp om at utvidingar er omfatta:10 7 Ot.prp.nr. 45 (2007-2008), s. 306. 8 Frode A. Innjord,Liv Zimmermann (2020), Plan- og bygningsloven med kommentarer [Bind I og II] [2020], s. 510. 9 Telefonsamtale med dagleg leiar Geir Legreid den 26.03.2025. 10 Sj\u00e5 \u00f3g NOU 2005 nr. 12, kapittel 21.2.5.3: \u00abTiltak kan ligge ved en tidligere etablert offentlig veg som ikke tilfredsstiller kravene som f\u00f8lger av \u00a7 67, for eksempel ved at reguleringsplanen oppgir en st\u00f8rre vegbredde. I slike tilfeller vil tiltakshaveren kunne p\u00e5legges \u00e5 opparbeide vegen til riktig bredde\u00bb. Side: 6/9 \u00abDen som vil legge, omlegge, fornye eller utvide godkjent offentlig veg, ... kan kreve sine utlegg refundert. Private refusjonskrav er betinget av at tiltaket kan p\u00e5legges i medhold av \u00a7 18-1. Med veg menes anlegg som nevnt i \u00a7 18-1 [v\u00e5r utheving]\u00bb jf. pbl. \u00a7 18-3 f\u00f8rste avsnitt. Reguleringsplanen krev utviding av vegen, sj\u00e5 plankartet under, med flyfoto fr\u00e5 2005 som bakgrunnsbilete. Med bygginga av skule/verkstadbygget kjem det derfor med ei plikt om \u00e5 opparbeide vegen til breidda som reguleringsplankartet viser jf. pbl. \u00a7 18-1 bokstav a.11 I tillegg kan kommunen stille krav til \u00abl\u00f8sninger og produktvalg, innenfor gjeldende bestemmelser og s\u00e5 langt det er n\u00f8dvendig for \u00e5 sikre rasjonell drift og vedlikehold av anlegget\u00bb jf. pbl. \u00a7 18-1 andre avsnitt. Forarbeida forklarer at setninga inneber at kommunen kan stille kvalitetskrav til dei tekniske anlegga. Krava m\u00e5 sikre at det samla vegnettet f\u00e5r ei hensiktsmessig og rasjonell drift.12 I 2021 uttalte Bymilj\u00f8etaten at vegdekket og handteringa av overvatn m\u00e5 bli utbetra, f\u00f8r vegen g\u00e5r over til kommunalt ansvar og vedlikehald.13 Vi meiner dette er innanfor det som er naudsynt for \u00e5 sikre hensiktsmessig og rasjonell drift av kommunen sine veganlegg. 11 Vi har ikkje grunn til \u00e5 tru at vegen er regulert breiare enn maksimumskrava i \u00a7 18-1 bokstav a. 12 Ot.prp.nr. 45 (2007-2008), s. 306-307. 13 Brev datert 23.02.2021, ref. Ref. 2021/16331-1. Side: 7/9 I fr\u00e5segna fr\u00e5 Bymilj\u00f8etaten fr\u00e5 202314 er krava formulert i meir generelle vendingar: \u00abDetaljerte tekniske planer er godkjent av Bymilj\u00f8etaten ... [mv]\u00bb. Vi legg til grunn at Bymilj\u00f8etaten ikkje stilar strengare krav for denne vegen, enn det som f\u00f8lgjer av kommunen sine spesifikasjonar for tilsvarande kommunale anlegg.15 Det er vanleg \u00e5 stille kvalitetskrav gjennom vegnormalar.16 S\u00e5 langt vi ser gjev ikkje plan- og bygningslova \u00a7 18-1 rettsleg grunnlag til \u00e5 krevje at veggrunnen blir skilt ut som eige gards- og bruksnummer. Vi g\u00e5r ikkje n\u00e6rare inn p\u00e5 dette, sidan eit slikt krav ikkje g\u00e5r fram av den siste fr\u00e5segna fr\u00e5 Bymilj\u00f8etaten datert 21.12.2023. 17 Opparbeidingsplikta gjeld \u00abs\u00e5 langt den [offentlege vegen] er vist i planen, fram til og langs den side av tomta hvor den har sin atkomst\u00bb jf. \u00a7 18-1 bokstav a. Vegreguleringa g\u00e5r ikkje heilt fram til skule/verkstadbygget. Plikta til \u00e5 opparbeide tilkomstvegen \u00ab\u00d8vre Sedalsveien\u00bb gjeld derfor \u00abs\u00e5 langt den [vegen] er vist i planen\u00bb, alts\u00e5 s\u00e5 vidt forbi den raude sirkelen vi har sett p\u00e5 plankartet. Konklusjonen er at skule/verkstadbygget p\u00e5 gbnr. 7/38 har ei lovfesta plikt til \u00e5 opparbeide den regulerte tilkomstvegen fram til delfeltet for allmennyttig f\u00f8rem\u00e5l (A1). Plikta til \u00e5 opparbeide tilkomstvegen f\u00f8lgjer direkte av plan- og bygningslova \u00a7 18-1 bokstav a. Det er ein f\u00f8resetnad for \u00e5 f\u00e5 ferdigattest at opparbeidingsplikta er utf\u00f8rt. Dette fordi ferdigattest krev at tiltaket er \u00abutf\u00f8rt i samsvar med tillatelsen og bestemmelser i eller i medhold av denne lov\u00bb jf. pbl. \u00a7 21- 10 (v\u00e5r understreking). Dagens \u00a7 18-1 er i stor grad ei vidaref\u00f8ring av \u00a7 67. Rundskrivet til plan- og bygningslova av 1985 \u00a7 67, gjev klar st\u00f8tte for v\u00e5r forst\u00e5ing:18 \u00abEtter departementets mening vil det uansett ikke v\u00e6re anledning til \u00e5 gi ferdigattest f\u00f8r opparbeiding etter \u00a7 67 er gjennomf\u00f8rt. Det gjelder selv om det ikke er stilt vilk\u00e5r p\u00e5 forh\u00e5nd. Dette skyldes at kravene i \u00a7 67 nr. 1 f\u00f8lger direkte av loven\u00bb.19 Dispensasjonsvurderinga For skule/verkstadbygget skulle kommunen handsama dispensasjon fr\u00e5 pbl. \u00a7 18-1 bokstav a, ikkje reguleringsf\u00f8resegn 1.2.3. For barnehagen skulle kommunen vurdert dispensasjon fr\u00e5 reguleringsplanen \u00a7 1.2.2, istadenfor \u00a7 1.2.3. Det er grunn til \u00e5 rekne med at feil rettsleg grunnlag, for den faktiske plikta til \u00e5 oppgradere vegen, ikkje kan ha verka bestemmande p\u00e5 dispensasjonsvurderinga til kommunen. Dette er fordi kommunen har teke utgangspunkt i korrekt rettsleg plikt: alts\u00e5 plikta til \u00e5 opparbeide den regulerte tilkomstvegen. Vidare er dispensasjonsvilk\u00e5ra i \u00a7 19-2 andre avsnitt dei same uavhengig av kor plikta st\u00e5r. Vi meiner derfor at feil rettsleg forankring av plikta, ikkje i seg sj\u00f8lv f\u00f8rer til ugyldigheit jf. prinsippet i fvl. \u00a7 41. Vi g\u00e5r over til \u00e5 vurdere om det var riktig lovbruk \u00e5 avsl\u00e5 s\u00f8knaden om dispensasjon fr\u00e5 plikta til \u00e5 opparbeide denne regulerte tilkomstvegen, for b\u00e5de barnehagen og skule/verkstadbygget. 14 Datert 21.12.2023. 15 Slik kravet er jf. Ot.prp.nr.45, s. 307. 16 Zimmermann og Innjord: Plan- og bygningsloven med kommentarer (bind I og II), s. 516. 17 Eit slikt krav blei derimot formulert i fr\u00e5segn av 23.02.2021, ref. Ref. 2021/16331-1. 18 Sj\u00e5 Ot.prp.nr.45 (2007-2008), s. 306. 19 Rundskriv H-1/06, s. 10. Tilgjengeleg her. https://www.regjeringen.no/globalassets/upload/kilde/krd/rus/2006/0001/ddd/pdfv/276701- rundskriv.pdf Side: 8/9 Ein dispensasjon krev for det f\u00f8rste at omsyna bak f\u00f8resegna ikkje blir vesentleg sett til side. Rekkef\u00f8lgjekravet i reguleringsplanen \u00a7 1.2.2, og opparbeidingsplikta i \u00a7 18-1 bokstav a, skal sikre tilstrekkeleg infrastruktur, for at b\u00e5de det konkrete tiltaket og samfunnet kan fungere p\u00e5 ein god m\u00e5te. Kva som er tilstrekkeleg standard p\u00e5 vegen er fastsett i reguleringsplanen, p\u00e5 grunnlag av ein planprosess der ulike interesser er vekta mot kvarandre.20 Bymilj\u00f8etaten har skildra vegen slik i sitt fr\u00e5segn datert 23.02.202121: \u00abVegen er totalt ca 400 meter. Der de f\u00f8rste 150 meterene ikke er oppgradert i nyere tid. Vegen her er smal med varierende bredde fra 3,5 til 5,5 m. Vegen har flere avkj\u00f8rsler og en del gateparkering. Vegdekket er slitt. Den \u00f8verste delen av vegen er oppgradert i nyerer tid\u00bb. Bruken av vegen er i hovudsak knytt til f\u00f8lgjande: \u2022 Stiftelsen Helgeseter som driftar totalt 30 bueiningar for personar med spesielle behov.22 Nettsida viser 14 tilsette.23 Vi legg til grunn at talet p\u00e5 tilsette kan variere. \u2022 Eplekarten Steinerbarnehage, som har minst 49 barnehageplassar.24 \u2022 Den kommunale parkeringsplassen p\u00e5 gbnr. 7/6 for turg\u00e5arar. Det er klart den nye barnehagen st\u00e5r for ei betydeleg auke i trafikken p\u00e5 vegen. \u00c5 utbetre vegen vil kome brukarane av, og tilsette i, barnehagen til gode. Det er eit viktig samfunnsomsyn at infrastrukturen blir oppgradert i takt med utbyggingsprosjekt som aukar belastinga av vegen. \u00c5 utbetre vegen vil ogs\u00e5 gje ein betre veg for brukarane av skule/verkstadbygget p\u00e5 Helgeseter. Vi ser at mykje av trafikken p\u00e5 tilkomstvegen som drifta av Helgeseter st\u00e5r for, riktig nok vil vere til stade uavhengig av det nye bygget. Det fakta at det allereie er mykje trafikk p\u00e5 vegen, st\u00f8tter likevel opp om behovet for \u00e5 oppgradere vegen ved s\u00f8knad om eit nytt bygg som i seg sj\u00f8lv legg til rette for auka trafikk fram til eigedomen. At trafikken som uansett ville vore p\u00e5 vegen, utan undervisingslokalet, vil ha nytte av oppgraderinga, er ikkje eit argument for \u00e5 vike fr\u00e5 behovet for \u00e5 oppgradere vegen. Resonnementet over treff \u00f3g p\u00e5 det fakta at den kommunale parkeringsplassen skapar ein god del trafikk p\u00e5 tilkomstvegen. Det at denne trafikken vil ha nytte av at vegen blir oppgradert, er alts\u00e5 ikkje eit argument for \u00e5 sj\u00e5 bort i fr\u00e5 at det er eit behov for \u00e5 oppgradere vegen. Rekkef\u00f8lgjekravet og opparbeidingsplikta treng som nemnt ikkje \u00e5leine sikre tilstrekkeleg infrastruktur for dei konkrete tiltaka, men er \u00f3g meint \u00e5 sikre infrastruktur for at samfunnet kan fungere p\u00e5 ein god m\u00e5te. Parkeringsplassen har ein viktig funksjon for samfunnet, ved \u00e5 gje allmenta tilgang til byfjella. Det fakta at det har vore vanskeleg \u00e5 f\u00e5 til avtale med grunneigaren p\u00e5 gbnr. 10/208 og gbnr. 7/65, er heller ikkje avgjerande. I slike tilfelle kan ekspropriasjon vere ei l\u00f8ysing. 20 Sj\u00e5 liknande om omsynet bak \u00a7 18-1 i fr\u00e5segn fr\u00e5 Kommunal- og moderniseringsdepartementet, tilgjengeleg her: https://www.regjeringen.no/no/dokumenter/departementet-besvarer-henvendelse- om-plan--og-bygningsloven--18-3-jf.--18-1.-opparbeidingsplikt.-adkomst/id2581353/ 21 Ref. 2021/16331-1. 22 https://www.bergen.kommune.no/omkommunen/avdelinger/helgeseter/om-oss 23 https://www.helgeseter.org/om-oss/kontakt 24 Eplekarten steinerbarnehage SA - Barnehagefakta.no P\u00e5 eige heimeside st\u00e5r det at barnehagen har 58 barnehageplassar. Side: 9/9 De har vidare argumentet med at vegen er regulert inn for smal. Statsforvaltaren ser ikkje i bort i fr\u00e5 at vegen hadde blitt regulert inn breiare ved ein ny reguleringsprosess der ein tok i bruk f\u00f8rem\u00e5let anna veggrunn. Dette er ikkje eit argument for \u00e5 la vere \u00e5 gjennomf\u00f8re utbetringa som er vedteke i reguleringsplanen fr\u00e5 2005. Oppsummert tenar vegen viktige samfunnsfunksjonar: areal sett av til allmennyttig f\u00f8rem\u00e5l og allmenta sin tilgang til tilgang byfjella. Det er eit reelt behov for \u00e5 gjennomf\u00f8re ein standardheving av tilkomstvegen. Vi konkluderer med det er ei vesentleg tilsidesetting av omsyna bak rekkef\u00f8lgjekravet, og opparbeidingsplikta, \u00e5 gje dispensasjon for at vegen kan f\u00e5 bli liggande med dagens standard. Lova stengjer for \u00e5 gje permanent dispensasjon fr\u00e5 rekkef\u00f8lgjekravet jf. det f\u00f8rste vilk\u00e5ret i plan- og bygningslova \u00a7 19-2 \u00abvesentlig tilsidesatt\u00bb. Det er ikkje naudsynt \u00e5 kommentere det andre vilk\u00e5ret som ein dispensasjon m\u00e5tte ha oppfylt \u00abFordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Oppsummering Klagen har ikkje f\u00f8rt fram, sidan det \u00e5 gje dispensasjon f\u00f8rer til ei vesentleg tilsidesetting av omsynet bak kravet om oppgradering av tilkomstvegen. Vi stadfestar derfor vedtaket datert 26.07.2024. Det er ikkje klagerett p\u00e5 v\u00e5rt vedtak jf. fvl. \u00a7 28 tredje avsnitt. Med helsing Stine Ross Ids\u00f8 Sunniva Nyb\u00f8e F\u00f8rland seniorr\u00e5dgjevar seniorr\u00e5dgjevar Dokumentet er elektronisk godkjent Kopi til: Bergen kommune Postboks 7700 5020 BERGEN STIFTELSEN VIRKSOMHETEN HELGESETER \u00d8vre S\u00e6dalsvegen 257 5099 BERGEN EPLEKARTEN STEINERBARNEHAGE SA \u00d8vre S\u00e6dalsvegen 247 5099 BERGEN "
}