{
  "dokument_id": "945ab450-1575-5c86-9263-77c6e5eccceb",
  "doc_type": "case_attachment",
  "kommune": 4601,
  "tittel": "H\u00f8ringssaker tatt p\u00e5 sommerfullmakt av ordf\u00f8rer 5.juli 2024\n",
  "url": "https://bergen.kommune.no/politikere-utvalg/api/fil/bk360/10710290/Horingssaker-tatt-pa-sommerfullmakt-av-ordforer-5-juli-2024-",
  "tekst": " Forretningsutvalget Saksframstilling V\u00e5r referanse: 2023/257837-123 Saksbehandler: Anette Hatlemark Drabl\u00f8s H\u00f8ringssaker tatt p\u00e5 sommerfullmakt av ordf\u00f8rer 5. juli 2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring \u2013 ny naturskadeforsikringslov 2. H\u00f8ring - Nasjonal veileder om samarbeid mellom kriminalomsorgen og NAV 3. H\u00f8ring om forslag til endringer i energilovforskriften 4. H\u00f8ring om forslag til endringer i taubaneforskriften og byggesaksforskriften \u2013 krav til og tilsyn med taubaners b\u00e6rende konstruksjoner 5. H\u00f8ring - NOU 2024: 12 \u2013 H\u00e5ndheving av mindre narkotikaovertredelser 6. H\u00f8ring om forslag til ny lov om ut\u00f8velse av jakt, fangst og felling av vilt mv. (viltressursloven) 7. H\u00f8ring om endringer i forskrift om plantevernmidler - innf\u00f8ring av krav til elektronisk plantevernjournal mv. 8. H\u00f8ring - NOU 2024: 13 Lov og frihet \u2014 Negativ sosial kontroll, \u00e6resmotivert vold, tvangsekteskap, kj\u00f8nnslemlestelse, psykisk vold og ufrivillig utenlandsopphold \u2013 juridiske problemstillinger og forslag til regelverksendringer 9. H\u00f8ring - Nasjonale faglige r\u00e5d for bruker- og p\u00e5r\u00f8rendemedvirkning i rus- og psykisk helsefeltet 10. H\u00f8ring - Endring i prisopplysningsforskriften \u00a7 9a (unntak for varer med kort holdbarhet) 11. H\u00f8ring om forslag om endring i regelverket for emballasje og drikkevareemballasje (avfallsforskriften 6 og 7) 12. H\u00f8ring om forslag til forskriftsregulering av utvidet produsentansvar for enkelte engangsprodukter av plast 13. H\u00f8ring - forslag til endringer i forskrift om spesialistutdanning og spesialistgodkjenning for leger og tannleger (spesialistforskriften) mm. Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar 1 stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). Forretningsutvalget behandlet sak om sommerfullmakt for ordf\u00f8rer i m\u00f8te 25.06.2024 (sak 240/24) og fattet f\u00f8lgende vedtak: 1. Forretningsutvalget gir ordf\u00f8rer Marit Warncke (H) fullmakt til \u00e5 fordele h\u00f8ringssaker i perioden fra 26. juni og frem til fredag f\u00f8r f\u00f8rste m\u00f8te i forretningsutvalget etter sommeren. 2. Vedtak fattet i samsvar med denne fullmakten legges frem for forretningsutvalget i f\u00f8rste m\u00f8te etter ferien. F\u00f8lgende h\u00f8ringssaker har kommet inn til fordeling: 1. H\u00f8ring \u2013 ny naturskadeforsikringslov Justis- og beredskapsdepartementet har sendt p\u00e5 h\u00f8ring et h\u00f8ringsnotat om ny naturskadeforsikringslov mv. Naturskadeforsikringsordningen gir den enkelte trygghet dersom hus og hjem eller andre forsikrete gjenstander blir \u00f8delagt i naturulykker, og inng\u00e5r som en viktig del av samfunnets beredskap overfor naturulykker. Departementet foresl\u00e5r i h\u00f8ringsnotatet en ny naturskadeforsikringslov som vil erstatte gjeldende lov 16. juni 1989 nr. 79 om naturskadeforsikring, og enkelte endringer i den nye naturskadeforsikringsforskriften. Et siktem\u00e5l er at ny naturskadeforsikringslov og ny naturskadeforsikringsforskrift sammen skal gi et godt og oppdatert regelverk for naturskadeforsikring. Departementet foresl\u00e5r en ny lov blant annet for \u00e5 gi den en klarere struktur enn den gjeldende. Departementet foresl\u00e5r ogs\u00e5 \u00e5 lovfeste enkelte regler som i dag f\u00f8lger av forskrift, \u00e5 forskriftsfeste enkelte regler som i dag f\u00f8lger av lov, og \u00e5 gi klarere og mer moderne forskriftshjemler. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 25. september 2024. 2. H\u00f8ring - Nasjonal veileder om samarbeid mellom kriminalomsorgen og NAV Arbeids- og velferdsdirektoratet (AVdir) og Kriminalomsorgsdirektoratet (KDI) har sendt p\u00e5 h\u00f8ring utkast til nasjonal veileder for samarbeid mellom kriminalomsorgen og NAV. Veilederen vil erstatte dagens rundskriv nr. 09/2015 om retningslinjer for kriminalomsorgens ansvar og oppgaver i samarbeidet med NAV-veileder i fengsel, samt retningslinjer for ansvar og oppgaver for NAV-veileder i fengsel. Veilederen omhandler samarbeidet mellom kriminalomsorgen og NAV, og dens overordnede form\u00e5l er \u00e5 bidra til, og sikre innsattes/domfeltes tilgang til arbeids- og velferdstjenester som de har krav p\u00e5 fra NAV n\u00e5r de er varetektsfengslet, gjennomf\u00f8rer straff i fengsel eller i samfunnet, og i overgangen fra fengsel tilbake til samfunnet. 2 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 15. oktober 2024. 3. H\u00f8ring om forslag til endringer i energilovforskriften Energidepartementet har sendt p\u00e5 h\u00f8ring forslag om endringer i forskrift om produksjon, omforming, overf\u00f8ring, omsetning, fordeling og bruk av energi m. m. (energilovforskriften) for solkraftanlegg. For solkraftanlegg foresl\u00e5s det \u00e5 innf\u00f8re en effektbasert grense for konsesjonsplikt. Grensen foresl\u00e5s satt til anlegg med installert effekt p\u00e5 over 5 MW. Anlegg under denne grensen er vurdert til \u00e5 ha virkninger p\u00e5 samfunnet, og spesielt kraftsystemet, som tilsier at det ikke er behov for konsesjonsbehandling hos energimyndighetene. H\u00f8ringsinstansene bes ogs\u00e5 om \u00e5 gi innspill til en grense p\u00e5 10 MW. I h\u00f8ringsnotatet beskrives konsekvensene av eventuell innf\u00f8ring av effektbasert konsesjonspliktgrense p\u00e5 5 MW slik: \u00ab...vil de viktigste \u00f8konomiske og administrative konsekvensene v\u00e6re at ansvaret for behandling av saker om utbygging av enkelte mindre solkraftanlegg, flyttes fra NVE til vertskommunen(e). Det vil ogs\u00e5 bety at disse sakene ikke behandles etter bestemmelsene i energiloven, men etter plan- og bygningsloven (...). Settes grensen til 10 MW \u00f8ker omfanget av saker til kommunene og reduseres tilsvarende hos NVE.\u00bb Bystyredirekt\u00f8ren vurderer at forslaget har elementer av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. Slik l\u00f8sning forutsetter utsettelse av h\u00f8ringsfrist til 4. september. Dersom dette ikke innvilges, anbefaler bystyredirekt\u00f8ren at utvalg for milj\u00f8 og byutvikling avgir h\u00f8ringsuttalelse p\u00e5 vegne av Bergen kommune. H\u00f8ringsfrist: 30. august 2024 4. H\u00f8ring om forslag til endringer i taubaneforskriften og byggesaksforskriften \u2013 krav til og tilsyn med taubaners b\u00e6rende konstruksjoner Statens Jernbanetilsyn (heretter SJT) har sendt p\u00e5 h\u00f8ring forslag til endringer i forskrift om taubaner (taubaneforskriften) og forskrift om byggesak (byggesaksforskriften). Forslag til endringer er utarbeidet i samarbeid med Kommunal- og distriktsdepartementet og Samferdselsdepartementet. SJT foresl\u00e5r at taubaneforskriftens virkeomr\u00e5de utvides til \u00e5 omfatte taubaners b\u00e6rende konstruksjoner fra det tidspunkt en taubane er gitt driftstillatelse. Taubaners infrastruktur er i dag regulert i de generelle reglene i plan og bygningsloven. Videre foresl\u00e5s det nye krav til taubanevirksomhetenes kontroll og vedlikehold av taubanenes b\u00e6rende konstruksjoner. Dette inkluderer en plikt til \u00e5 gjennomf\u00f8re spesielle inspeksjoner. Det er i tillegg foresl\u00e5tt \u00e5 stille krav i taubaneforskriften om at det m\u00e5 framlegges enten midlertidig brukstillatelse eller ferdigattest for taubaneanlegget for at taubaner skal f\u00e5 driftstillatelse. Forslaget f\u00e5r ikke betydning for taubaner som har driftstillatelse i dag. 3 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. Det er ikke oppgitt frist for \u00e5 gi h\u00f8ringsuttalelse. 5. H\u00f8ring \u2013 NOU 2024: 12 \u2013 H\u00e5ndheving av mindre narkotikaovertredelser Justis- og beredskapsdepartementet sendte den 24. juni 2024 p\u00e5 h\u00f8ring Rush\u00e5ndhevingsutvalgets utredning NOU 2024: 12 H\u00e5ndheving av mindre narkotikaovertredelser. Rush\u00e5ndhevingsutvalget ble oppnevnt for \u00e5 utrede utvalgte strafferettslige og straffeprosessuelle sp\u00f8rsm\u00e5l i tilknytning til regjeringens forebyggings- og behandlingsreform for rusfeltet. Utvalget har blant annet utredet og foresl\u00e5tt en lovregulering av en straffutm\u00e5lingsordning for rusmiddelavhengige ved mindre narkotikaovertredelser, og vurdert behovet for straffeprosessuelle tvangsmidler for at politiet skal kunne avdekke mindre narkotikaovertredelser. Videre har utvalget foresl\u00e5tt lovendringer som skal bidra til bedre forebygging av narkotikaovertredelser, blant annet gjennom forslag som skal f\u00f8re til \u00f8kt bruk av de kommunale r\u00e5dgivende enhetene for rus- saker. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 24. september 2024. 6. H\u00f8ring om forslag til ny lov om ut\u00f8velse av jakt, fangst og felling av vilt mv. (viltressursloven) Landbruks- og matdepartementet og Klima- og milj\u00f8departementet sender p\u00e5 h\u00f8ring et forslag til ny lov om ut\u00f8velse av jakt, fangst og felling av vilt mv. (viltressursloven). Forslaget til ny lov vil erstatte gjeldende lov 29. mai 1981 nr. 38 om jakt og fangst av vilt (viltloven). Departementenes forslag bygger p\u00e5 en videref\u00f8ring av etablerte forvaltningsprinsipper p\u00e5 viltomr\u00e5det. Det foresl\u00e5s endringer i lovstrukturen sammenlignet med gjeldende viltlov. I tillegg er det en rekke spr\u00e5klige endringer som blant annet inneb\u00e6rer en mer enhetlig begrepsbruk. Departementenes forslag er ment \u00e5 legge til rette for en mer moderne og fremtidsrettet lov. Forslaget inneb\u00e6rer i stor grad en videref\u00f8ring av gjeldende rett. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist: 25. oktober 2024 7. H\u00f8ring om endringer i forskrift om plantevernmidler - innf\u00f8ring av krav til elektronisk plantevernjournal mv. 4 Mattilsynet gjennomf\u00f8rer ny h\u00f8ring om endringer i forskrift om plantevernmidler. Endringene som blir sendt p\u00e5 h\u00f8ring gjelder i hovedsak gjennomf\u00f8ring av forordning (EU) 2023/564 som stiller krav til elektronisk spr\u00f8ytejournal. Mattilsynet foresl\u00e5r ogs\u00e5 nasjonale krav til elektronisk journalf\u00f8ring, i tillegg til endringer i enkelte andre deler av forskriften. Plantevernmiddelforskriften har tre ulike bestemmelser med krav til journalf\u00f8ring: \u2022 krav til spr\u00f8ytejournal \u2022 krav til journal om beskyttelse av vannmilj\u00f8 \u2022 krav til journal om integrert plantevern Til sammen kalles disse tre for plantevernjournal. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist: 1. september 2024 8. H\u00f8ring - NOU 2024: 13 Lov og frihet \u2014 Negativ sosial kontroll, \u00e6resmotivert vold, tvangsekteskap, kj\u00f8nnslemlestelse, psykisk vold og ufrivillig utenlandsopphold \u2013 juridiske problemstillinger og forslag til regelverksendringer Arbeids- og inkluderingsdepartementet har sendt p\u00e5 h\u00f8ring \u00abNOU 2024: 13 Lov og frihet \u2014 Negativ sosial kontroll, \u00e6resmotivert vold, tvangsekteskap, kj\u00f8nnslemlestelse, psykisk vold og ufrivillig utenlandsopphold \u2013 juridiske problemstillinger og forslag til regelverksendringer\u00bb Regjeringen oppnevnte 3. september 2021 et lovutvalg for \u00e5 utrede de samlede juridiske problemstillingene i saker som gjelder negativ sosial kontroll, \u00e6resrelatert vold, tvangsekteskap, kj\u00f8nnslemlestelse, psykisk vold og om fenomenene er tilstrekkelig regulert i norsk lov. NOU 2024:13 er lovutvalgets utredning av ovennevnte problemstillinger. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 28. oktober 2024. 9. H\u00f8ring - Nasjonale faglige r\u00e5d for bruker- og p\u00e5r\u00f8rendemedvirkning i rus- og psykisk helsefeltet Helsedirektoratet har sendt p\u00e5 h\u00f8ring utkast til nasjonale faglige r\u00e5d for bruker- og p\u00e5r\u00f8rendemedvirkning i rus- og psykisk helse-feltet. Bruker- og p\u00e5r\u00f8rendemedvirkning er lov- og forskriftsfestet, men det er u\u00f8nsket variasjon i hvordan kommunale helse- og omsorgstjenester og spesialisthelsetjenester f\u00e5r til bruker- og p\u00e5r\u00f8rendemedvirkning i praksis. Helsedirektoratet har derfor tatt initiativ til \u00e5 utvikle nasjonale faglige r\u00e5d for bruker- og p\u00e5r\u00f8rendemedvirkning i kommunal helse- og omsorgstjeneste og i spesialisthelsetjenester innen rus og psykisk helse. M\u00e5let med 5 r\u00e5dene er \u00e5 styrke pasient- og brukermedvirkningen p\u00e5 individ-, tjeneste- og systemniv\u00e5. R\u00e5dene skal bidra til \u00f8kt pasient- og brukermedvirkning i alle deler av den kommunale helse- og omsorgstjenesten og spesialisthelsetjenesten som yter tilbud til personer med rus- og/eller psykisk helseutfordringer. Det gjelder b\u00e5de i den enkelte pasient eller brukers m\u00f8ter med helse- og omsorgstjenesten, og i planlegging, utvikling og evaluering av nye tjenester \u2013 p\u00e5 tjeneste- og systemniv\u00e5. R\u00e5dene inneholder en rekke begrepsavklaringer som vil bidra til \u00e5 tydeliggj\u00f8re bruker- og p\u00e5r\u00f8rendemedvirkningsfeltet. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 20. oktober 2024. 10. H\u00f8ring - Endring i prisopplysningsforskriften \u00a7 9a (unntak for varer med kort holdbarhet) Barne- og familiedepartementet sendte den 27. juni 2024 p\u00e5 h\u00f8ring forslag til endring i prisopplysningsforskriften \u00a7 9a (unntak for varer med kort holdbarhet). I h\u00f8ringsnotatet foresl\u00e5s det unntak fra 30 dagers f\u00f8rpris-kravet for salgsmarkedsf\u00f8ring av varer med kort holdbarhet. Form\u00e5let med unntaket er \u00e5 gj\u00f8re det enklere for n\u00e6ringsdrivende \u00e5 markedsf\u00f8re prisnedsettelse av slike varer for \u00e5 unng\u00e5 matsvinn, for eksempel ved nedprising av ferske br\u00f8dvarer p\u00e5 slutten av dagen. Unntaket gjennomf\u00f8rer en unntakshjemmel i direktiv 98/6EF (prismerkingsdirektivet) artikkel 6a nr. 3. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 18. september 2024. 11. H\u00f8ring om forslag om endring i regelverket for emballasje og drikkevareemballasje (avfallsforskriften 6 og 7) Milj\u00f8direktoratet har sendt p\u00e5 h\u00f8ring forslag om endring i regelverket for emballasje og drikkevareemballasje. Milj\u00f8direktoratet foresl\u00e5r endringer i avfallsforskriften kapittel 6 om retursystemer for drikkevareemballasje, og kapittel 7 om emballasje og emballasjeavfall. Dette er i hovedsak oppf\u00f8lging av Milj\u00f8direktoratets tidligere anbefalinger om forbedringer i produsentansvaret for emballasje som er beskrevet som del av direktoratets store gjennomgang av produsentansvarsordningene i Norge. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 2. oktober 2024. 6 12. H\u00f8ring om forslag til forskriftsregulering av utvidet produsentansvar for enkelte engangsprodukter av plast Milj\u00f8direktoratet har lagt ut forslag til forskriftsregulering av utvidet produsentansvar for enkelte engangsprodukter av plast p\u00e5 h\u00f8ring. Milj\u00f8direktoratet foresl\u00e5r endringer i avfallsforskriften. Forslaget gjennomf\u00f8rer bestemmelser om utvidet produsentansvar for enkelte engangsprodukter av plast i EUs direktiv om reduksjon av milj\u00f8konsekvensene av enkelte plastprodukter (2019/904). Form\u00e5let med produsentansvaret er \u00e5 forebygge og redusere milj\u00f8p\u00e5virkningen fra produktene, herunder redusere og forebygge fors\u00f8pling og spredning av mikroplast, samt bidra til en sirkul\u00e6r \u00f8konomi. Dette nye produsentansvaret foresl\u00e5s regulert i nytt kapittel 7A i avfallsforskriften. Milj\u00f8direktoratet foresl\u00e5r ogs\u00e5 endringer i avfallsforskriften kapittel 7 om emballasje og emballasjeavfall som blant annet inneb\u00e6rer krav til kostnadsdekning for separat innsamling av avfall fra engangs drikkebegre i plast som ikke er emballasje. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist: 27. september 2024. 13. H\u00f8ring - forslag til endringer i forskrift om spesialistutdanning og spesialistgodkjenning for leger og tannleger (spesialistforskriften) mm. Helse- og omsorgsdepartementet sendte den 3. juli 2024 p\u00e5 h\u00f8ring forslag til endringer i forskrift om spesialistutdanning og spesialistgodkjenning for leger og tannleger (spesialistforskriften) mm. Departementet foresl\u00e5r blant annet at kommuner og helseforetak eller sykehus skal kunne inng\u00e5 avtale om opprettelse av stillinger i spesialistutdanningens f\u00f8rste del. Videre foresl\u00e5r departementet endringer i krav til veileders spesialitet, krav om arbeidstid i uselektert allmennpraksis og \u00f8kt fleksibilitet for gjennomf\u00f8ringen av veiledning under spesialistutdanningen i allmennmedisin. Departementet foresl\u00e5r ogs\u00e5 at spesialistforskriften endres slik at departementet, og ikke Helsedirektoratet, fastsetter endringer i legespesialitetene. I tillegg at unntakene fra kompetansekravene foresl\u00e5s forlenget for leger i den kommunale helse- og omsorgstjenesten og til lege som har legevakt med virkning frem til og med 30. juni 2025. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 14. oktober 2024. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring \u2013 ny naturskadeforsikringslov\u00bb p\u00e5 vegne av Bergen kommune. 7 2. Byr\u00e5det avgir eventuelt h\u00f8ringssvar til \u00abH\u00f8ring - Nasjonal veileder om samarbeid mellom kriminalomsorgen og NA\u00bb p\u00e5 vegne av Bergen kommune. 3. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring om forslag til endringer i energilovforskriften\u00bb p\u00e5 vegne av Bergen kommune. Dersom utsettelse av h\u00f8ringsfrist ikke innvilges, avgir utvalg for milj\u00f8 og byutvikling h\u00f8ringsuttalelse p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring om forslag til endringer i taubaneforskriften og byggesaksforskriften \u2013 krav til og tilsyn med taubaners b\u00e6rende konstruksjoner\u00bb p\u00e5 vegne av Bergen kommune. 5. Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8ring \u2013 NOU 2024: 12 \u2013 H\u00e5ndheving av mindre narkotikaovertredelser\u00bb p\u00e5 vegne av Bergen kommune. 6. Byr\u00e5det avgir eventuelt h\u00f8ringssvar til \u00abH\u00f8ring om forslag til ny lov om ut\u00f8velse av jakt, fangst og felling av vilt mv. (viltressursloven)\u00bb p\u00e5 vegne av Bergen kommune. 7. Byr\u00e5det avgir eventuelt h\u00f8ringssvar til \u00abH\u00f8ring om endringer i forskrift om plantevernmidler - innf\u00f8ring av krav til elektronisk plantevernjournal mv.\u00bb p\u00e5 vegne av Bergen kommune. 8. Utvalg for helse og sosial innstiller til bystyret som avgir h\u00f8ringssvar til \u00abH\u00f8ring - NOU 2024: 13 Lov og frihet \u2014 Negativ sosial kontroll, \u00e6resmotivert vold, tvangsekteskap, kj\u00f8nnslemlestelse, psykisk vold og ufrivillig utenlandsopphold \u2013 juridiske problemstillinger og forslag til regelverksendringer\u00bb p\u00e5 vegne av Bergen kommune. 9. Utvalg for helse og sosial innstiller til bystyret som avgir h\u00f8ringssvar til \u00abH\u00f8ring - Nasjonale faglige r\u00e5d for bruker- og p\u00e5r\u00f8rendemedvirkning i rus- og psykisk helsefeltet\u00bb p\u00e5 vegne av Bergen kommune 10. Byr\u00e5det avgir eventuelt h\u00f8ringssvar til \u00abH\u00f8ring - Endring i prisopplysningsforskriften \u00a7 9a (unntak for varer med kort holdbarhet)\u00bb p\u00e5 vegne av Bergen kommune. 11. Byr\u00e5det avgir eventuelt h\u00f8ringssvar til \u00abH\u00f8ring om forslag om endring i regelverket for emballasje og drikkevareemballasje (avfallsforskriften 6 og 7)\u00bb p\u00e5 vegne av Bergen kommune. 12. Byr\u00e5det avgir eventuelt h\u00f8ringssvar til \u00abH\u00f8ring om forslag til forskriftsregulering av utvidet produsentansvar for enkelte engangsprodukter av plast\u00bb p\u00e5 vegne av Bergen kommune. 13. Byr\u00e5det avgir eventuelt h\u00f8ringssvar til \u00abH\u00f8ring - forslag til endringer i forskrift om spesialistutdanning og spesialistgodkjenning for leger og tannleger (spesialistforskriften) mm.\u00bb p\u00e5 vegne av Bergen kommune. Dato: 4. juli 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. 8 Vedlagt: H\u00f8ringsbrev 9 "
}