{
  "dokument_id": "6c3e5054-c1fa-5df0-96cc-e1e6930fe1d0",
  "doc_type": "case_attachment",
  "kommune": 4601,
  "tittel": "Uttalelse fra Byantikvaren datert 12.04.2024",
  "url": "https://bergen.kommune.no/politikere-utvalg/api/fil/bk360/10643761/Uttalelse-fra-Byantikvaren-datert-12-04-2024",
  "tekst": " Byantikvaren Til Intern korrespondanse PBE Byggesak Midt (Arbeidssted) v/Anja V\u00e5r referanse: 2023/256724-16 Egebakken Saksbehandler: Mette Torslett Dato: 12. april 2024 Fra Byantikvaren Byantikvarens tilbakemelding, gnr/bnr 159/1016 Falsensvei 59, Nybygg, BYGG-2023/16792 Viser til oversendelse og anmodning om uttale, samt utsatt frist for tilbakemelding. Saken gjelder Det s\u00f8kes om etablering av nybygg p\u00e5 del av eiendommen, Falsens vei 59. Eiendommen og nybygget ble regulert og planen ble vedtatt 19.09.2018 og stadfestet av Fylkesmannen 19.06.2019. Da reguleringsplanen var i prosess og ble utarbeidet, gjaldt det en annen KPA enn den foreliggende fra 2018. Eiendommen omfattes dermed av hensynssone h570 bevaring kulturmilj\u00f8 med retningslinjer: \u00a7 35.5 Hensynssone bevaring kulturmilj\u00f8 (H570) \u00abKulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk.\u00bb Byantikvarens anbefaling Vi tar til etterretning at det foreligger en vedtatt plan og at oms\u00f8kt nybygg er innenfor rammene som denne planen tilrettelegger for. Byantikvaren har derfor ingen kommentarer til bygningens volum og form, men vurderer at materialitet og fasadeuttrykk ikke im\u00f8tekommer kravet om kvalitet og tilpasning til kulturmilj\u00f8et fullt ut. Vi anbefaler at prosjektet revideres n\u00e5r det gjelder valg av fasadematerial (pusset mur eller malt trekledning, i en lys farge), samt vindusutforming/plassering. Se utfyllende kommentarer og presiseringer nedenfor. Kulturmilj\u00f8faglig vurdering Til hensynssonen f\u00f8lger omr\u00e5debeskrivelse som tilsier at: \u00abOmr\u00e5det karakteriseres av rekkehus, tomannsboliger og villaer, flere er tegnet av arkitekt Leif Grung. Reguleringsmessig sv\u00e6rt interessant omr\u00e5de som viser r\u00e5dende planidealer fra f\u00f8rste halvdel av 1900-tallet. Omr\u00e5dene ved Nymark og Finnberg\u00e5sen best\u00e5r av s\u00e6regne boligomr\u00e5der fra 1920-tallet hvor ideene om hagebyen og selvbyggeriet st\u00e5r sentralt. Boligprosjekter som Johan Sverdrups vei, Nansens vei, St. Olavs vei, Falsens vei, Inndalsveien, og Finnberg\u00e5sen representerer flere ulike typer hagebybebyggelse. Her inng\u00e5r b\u00e5de en- og tomannsboliger i rekke, og st\u00f8rre helhetlige boliganlegg. B\u00e5de forhagene og de st\u00f8rre bakhagene utgj\u00f8r en viktig del av denne bebyggelsesstrukturen. \u2022 Omr\u00e5det karakteriseres av h\u00f8y arkitektonisk kvalitet og gode materialvalg, eventuelle nye tiltak skal utformes i samspill med de bygde omgivelsenes karakter, og med god terrengtilpasning. \u2022 Eventuelle nye tiltak skal opprettholde omr\u00e5dets gate- og byromstruktur, bebyggelsesstruktur samt forholde seg til volum og h\u00f8yder p\u00e5 eksisterende bebyggelse \u2022 I plan- og byggesaker som ber\u00f8rer kulturminner eller kulturmilj\u00f8er skalByantikvaren gi en vurdering av tiltakets konsekvens med hensyn til kulturminneverdi.\u00bb (Utfyllende retningslinjer til de enkelte hensynssonene fremg\u00e5r av \u00abUtfyllende informasjon til hensynssoner for bevaring av kulturmilj\u00f8\u00bb, vedlegg 4 til KPA2018) Til h\u00f8ringen av planen (201533931-45) var vi tydelige p\u00e5 at et eventuelt nybygg m\u00e5tte reduseres i volum, og \u00e5 opprettholde strukturen med for- og bakhager i omr\u00e5det. Vi tar til etterretning at det foreligger en vedtatt plan og at oms\u00f8kt nybygg er innenfor rammene som denne planen tilrettelegger for. Vi har derfor ingen kommentarer til bygningens volum og form, men vurderer at materialitet og fasadeuttrykk ikke im\u00f8tekommer kravet om kvalitet og tilpasning til kulturmilj\u00f8et fullt ut. Omr\u00e5dets status som hensynssone kulturmilj\u00f8 beskriver at kulturmilj\u00f8et skal behandles som en helhet hvor nye tiltak b\u00f8r innordne seg eksisterende bebyggelse. Det viktige i denne sammenhengen er \u00e5penbart plassering, byggeh\u00f8yder og volum, men god formgiving som vindusrytme og linjef\u00f8ring, materialvalg og farger er ogs\u00e5 sv\u00e6rt viktig for \u00e5 sikre samspill mellom gammelt og nytt, og at kulturmilj\u00f8et samlet oppleves som harmonisk. (Se: https://www.bergen.kommune.no/hvaskjer/tema/kulturminner-i- bergen/kulturminnestrategien) Nybygget som oms\u00f8kes har en rektangul\u00e6r bygningsform med skjevr\u00f8stet saltak, og er plassert tverrg\u00e5ende mot vei. Formen og bygningens dybde er noe for stor, og det skjevr\u00f8stede taket gj\u00f8r at bygningen allerede skiller seg ut i bygningsmilj\u00f8et. Likevel, v\u00e5r vurdering er at dette m\u00e5 aksepteres, gitt planprosessen som ligger til grunn for prosjektet, n\u00e5r det gjelder volum og plassering, men at n\u00e5r det gjelder materialitet og fasadeuttrykk virker dette noe tilfeldig og gir ikke den samme gjenklangen til kulturmilj\u00f8et. Reguleringsplanen angir at: \u00a75.2.3 Ny bebyggelse skal gjenspeile dagens bygningsteknologi og arkitektonisk uttrykk. Det skal legges vekt p\u00e5 h\u00f8y kvalitet i arkitektonisk utforming, detaljering og materialbruk. Nytt volum skal gis en form, et uttrykk og en materialbruk som er bevisst og tilpasset den eksisterende bygningen p\u00e5 planomr\u00e5det, forhagene og den \u00f8vrige bebyggelsen i omr\u00e5det. (\u00a75.2. Bebyggelse og anlegg) Omr\u00e5det preges av en hagebystruktur der bygningene har overflater i pusset mur og malt trekledning med liggende panel, i lyse farger. Store deler av den bevaringsverdige bebyggelsen i \u00c5rstad er utf\u00f8rt i nyklassisistisk, nybarokk og jugendstil. Husene var og er derfor rike p\u00e5 detaljering av vindus- og d\u00f8rmotiv, portaler, listverk, paneler og gesimskasser, og murhusene har gjerne h\u00e5ndpussede teglsteinsfasader, markerte d\u00f8r- og vindusomramminger, relieffer, etasjeb\u00e5nd og pusskvadre. Vi anbefaler at nybygget revideres i materialitet og uttrykk, slik at det i (enda) st\u00f8rre grad innordner seg og kan inng\u00e5 i den st\u00f8rre helheten som kulturmilj\u00f8et karakteriseres av. Helt konkret anbefaler vi regul\u00e6re vindusplasseringer i tydeligere linjer, samt at valg av fasadematerial endres til pusset mur eller malt trekledning, i en lys farge. Utsnitt fra Googlemaps for eksisterende situasjon (over) og illustrasjon som f\u00f8lger s\u00f8knad. Med hilsen Byantikvaren Johanne Gillow - leder Mette Torslett - saksbehandler Dokumentet er godkjent elektronisk. Kopi: "
}