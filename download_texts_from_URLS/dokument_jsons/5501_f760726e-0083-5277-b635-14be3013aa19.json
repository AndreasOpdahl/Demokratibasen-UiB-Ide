{
  "dokument_id": "f760726e-0083-5277-b635-14be3013aa19",
  "doc_type": "case_presentation",
  "kommune": 5501,
  "tittel": " Oppf\u00f8lging av kst. sak 14/24 - Sommerstengte barnehager",
  "url": "https://innsyn.tromso.kommune.no/application/getMoteDokument?dokid=2001860907",
  "tekst": "Arkivsaksnr. 24/17463-1 Saksbehandler May-Wenche Jensen Saksgang M\u00f8tedato Oppvekst- og utdanningsutvalget 01.11.2024 Oppf\u00f8lging av kst. sak 14/24 - Sommerstengte barnehager Kommunedirekt\u00f8rens innstilling til vedtak: 1. Sak om sommerstengte barnehager tas til orientering. 2. De kommunale barnehagene holder sommersteng to uker i juli. Det avklares i barnehagens Samarbeidsutvalg hvilke to uker av uke 28, 29 og 30. Tiltaket innarbeides i vedtekter for kommunale barnehager og gjelder fra 01.01.2025 Stig Tore Johnsen Kari Henriksen Kommunedirekt\u00f8r Direkt\u00f8r for avdeling oppvekst, utdanning og kultur 1 Hva saken gjelder Kommunedirekt\u00f8ren leverte i juni en sak om endring av kommunale vedtekter v\u00e5ren 2024, kst. sak 14/24, Revidering av vedtekter - kommunale barnehager, 14.02.2024. Her ble f\u00f8lgende vedtatt: \u00abOppvekst- og utdanningsutvalget f\u00e5r en sak til behandling h\u00f8sten 2024 om drift av barnehagene i sommerferien. Saken skal belyse utfordringer knyttet til bemanning, kostnader og gjennomf\u00f8ring av sommersammensl\u00e5ing og andre relevante problemstillinger, slik at utvalget kan ta stilling til om sommerstenging m\u00e5 gjennomf\u00f8res som opprinnelig foresl\u00e5tt fra 2025\u00bb Denne saken svarer ut overnevnte vedtakspunkt om drift av barnehagene i sommerferien. Bakgrunn for saken Kommunedirekt\u00f8ren fremmet i kst. sak 14/24 forslag om \u00e5 endre perioden for n\u00e5r barnas ferie skal avvikles. I forslaget ble barnas ferie satt til \u00e5 f\u00f8lge skolenes sommerferieperiode, samt at barnehagene holder stengt i uke 28 og 29, som er en del av den offentlige fellesferieperiode. SFO er ogs\u00e5 stengt i denne perioden. Bakgrunnen for forslaget var blant annet bemanningsutfordringer i ferieavviklingsperioden, vikarutfordringer og at barns ferieperiode ikke samsvarer med n\u00e5r ansatte p\u00e5legges \u00e5 ta ut ferie. Nytt barnehage\u00e5r starter 1.august og mange ansatte kan ikke ta ferie i oppstartsperiode for nye barn. Sektoren har \u00e5rlig utfordringer med \u00e5 ha kjent personale til stede i sommersammensl\u00e5tte barnehager, samt \u00e5 finne vikarer til ferie som m\u00e5 avvikles utenfor sommerperiode. Det ble vist til at flere private barnehager og andre storbyer gjennomf\u00f8rer sommerstenging 2-4 uker i juli. Saksutredning Faktaopplysninger Per 15.12.23 gikk det 3811 barn i barnehage i Troms\u00f8, herav 40% (1427 barn) i kommunale barnehager og 60 % (2384 barn) i private barnehager. Det er 84 barnehager i Troms\u00f8, herav 34 kommunale og 50 private. 13 av de private er sm\u00e5 familiebarnehager. Av kommunens 34 barnehager er 27 lokalisert i Troms\u00f8 by og 7 i distriktet. 27 av de 50 private barnehagene har sommerstengt. Stengetiden varierer fra to uker til fire uker i juli. 13 av de 50 private barnehage barnehagene som ikke holder stengt, har begrenset ferieperioden for barn til \u00e5 v\u00e6re i skoleferieperioden eller i juli m\u00e5ned. De \u00f8vrige barnehagene, 2 deriblant kommunale barnehager, har en mer romslig ferieperiode for avvikling av barnas tre uker sammenhengende ferie som er 01.06 - 30.09. Kommunens vedtekter p\u00e5legger foresatte \u00e5 ta sitt barn ut i fire uker ferie i l\u00f8pet av et barnehage\u00e5r. Disse fire ukene er betalingsfrie. I praksis betyr det 11 m\u00e5neder betaling og en m\u00e5neds betalingsfri (juli). De kommunale barnehagene i distriktet har vedtektsfestet at de kan holde sommerstengt dersom det ikke er barn som har behov for plassen. Flertallet av barnehagene praktiserer stenging i hele eller deler av tiden SFO ogs\u00e5 er stengt. Seks kommunale barnehager i distriktet var feriestengt sommeren 2024. Tabell 1 - Oversikt sommerstengte distriktsbarnehager Barnehage Stengte uker Lakselvbukt barnehage 28, 29, 30 og 31 Vikran barnehage 28, 29 og 30 Trondjord barnehage: 29, 30 og 31 Straumsbukta barnehage 29, 30 og 31 Skittenelv barnehage 29 og 30 Kattfjord 28, 29 og 30 Sommar\u00f8y barnehage hadde \u00e5pnet i juli. Men lik sentrumsbarnehagene s\u00e5 erfarer de at det kommer f\u00e6rre barn enn det som faktisk er p\u00e5meldt. Erfaringsvis s\u00e5 opplever barnehagen \u00e5 m\u00e5tte bemanne for \u00e5 holde \u00e5pent for ett barn enkelte dager. Barnehagen opplever ogs\u00e5 at det kan v\u00e6re et stort aldersspenn mellom de f\u00e5 barna som har m\u00f8tt opp. Siden sentrumsbarnehagene ikke har vedtaksfestet at de kan holde sommerstengt dersom det ikke er barn som har behov for plassen sin, praktiserer enhetene i dag en ordning der de sl\u00e5r sammen barnehager enkelte uker i juli m\u00e5ned. Dette medf\u00f8rer i praksis at barn som ikke har sommerferie i disse ukene g\u00e5r en sammensl\u00e5tt barnehage i enheten med variabel grad av kjent personale. 3 Tabell 2 - Oversikt sommerorganisering sentrumsbarnehagene Enhet/barnehager Organisering Fastlandet Nord Barnehagene var sammensl\u00e5tt ved Elvestrand barnehage i - Kroken uke 28, 29 og 30. - Skjelnan - Lunheim De \u00f8vrige ukene var det drift i hver enkelt barnehage. - Tomasjordneset - Elvestrand Troms\u00f8ysundet Barnehagene p\u00e5 fastlandet var sammensl\u00e5tt ved Reinen - Fjellvegen barnehage i uke 28, 29 og 30. - Reinen - Tromsdalen Barnehagene p\u00e5 Troms\u00f8ya var sammensl\u00e5tt i Gyllenvang - Kvamstykket barnehage i uke 28, 29 og 30. - Gyllenvang De \u00f8vrige ukene var det drift i hver enkelt barnehage Troms\u00f8ya Vest Barnehagene var sammensl\u00e5tt i Sj\u00f8mannsbyen barnehage - Templarheimen ved uke 28, 29 og 30. - Olsg\u00e5rd - Solneset De \u00f8vrige ukene var det drift i hver enkelt barnehage - Sj\u00f8mannsbyen - Guovssahas - Workinnmarka S\u00f8r-Troms\u00f8ya P\u00e5 grunn av f\u00e5 p\u00e5meldte barn (f\u00e6rre enn tre) var Trollbakken - Sommereng og Sommereng barnehage stengt uke 29 og 30. Trollbakken - Stakkevollan barnehage var ogs\u00e5 stengt i uke 28 av samme \u00e5rsak. - Bymyra - Trudvang Sommereng og Sorgenfri barnehage var sammensl\u00e5tt ved - Sorgenfri Sorgenfri barnehage i uke 28. - Trollbakken De \u00f8vrige ukene var det drift i hver enkelt barnehage Kval\u00f8ya Eidhaugen og Storvollen var sammensl\u00e5tt i Eidhaugen - Storvollen barnehage i uke 28. Alle fem barnehagene var sammensl\u00e5tt - Eidhaugen ved Eidhaugen barnehage i uke 29 og 30. - Slettelva - Kval\u00f8ysletta De \u00f8vrige ukene var det drift i hver enkelt barnehage - Kjosen 4 Statistikk og erfaring fra sommerorganisering sentrumsbarnehagene 2024 Statistikk og erfaringer fra bruk av barnehage i uke 28, 29 og 30 sommer 2024, tar utgangspunkt i oppm\u00f8tte barn og bruk av personalressurser i sentrumsbarnehagene. Disse tre ukene er de mest aktuelle for sommerstengt da det er f\u00e6rrest barn som benytter seg av barnehagetilbudet i denne perioden. Det er i redegj\u00f8relsen under ikke skilt mellom sm\u00e5 og store barn. Antall sm\u00e5/store barn p\u00e5virker hvor mange ansatte som m\u00e5 v\u00e6re p\u00e5 jobb. Det er antall barn og bemanningsbehovet i hver barnehage som har hatt \u00e5pent i disse tre ukene som ligger til grunn for status og vurdering. Bemanningsbehovet ble ivaretatt av faste ansatte og av vikarer. Ferieplan lar seg ikke gjennomf\u00f8re uten vikarbruk. Tabell 3 - Antall p\u00e5meldte barn, faktisk oppm\u00f8tte og differanse, samt personalbehov i forhold til p\u00e5meldte barn og overfl\u00f8dig bemanning i forhold til faktisk oppm\u00f8tte barn. Uke 28 Uke 29 Uke 30 Antall innmeldte 290 210 244 barn Antall faktisk 229 154 170 oppm\u00f8tte barn Antall barn som 61 56 74 ikke har m\u00f8tt opp Bemanning i 110,5 92 105 forhold til innmeldte barn Behov bemanning 71,8 61,8 66,2 ii forhold til faktisk oppm\u00f8tte barn Overfl\u00f8dig 38,6 30,2 38,8 bemanning Uke 28 I uke 28 var det totalt p\u00e5meldt 290 barn. Av disse var det 229 barn som benyttet seg av barnehagetilbudet, alts\u00e5 var det 61 barn som likevel ikke hadde et behov for tilbudet. Dette utgjorde 21 % av de p\u00e5meldte. Drift i barnehagene var planlagt ut ifra antall p\u00e5melde barn, herav 110,5 \u00e5rsverk, inkludert behov i sammensl\u00e5tte barnehager. Sett i forhold til antall oppm\u00f8tte barn var det reelle behovet 5 71,8 \u00e5rsverk for alle barnehagene, jf. bemanningsnorm for barnehager1. Sektoren driftet i dette tilfellet alts\u00e5 med 38,6 \u00e5rsverk bemanning for mye i uke 28. Se figur 3. Uke 29 I uke 29 var det totalt p\u00e5meldt 210 barn. Av disse var det 154 barn som benyttet seg av tilbudet, alts\u00e5 var det 56 barn som likevel ikke hadde et behov for tilbudet. Dette utgjorde 26 % av de p\u00e5meldte. Drift i barnehagene var planlagt ut ifra p\u00e5melde barn, herav 92 \u00e5rsverk inkludert behov i sammensl\u00e5tte barnehager. Sett i forhold til antall oppm\u00f8tte barn var det reelle behovet 61,8 \u00e5rsverk for alle barnehagen jf. bemanningsnorm for barnehager. Sektoren driftet alts\u00e5 med 30,2 \u00e5rsverk bemanning for mye i uke 29. Se figur 3. Uke 30 I uke 30 var det totalt p\u00e5meldt 244 barn. Av disse var det 170 barn som benyttet seg av tilbudet, alts\u00e5 var det 74 barn som likevel ikke hadde et behov for tilbudet. Dette utgjorde 30 % av de p\u00e5meldte. Drift i barnehagene var planlagt ut ifra p\u00e5melde barn, herav 105 \u00e5rsverk inkludert behov i sammensl\u00e5tte barnehager. Sett i forhold til antall oppm\u00f8tte barn var det reelle behovet 66,2 \u00e5rsverk for alle barnehagen jf. bemanningsnorm for barnehager. Sektoren driftet alts\u00e5 med 38,8 \u00e5rsverk for mye i uke 30 Se figur 3. Erfaring med sammensl\u00e5ing i sommerbarnehage(r) i hver enhet Behovsvurdering: Enhetene rullerer fra \u00e5r til \u00e5r p\u00e5 hvilken barnehage som er \u00e5pen og talldata/erfaring viser at behov for tilbud alltid er st\u00f8rst fra foreldre som har barn i barnehagen som har \u00e5pent, mens fra barnehager som holder stengt, er det f\u00e6rre som melder behov for sommertilbud. Sp\u00f8rsm\u00e5let er da om alle har et reelt behov eller oppst\u00e5r behovet fordi tilbudet er til stede? Det er ikke kartlagt hvorfor foreldre har behov for plass, s\u00e5 dette kan ikke svares ut. Det er med andre ord utfordrende \u00e5 gi et reelt bilde av det faktiske behovet, n\u00e5r behovet endrer seg i s\u00e5 stor grad ut ifra hvilken barnehage som benyttes til sommerbarnehage det enkelte \u00e5r. Denne tendensen har man sett over flere \u00e5r. 1 Bemanningsnormen krever at barnehagene skal ha minst \u00e9n ansatt per tre barn under tre \u00e5r og \u00e9n ansatt per seks barn over tre \u00e5r. 6 Barneperspektivet: Selv ved \u00e5 involvere barna i prosessen og h\u00f8re deres meninger, samt \u00e5 s\u00f8rge for at overgangen til sommerbarnehagedrift skjer p\u00e5 en m\u00e5te som tar hensyn til deres behov for trygghet, s\u00e5 m\u00f8ter barna et stort antall ukjente voksne de ikke kjenner. Dette skaper utrygghet hos barn, s\u00e6rlig de mest s\u00e5rbare, og hos de ansatte som skal ta imot ukjente barn. De ansatte erfarer at de minste barna strever med denne overgangen, og de gir tilbakemelding p\u00e5 at barna gir uttrykk for stress og usikkerhet i ulike hverdagssituasjoner, s\u00e6rlig leveringssituasjoner. Barna fremst\u00e5r som ikke trygge og dette skaper mye uro i barnegruppene. Med flere barn samlet fra flere forskjellige barnehager oppleves det som mer utfordrende for personalet \u00e5 gi individuell oppmerksomhet og st\u00f8tte til hvert barn. Barn har ulike behov og tilpasningsvansker og det er risiko for at sommerbarnehage kan redusere individuell oppf\u00f8lging og g\u00e5 p\u00e5 bekostning av kvaliteten. Det erfares ogs\u00e5 at mange av de st\u00f8rste barna uttrykker glede og spenning ved \u00e5 v\u00e6re i en ny barnehage, men ogs\u00e5 for de st\u00f8rste er det barn som ikke vil i barnehagen fordi kjente venner og ansatte har ferie. Sommerdrift i sammensl\u00e5tte barnehager med ukjent personal vurderes derfor \u00e5 g\u00e5 p\u00e5 bekostning av barns behov for trygghet og trivsel, og dermed barns beste, selv om dette er et tilbud som foresatte \u00f8nsker. Administrasjon og personalkonsekvenser: Vi erfarer at det benyttes mye administrative ressurser til \u00e5 planlegge sommerdrift og til \u00e5 drifte tilbudet de ukene barnehagene er sammensl\u00e5tt. Det er en kabal som skal g\u00e5 opp med ansatte fra flere barnehager og barnegrupper som skal settes sammen. Ansatte m\u00e5 gj\u00f8re seg kjent med nye lokaler, praktiske rutiner, nye foreldre og nye barn. Tilbakemelding lederne f\u00e5r fra noen ansatte er at de gruer seg til \u00e5 g\u00e5 p\u00e5 jobb i sommerbarnehagetilbudet. Det har ogs\u00e5 vist seg at sykefrav\u00e6r i julim\u00e5ned har \u00f8kt de siste \u00e5rene uten at vi kan sl\u00e5 fast at dette er en direkte \u00e5rsak. N\u00e5r ansatte blir sykemeldt i feriem\u00e5neden f\u00e5r de ferie til gode som m\u00e5 avvikles i l\u00f8pet av h\u00f8sten. Dette p\u00e5virker starten p\u00e5 nytt barnehage\u00e5r hvor tilvenning p\u00e5g\u00e5r i alle m\u00e5neder fra august til desember med varierende omfang. I denne perioden kan det ogs\u00e5 v\u00e6re flere nye ansatte som skal bli kjent og komme inn i rutiner. Ferieavvikling i denne perioden gj\u00f8r drift krevende. Til tross for dette er sammensl\u00e5ing av barnehager p\u00e5 sommeren, med den ferieordningen vi har i dag for barn i kommunale barnehager, helt n\u00f8dvendig for \u00e5 f\u00e5 avviklet sommerferie for flest 7 mulig ansatte samtidig som flest barn tar ferie. Det er ikke mulig \u00e5 skaffe nok bemanning til \u00e5 holde drift i gang i hver enkelt barnehage n\u00e5r barnas ferie ikke samsvarer tilstrekkelig med ansattes ferie, og det samtidig er sykdom og vikarmangel. Slik det er i dag er mange av feriedagene for personalet spredt utover \u00e5ret p\u00e5 tider hvor det er f\u00e5 barn som tar ferie. Da perioden barn kan ta ut ferie er lang, (1.6 - 30.9) spres ogs\u00e5 barnas ferie slik at det ikke er nok uker med lavt barnetall/lavdrift som blir naturlige ferieuker for personale. Dette betyr at mange av feriedagene som avvikles m\u00e5 bemannes med vikar og utgj\u00f8r en langt h\u00f8yere utgift enn n\u00e5r man kan styre barnas og personalets ferie til \u00e5 sammenfalle bedre. Figur 4 illustrere avvikling av feriedager for personalet og bruk av vikar. Avviklingen av ferie gir store utfordringer med \u00e5 ivareta bemanningsnorm og kvalitet p\u00e5 barnehagetilbudet i en tid det er vanskelig i \u00e5 rekruttere fagpersoner og vikarer. Tabell 4 - Antall avviklede feriedager f\u00f8r og etter skoleferieperiode, samt antall dager bemannet med vikar. 2023 2024 Avviklede feriedager 01.01. \u2013 19.06 1243 1214 Feriedager i tiden 01.01.\u2013 19.06. bemannet med vikar 1179 893 Avviklede feriedager 20.06. \u2013 20.08. 7289 6266 Feriedager i tiden 20.06. \u2013 20.08.bemannet med vikar 972 458 Avviklede feriedager (inkl. planlagt ferie h\u00f8sten 24) 1688 2054 21.08. \u2013 31.12. Feriedager i tiden 713 21.08. \u2013 31.12. bemannet med vikar 1525 Pr. 30.09.24 \u00d8konomi Regnskap viser at det i juli 2023 og juli 2024 er regnskapsf\u00f8rt om lag 3,2 millioner kr. p\u00e5 vikarer i sentrumsbarnehagene. I snitt utgj\u00f8r dette 800 000 kr. per uke. Det antas derfor at tilsvarende bel\u00f8p vil kunne utgj\u00f8re en innsparing dersom barnehagene holder sommerstengt. I sommerperioden 20.06.24 \u2013 20.08.24 2024 (skoleferien) er det brukt f\u00e6rre vikarer enn i \u00f8vrige m\u00e5neder dette \u00e5ret. Dette fordi det er lavdrift og mange av barna har fri. I den \u00f8vrige perioden 8 av \u00e5ret er barnehagene helt avhengig av \u00e5 ta inn vikarer ved frav\u00e6r og ferie for \u00e5 ivareta bemanningsnorm. Det er sjelden at mange nok barn har ferie samtidig ellers i \u00e5ret slik at det kan bidra til at barnehagene ikke trenger \u00e5 ta inn vikar n\u00e5r ansatte skal avvikle ferie utenom perioden 20.06 \u2013 20.08. Det er derfor ikke mulig \u00e5 spare p\u00e5 vikarbruk i ferie som avvikles utenom sommerperiode. Det antas at ferieavvikling utenom sommerperiode kan reduseres noe ved sommerstenging, men noe m\u00e5 fortsatt avvikles utenom sommerperiode, da det ikke lar seg gj\u00f8re \u00e5 avvikle 5 eller 6 ukers ferie p\u00e5 sommeren for alle. I tillegg er det ansatte som er sykemeldt i ferien og m\u00e5 ta denne n\u00e5r de friskmeldt. Kostnad for antall ansatte som m\u00f8tte p\u00e5 jobb i uke 28, 29 og 30 p\u00e5 grunn av p\u00e5meldte barn som ikke benyttet seg av plassen utgj\u00f8r omtrent 400 000 kr. per uke, totalt 1,2 millioner kr. for tre uker. Dersom disse ansatte f\u00e5r avviklet ferie samtidig i sommerstengte uker antas det at noe av vikarbruken ellers i \u00e5ret kan reduseres. Besparelse her er vanskelig \u00e5 beregne fordi merforbruk p\u00e5 ansatte i disse ukene ogs\u00e5 sammenfaller med at det er tatt inn vikarer i samme periode og besparelsen er lagt inn i regnestykket over. Samlet vurdering Kommunale vedtekter sier at alle barn skal ha fire uker ferie, og at tre av disse skal v\u00e6re sammenhengende i l\u00f8pet av perioden 01.06 - 30.09. Ved \u00e5 stenge barnehagene to uker i juli vil mange barn ta sine p\u00e5lagte tre uker i sammenheng med de to stengte ukene, samtidig som SFO er sommerstengt. Videre vil personalet kunne ta ut fire uker ferie i sammenheng med stenging. P\u00e5 den m\u00e5ten vil det v\u00e6re langt mindre restferie som skal tas ut ellers i \u00e5ret og som da m\u00e5 bemannes med vikar. Ordningen vil gi en forutsigbar ferieavvikling b\u00e5de for arbeidstaker og arbeidsgiver som ogs\u00e5 p\u00e5virker driften positivt gjennom resten av \u00e5ret. Administrasjon av ferieavvikling vil bli enklere med en slik ordning. Praksis i dag for \u00e5 f\u00e5 feriekabal til \u00e5 g\u00e5 opp, er at de ansatte avvikler en uke ferie p\u00e5 v\u00e5ren, tre p\u00e5 sommeren og en i l\u00f8pet av h\u00f8sten. Dette skaper store utfordringer for barnehagen n\u00e5r de i tillegg skal h\u00e5ndtere h\u00f8yt sykefrav\u00e6r og mangel p\u00e5 vikarer. En mer forutsigbar ordning antas \u00e5 kunne p\u00e5virke bemanningssituasjonen positivt ved \u00e5 stabilisere og kanskje ogs\u00e5 bidra til \u00e5 rekruttere nye ansatte, samt at sykefrav\u00e6r muligens kan reduseres ved at det blir mindre slitasje p\u00e5 ansatte. Ved \u00e5 holde barnehagene stengt vil vi skape en bedre arbeidsplass for ansatte som kan bidra til at sektoren beholder flere av pedagogene enn i dag. Barnehagene vil da ha flere fast ansatte 9 p\u00e5 plass n\u00e5r nytt barnehage\u00e5r starter med nye tilvenninger og andre overganger internt mellom avdelingene. Oppstart av nytt barnehage\u00e5r vil dermed bli mer forutsigbart for b\u00e5de ansatte, barn og foresatte, selv om det skulle oppst\u00e5 sykefrav\u00e6r. I tillegg vil utfordring med \u00e5 skaffe vikarer til ferieavvikling ellers i \u00e5ret reduseres. Ved \u00e5 stabilisere og ha mer forutsigbarhet, samt mindre vikarbruk vil den totale kvaliteten p\u00e5 tilbudet til barna og foreldre bedres. Dersom barnehagen kan holde sommerstengt to uker i juli viser beregning at det kan v\u00e6re mulig \u00e5 redusere vikarutgifter med inntil 1,6 millioner kr. Konklusjon Kommunedirekt\u00f8ren foresl\u00e5r at barnehagen holder sommerstengt to uker i perioden fra uke 28 til uke 30. Hvilke uker kan avtales med samarbeidsutvalget i hver barnehage i januar i ferie\u00e5ret. Dette tiltaket innarbeides i de kommunale vedtektene med virkning fra 1.januar 2025. Tiltaket vil \u00f8ke kvaliteten p\u00e5 tilbudet for barn som f\u00e5r mer stabilt personale og s\u00e6rlig ved oppstartsperiode i august vil barn nyte godt av at alle ansatte er jobb. Ferieavvikling blir mer forutsigbar for b\u00e5de arbeidstaker og arbeidsgiver og inneb\u00e6rer mindre administrasjon. Vedtakskompetanse Oppvekst- og utdanningsutvalget Vedlegg 10 "
}