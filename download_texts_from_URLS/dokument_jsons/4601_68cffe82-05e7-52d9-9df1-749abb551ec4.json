{
  "dokument_id": "68cffe82-05e7-52d9-9df1-749abb551ec4",
  "doc_type": "case_attachment",
  "kommune": 4601,
  "tittel": "Statsforvalteren stadfester. Gnr 119 bnr 688, klage p\u00e5 dispensasjon veg",
  "url": "https://bergen.kommune.no/politikere-utvalg/api/fil/bk360/11588558/Statsforvalteren-stadfester-Gnr-119-bnr-688-klage-pa-dispensasjon-veg",
  "tekst": " V\u00e5r dato: V\u00e5r ref: 13.11.2024 2024/13077 Deres dato: Deres ref: Helga Elisabet Raa Saksbehandler, innvalgstelefon Grimseidvegen 51 Sunniva Nyb\u00f8e F\u00f8rland, 5557 2138 5239 R\u00e5dal Bergen kommune gbnr. 119/688. Klage p\u00e5 dispensasjon for veganlegg. Vi viser til Bergen kommunes oversendelse av klagesaken i brev datert 03.09.2024. Vedtak Statsforvalteren stadfester Bergen kommunes vedtak datert 03.04.2024, BYGG-2024/11149-11. Sakens bakgrunn Bakgrunnen for saken er s\u00f8knad om dispensasjoner fra gjeldende reguleringsplan, i forbindelse med oppgraderinger av Grimseidvegen og Siljust\u00f8lvegen. I vedtak datert 03.04.2024 ga Bergen kommune dispensasjon fra reguleringsplanens1 regel om h\u00f8yde for mur (\u00a7 1.3.4) og dispensasjon for justeringer av reguleringsform\u00e5l. Du klager p\u00e5 dispensasjonsvedtaket. I klagen anf\u00f8rer du at anlegget, og ny mur, kommer langt inn p\u00e5 din eiendom gbnr. 119/369. Du ber om en forklaring p\u00e5 hvorfor prosjektet ikke kan utf\u00f8res p\u00e5 s\u00f8rsiden av Grimseidvegen, der Bergen kommune selv er grunneier. Du trekker frem at det p\u00e5 s\u00f8rsiden av veien, er langt f\u00e6rre utkj\u00f8rsler enn p\u00e5 nordsiden, og viser til at antall utkj\u00f8rsler har en reell betydning for trafikksikkerheten, s\u00e6rlig for syklister og sparkesykler. Du viser ellers til din merknad av 05.02.2024, som du opprettholder. Vi viser til klagen i sin helhet.2 Utvalg for milj\u00f8 og byutvikling behandlet saken i m\u00f8te den 22.08.2024. Klagen ble ikke tatt til f\u00f8lge. Saken er derfor sendt hit for endelig behandling av klagen. Regelverk Statsforvalteren er delegert myndighet til \u00e5 avgj\u00f8re klagesaker etter plan og bygningsloven.3 1 Nummer 63780000. 2 Datert 22.04.2024. 3 Se pbl. \u00a7 1- 9 femte avsnitt og rundskriv T-2/09. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 Forvaltningsloven (fvl.) gjelder for v\u00e5r saksbehandling jf. pbl. \u00a7 1-9 f\u00f8rste avsnitt. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb jf. fvl. \u00a7 34 andre avsnitt. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling jf. fvl. \u00a7 34 fjerde avsnitt. Plansituasjon I kommuneplanens arealdel (fra 2019-2030) er veitraseen med tilh\u00f8rende anlegg, avsatt til bebyggelse og anlegg ytre fortettingssone, og idrettsanlegg. Veianlegget er regulert i reguleringsplanen YTREBYGDA. GNR 119 BNR 3, 35, R\u00c5, DEL AV FANA STADION.4 Reguleringsplanen legger blant annet opp til trafikksikring av Grimseidvegen, med separat sykkelvei og fortau p\u00e5 nordsiden av veien, se plankartet under. I reguleringsplanen er en mindre del din eiendom regulert til bolig, se gult areal p\u00e5 kartet under. I reguleringsplanen er ogs\u00e5 en del av eiendommen din, regulert til permanent annen veggrunn \u2013 gr\u00f8ntareal. Dette er vist med gr\u00f8nn farge p\u00e5 kartet under. 4 ID: 63780000, i kraft fr\u00e5 den 21.09.2016. Side: 3/7 Dispensasjon Vilk\u00e5rene for \u00e5 gi dispensasjon f\u00f8lger av pbl. \u00a7 19-2: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Vilk\u00e5rene er rettslige, det vil si at det ikke er opp til forvaltningens skj\u00f8nn \u00e5 bestemme om vilk\u00e5rene anses oppfylt eller ikke. F\u00f8rst dersom vilk\u00e5rene juridisk sett er oppfylte, har forvaltningen et handlingsrom for avgj\u00f8relsen av om dispensasjon skal gis eller ikke. Statsforvalterens vurdering Reguleringsplanen er endelig vedtatt Fristen for \u00e5 klage p\u00e5 reguleringsplanen er g\u00e5tt ut. Planen er bindende slik den er vedtatt jf. pbl. \u00a7 12- 4. Vi skal derfor ikke overpr\u00f8ve avgj\u00f8relsen i reguleringsplanen om \u00e5 legge sykkelveien og fortauet p\u00e5 nordsiden av veien. Private rettigheter S\u00f8knad skal avvises dersom det fremst\u00e5r som \u00e5penbart at tiltakshaver \u00abikke har de privatrettslige rettigheter s\u00f8knaden forutsetter\u00bb jf. pbl. \u00a7 21-6. Det er p\u00e5 det rene at muren, som det s\u00f8kes dispensasjon for, skal plasseres p\u00e5 din eiendom. Vedtaket om dispensasjon gir imidlertid ikke rett til \u00e5 bygge p\u00e5 din eiendom. Kort forklart er dispensasjon en forenklet fremgangsm\u00e5te for \u00e5 fravike fra en reguleringsplan p\u00e5, istedenfor \u00e5 endre selve planen. Siden dispensasjonsvedtaket ikke gir rettigheter til \u00e5 bygge p\u00e5 din eiendom, men gir et unntak fra planen, skulle kommunen behandle s\u00f8knaden uavhengig av eierforholdene. Side: 4/7 Kommunen kan ikke gj\u00f8re inngrep p\u00e5 din eiendom, med mindre dere inng\u00e5r en avtale eller det gjennomf\u00f8res ekspropriasjon. Dispensasjon Klagen gir grunn til \u00e5 vurdere om det kan gis dispensasjon fra reguleringsform\u00e5let bolig, for plassering av forst\u00f8tningsmur p\u00e5 din eiendom. Snittet under viser muren der linje D er trukket p\u00e5 situasjonsplanen.5 Hele murens plassering vises ved gr\u00f8nne streker p\u00e5 situasjonskartet. Vi avklarer f\u00f8rst at det m\u00e5 v\u00e6re feil at den bl\u00e5 linjen i snitt- tegningen er grensen for reguleringsplanen. Vi ser at reguleringsplanen g\u00e5r betydelig lengre inn p\u00e5 din eiendom. Vi ansl\u00e5r omtrent fire meter inn p\u00e5 din eiendom. Det er sannsynlig at den bl\u00e5 linjen er avslutningen av reguleringsform\u00e5let annen veggrunn. Dette stemmer med opplysningen i dispensasjonss\u00f8knaden om at st\u00f8ttemuren vil g\u00e5 noe inn i boligform\u00e5let.6 5 Begge er datert 15.02.2024. 6 Dispensasjonss\u00f8knad datert 16.02.2024. Side: 5/7 Det f\u00f8rste sp\u00f8rsm\u00e5let er om hensynene bak boligform\u00e5let blir vesentlig tilsidesatt. I anleggsperioden har boligform\u00e5let sekund\u00e6r verdi, fordi det etter planen er tillatt \u00e5 benytte arealet til et midlertidig omr\u00e5de for anlegg jf. det bindende plankartet. Etter anleggsperioden, er hensynet bak boligform\u00e5let at omr\u00e5det skal tilbakef\u00f8res til boligform\u00e5l. Bildet under viser skr\u00e5ningen, der det s\u00f8kes om dispensasjon for plassering av mur i boligform\u00e5let.7 N\u00e5r dispensasjonss\u00f8knaden behandles, er vurderingstemaet avviket fra det som er vedtatt. Reguleringsplanen i seg selv tillater inngrep i skr\u00e5ningen din innenfor arealet annen veggrunn. Der er det tillatt \u00e5 oppf\u00f8re st\u00f8ttemurer etc jf. \u00a7 6.2.1. Muren skal plasseres like ved reguleringsform\u00e5let annen veggrunn, men i form\u00e5let bolig. Det er en mindre utvidelse av reguleringsform\u00e5let annen veggrunn \u2013 gr\u00f8ntareal. Muren som krever dispensasjon, skal st\u00e5 betydelig n\u00e6rmere fortauet enn steinmuren din, som er vist til h\u00f8yre i bildet. Differansen kan ses p\u00e5 situasjonskartet, der steinmuren din er vist med gr\u00e5 farge (bakgrunnskart). Vi vurderer at den oms\u00f8kte plasseringen, til tross for boligform\u00e5let, ikke har en vesentlig negativ betydning for boligform\u00e5let p\u00e5 din eiendom sett under ett. Utearealet p\u00e5 din eiendom er stort og har sv\u00e6rt gode kvaliteter jf. bildet under. Det vil fremdeles v\u00e6re tilfellet dersom dispensasjon gis. Det er forst\u00e5elig at du \u00f8nsker en s\u00e5 stor som mulig buffersone mot veien og gangveien. Vi vurderer imidlertid at avviket fra det regulerte er s\u00e5 lite, at terskelen for \u00abvesentlig tilsidesettelse\u00bb ikke er n\u00e5dd. 7 https://www.google.com/maps/@60.2913219,5.3193669,3a,75y,331.14h,86.67t/data=!3m7!1e1!3m5!1s9agqRkPfxkWD2Io87XCurw!2e0!6shttps:%2F%2Fstreetviewpixels- pa.googleapis.com%2Fv1%2Fthumbnail%3Fcb_client%3Dmaps_sv.tactile%26w%3D900%26h%3D600%26pitch%3D3.3333027040413015%26panoid%3D9agqRkPfxkWD2Io87XCurw%26yaw%3D331.1351877667089!7i16384!8i8192?entry=ttu&g_ep=EgoyM DI0MTEwNi4wIKXMDSoASAFQAw%3D%3D Side: 6/7 Konklusjonen er at bolighensynet ikke blir vesentlig tilsidesatt ved \u00e5 innvilge dispensasjon for plasseringen av muren i boligform\u00e5let, like ved det vedtatte arealform\u00e5let annen veggrunn. Heller ikke hensynene i lovens form\u00e5lsbestemmelse, eller regionale og statlige interesser, blir vesentlig tilsidesatt dersom dispensasjon gis. Det neste sp\u00f8rsm\u00e5let blir om fordelene ved \u00e5 gi dispensasjon er klart st\u00f8rre enn ulempene. Bakgrunnen for s\u00f8knaden om dispensasjon er et behov for ekstra areal, for \u00e5 klare \u00e5 gjennomf\u00f8re krav i h\u00e5ndb\u00f8kene.8 Vi oppfatter dette slik at det er tekniske krav som gj\u00f8r dispensasjon n\u00f8dvendig. Behovet for dispensasjon kom frem under detaljprosjekteringen. Statsforvalteren sitt syn er at fordelen ved \u00e5 gi dispensasjon er effektivitet og fremdrift i prosjektet, ved at det unng\u00e5s en tidkrevende planprosess for \u00e5 vedta endringen. Dispensasjonsregelens hensikt er nettopp \u00e5 gi en viss fleksibilitet ved gjennomf\u00f8ringen av planer, dersom hensynet til planprosess ikke gj\u00f8r seg spesielt gjeldende. Vi viser til uttalelser forarbeidene: \u00abFor mindre tiltak vil det kunne fremst\u00e5 som un\u00f8dvendig ressurskrevende \u00e5 gjennomf\u00f8re en planprosess med den mer omfattende saksbehandling som kreves for dette, s\u00e6rlig der avviket fra plan i seg selv ikke er omstridt eller kontroversielt\u00bb.9 Selv om du har klaget p\u00e5 tiltaket, er tiltaket i det store bildet ikke kontroversielt. Fylkeskommunen har ingen innvendinger til saken.10 Heller ikke Bymilj\u00f8etaten har gitt negativ uttale.11 Det er tale om en mindre utvidelse av arealform\u00e5lt annen veggrunn. Det er un\u00f8dvendig ressurskrevende \u00e5 gjennomf\u00f8re en planprosess for denne typen justering, som er n\u00f8dvendig for \u00e5 oppfylle krav fastsatt i h\u00e5ndbok for vei. Vi konkluderer med at fordelene ved \u00e5 gi dispensasjon er klart st\u00f8rre enn ulempene. Loven \u00e5pner derfor for at det gis dispensasjon. Vi har ikke merknader til at kommunen har valgt \u00e5 innvilge dispensasjon. Oppsummering Klagen har ikke f\u00f8rt frem. Vi stadfester kommunens vedtak datert 03.04.2024. Det er ikke klagerett p\u00e5 v\u00e5rt vedtak jf. fvl. \u00a7 28 tredje avsnitt. Med hilsen Stine Ross Ids\u00f8 Sunniva Nyb\u00f8e F\u00f8rland seniorr\u00e5dgiver r\u00e5dgiver Dokumentet er elektronisk godkjent 8 Dispensasjonss\u00f8knad datert 16.02.2024. 9 Prop. 169 L (2020-2021), kapittel 6.1. 10 Jf. e-post av 05.03.2024. 11 Brev datert 12.03.2024, ref. 2024/32022-8. Side: 7/7 Kopi til: Bergen kommune Postboks 7700 5020 BERGEN NORCONSULT NORGE AS AVD BERGEN Postboks 1199 Marken 5811 BERGEN "
}