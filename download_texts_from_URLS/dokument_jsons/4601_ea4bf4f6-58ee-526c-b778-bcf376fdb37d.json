{
  "dokument_id": "ea4bf4f6-58ee-526c-b778-bcf376fdb37d",
  "doc_type": "case_attachment",
  "kommune": 4601,
  "tittel": "Utlysning - WebCruiter annonse",
  "url": "https://bergen.kommune.no/politikere-utvalg/api/fil/bk360/11266463/Utlysning-WebCruiter-annonse",
  "tekst": " Kommunaldirekt\u00f8r S\u00f8k p\u00e5 stillingen \uf08e finans Er du klar for en av landets mest spennende og utfordrende lederstillinger? Som kommunaldirekt\u00f8r har du det \u00f8verste administrative ansvaret for driften og utviklingen av byr\u00e5dsavdelingen for finans og de tilh\u00f8rende oppgaveomr\u00e5dene. Byr\u00e5dsavdeling for finans er faglig sekretariat for finansbyr\u00e5den, og utformer satsinger og strategier basert p\u00e5 fagkunnskap, politiske prioriteringer og satsingsomr\u00e5der. Avdelingen skal s\u00f8rge for gjennomf\u00f8ring av politiske vedtak fattet av byr\u00e5det og bystyret. Byr\u00e5dsavdeling for finans best\u00e5r av konsernfunksjonene innen \u00f8konomi, innkj\u00f8p, strategisk eiendomsforvaltning, eierskap, digital transformasjon og kvalitet/styring. Bergen kommune er en av Norges st\u00f8rste eiendomsforvaltere. Ansvaret for utbygging, drift, forvaltning og vedlikehold av kommunens eiendomsmasse ligger under Byr\u00e5dsavdeling for finans. Arbeidet utf\u00f8res av etatene for Boligforvaltning, Utbygging og Bygg og eiendom. Kommunens felles tjenestesenter innen regnskap, l\u00f8nn og digitale tjenester, Ansattservice, er ogs\u00e5 en del av kommunaldirekt\u00f8rens ansvarsportef\u00f8lje. Rollen som kommunaldirekt\u00f8r byr p\u00e5 en unik mulighet til \u00e5 bidra til en god og helhetlig utvikling av landets nest st\u00f8rste by og kommune i tr\u00e5d med politiske vedtak. Du vil jobbe i et sterkt lederkollegium, b\u00e5de i og utenfor egen byr\u00e5dsavdeling. Den rette kandidaten m\u00e5 v\u00e6re drivende, ha evne til \u00e5 se muligheter og l\u00f8sninger samt stimulere til samhandling p\u00e5 tvers av organisasjonen. I rollen som kommunaldirekt\u00f8r sitter du tett p\u00e5 beslutningsprosessene og arbeider i grensesnittet mellom politikk og administrasjon. Dette krever en utpreget rolleforst\u00e5else og sterk lederidentitet. Kommunaldirekt\u00f8r er en \u00e5rem\u00e5lsstilling som g\u00e5r over seks \u00e5r, med mulighet for forlengelse i seks nye \u00e5r. Bergen kommune er den st\u00f8rste arbeidsgiveren i Vestland fylke med ca. 21.000 medarbeidere. Det \u00e5rlige budsjettet er p\u00e5 27 milliarder kroner. V\u00e5rt oppdrag er \u00e5 utvikle Bergen til beste for innbyggerne. Kommunen har et parlamentarisk styringssystem med byr\u00e5det som \u00f8verste, ut\u00f8vende styringsorgan. Sentraladministrasjonen best\u00e5r av syv byr\u00e5dsavdelinger som utgj\u00f8r byr\u00e5dets administrasjon. Byr\u00e5dsavdelingene har ansvar for \u00e5 forberede politiske saker, gjennomf\u00f8re politiske og administrative vedtak og sikre et helhetlig utviklingsarbeid. Mer om oss p\u00e5 www.bergen.kommune.no \uf073 S\u00f8knadsfrist: 20.10.2024 \uf0c0 Stillinger: 1 \uf0f7 Arbeidsgiver: Bergen kommune \uf042 Heltid / Deltid: Heltid \uf007 Stillingstittel: Kommunaldirekt\u00f8r \uf2c1 Ansettelsesf... Fast \uf295 Stillingsprose... 100 \uf08d Webcruiter-ID: 4868990490 \uf1e0 Sosial deling : \uf111 \uf0e1 \uf111 \uf09a \uf111 \uf0e0 Arbeidsoppgaver \uf10c Sikre en god og effektiv gjennomf\u00f8ring av politiske og administrative vedtak \uf10c Organisere og utvikle byr\u00e5dsavdelingens rolle som faglig sekretariat for politisk ledelse \uf10c F\u00f8lge opp, lede, styre og utvikle byr\u00e5dsavdelingens underliggende etater \uf10c Legge til rette for samhandling i egen byr\u00e5dsavdeling med fokus p\u00e5 tverrfaglighet, utvikling og kvalitetssikring \uf10c Bidra aktivt til utvikling og samhandling p\u00e5 tvers av byr\u00e5dsavdelingene \uf10c Lede og utvikle ledere og medarbeidere Kvalifikasjoner \uf10c Relevant h\u00f8yere \u00f8konomisk utdanning, fortrinnsvis p\u00e5 masterniv\u00e5 \uf10c Erfaring med budsjett- og \u00f8konomistyring og finans fra st\u00f8rre komplekse virksomheter \uf10c Erfaring med strategisk effektiviserings- og prosessforbedring \uf10c Innsikt i kommunale/statlige budsjettprosesser, offentlig forvaltning og politiske prosesser \uf10c Kommunen er en betydelig eiendomsforvalter og eier. Kandidaten b\u00f8r derfor ha kjennskap til og interesse for dette omr\u00e5det \uf10c Betydelig ledererfaring, og erfaring fra partssamarbeid \uf10c God skriftlig og muntlig fremstillingsevne \uf10c Kandidater m\u00e5 kunne kvalifisere til sikkerhetsniv\u00e5 \"hemmelig\" Personlige egenskaper \uf10c Tydelig, trygg og synlig som leder \uf10c Analytisk og strukturert, men ogs\u00e5 med et helhetlig og strategisk perspektiv \uf10c L\u00f8snings- og handlingsorientert med sterk gjennomf\u00f8ringsevne \uf10c Engasjert og drivende. Kunne skape motivasjon og engasjement \uf10c Motiveres av endring og utvikling, og av stillingens viktige samfunnsoppdrag i et demokrati \uf10c Gode samarbeidsevner, diplomatisk og pragmatisk. M\u00e5 ogs\u00e5 kunne ta n\u00f8dvendige avgj\u00f8relser \uf10c H\u00f8y integritet, robust og evne til \u00e5 t\u00e5le motstand \uf10c God rolleforst\u00e5else og d\u00f8mmekraft Vi tilbyr Vi tilbyr en sjelden mulighet til \u00e5 arbeide med store og viktige samfunnsoppgaver som er helt sentrale for utviklingen av landets nest st\u00f8rste by og kommune. Dermed ogs\u00e5 en spennende og utfordrende lederstilling du sjelden finner i Norge. L\u00f8nn i tr\u00e5d med Bergen kommunes system for topplederavl\u00f8nning. For mer informasjon og dialog rundt stillingen kontakt gjerne v\u00e5re r\u00e5dgivere Per Inge Hjertaker i Headvisor, tlf. 91729682. Kommunaldirekt\u00f8r for Byr\u00e5dsleders avdeling, Trine Samuelsberg, kan ogs\u00e5 kontaktes p\u00e5 tlf. 94503904. S\u00f8knad sendes snarest og senest 20. oktober. Det vil bli utarbeidet offentlig s\u00f8kerliste og vi viser til offentlighetsloven \u00a725, andre ledd, om anledning til \u00e5 bli unntatt s\u00f8kerlisten. Opplysninger om s\u00f8keren kan bli offentliggjort selv om s\u00f8keren har bedt om ikke \u00e5 bli f\u00f8rt opp p\u00e5 s\u00f8kerlisten. Dersom oppfordringen ikke blir tatt til f\u00f8lge, blir s\u00f8keren varslet om dette, jf. offentlighetsloven \u00a725 Kontaktinformasjon Per Inge Hjertaker (Headvisor) R\u00e5dgiver \uf095 91729682 \uf041 \u00c5pne veibeskrivelse \uf08e Trine Samuelsberg Kommunaldirekt\u00f8r \uf095 94503904 Bergen kommune s\u00f8ker motiverte medarbeidere som er kompetente, \u00e5 pne, p\u00e5 litelige og samfunnsengasjerte. Kvalitet i tjenestene skapes gjennom godt arbeidsmilj\u00f8 og mangfold blant ansatte. Bruksvilk\u00e5r Tilgjengelighetserkl\u00e6ring Webcruiter Tilgjengelighetserkl\u00e6ring Bergen kommune "
}