{
  "dokument_id": "16b90a59-b5ea-5600-927d-f2cb94be2282",
  "doc_type": "case_presentation",
  "kommune": 5501,
  "tittel": "Revidering eierstrategi Troms Kraft AS 2023 / 2024",
  "url": "https://innsyn.tromso.kommune.no/application/getMoteDokument?dokid=2001727732",
  "tekst": "Arkivsaksnr. 24/09227-1 Saksbehandler Trond Eliassen Saksgang M\u00f8tedato Formannskapet 11.06.2024 Kommunestyret 18.06.2024 Revidering eierstrategi Troms Kraft AS 2023 / 2024 Kommunedirekt\u00f8rens innstilling til vedtak: 1. Kommunestyret i Troms\u00f8 kommune har behandlet forslag til revidert eierstrategi i Tromskraft AS, org.nr. 979 468 792 utarbeidet av tverrpolitisk arbeidsgruppe utpekt av Troms fylkeskommune og Troms\u00f8 kommune. 2. Kommunestyret vedtar forslag til revidert eierstrategi i Tromskraft AS utarbeidet av tverrpolitisk arbeidsgruppe av 11.04.2024, og ber om at generalforsamling i Troms Holding AS, org.nr. 923 191 593, vedtar den p\u00e5 generalforsamling i l\u00f8pet av f\u00f8rste halvdel av 2024. 3. Kommunestyret legger til grunn f\u00f8lgende med sitt eierskap i Troms Kraft AS: - Troms Kraft har en viktig samfunnsrolle der f\u00f8lgende vektlegges; viktigheten av \u00e5 sikre stabil og tilstrekkelig tilgang av fornybar energi i regionen, offentlig eierskap av kritisk infrastruktur for \u00e5 sikre forsyningssikkerheten i regionen. - Eierne har et forretningsmessig m\u00e5l for eierskapet i Troms Kraft, som inneb\u00e6rer tydelige krav til avkastning p\u00e5 investert kapital som reflekterer risikoen denne type virksomhet representerer. - Eierne har et langsiktig perspektiv p\u00e5 eierskapet inneb\u00e6rer et \u00f8nske om \u00e5 bevare eksisterende verdier, samt utvikle nye forretningsmuligheter basert p\u00e5 kompetanse og ressurser innen kjernevirksomheten i Troms Kraft. - Troms Kraft skal ta hensyn til omgivelsene og samarbeide konstruktivt med ber\u00f8rte parter der de har og planlegger sin produksjon og kraftnett. 4. Eierne vil innen generalforsamlingen 2025 vurdere \u00e5 endre styringsmodell i selskapet ved \u00e5 avskaffe bedriftsforsamlingen som en del av styringsstrukturen i selskapet. Det gjennomf\u00f8res i forkant en utredning som ser p\u00e5 ivaretakelse av bedriftsforsamlingens funksjoner og de ansattes rettigheter, og med s\u00e6rlig fokus p\u00e5 selskapet som et offentlig eid selskap. En eventuell avvikling skal gj\u00f8res i tett dialog mellom eierne, selskapet og de ansatte, og i tr\u00e5d med aksjelovens \u00a76-35. 5. Eierne vil innen generalforsamlingen 2026 utarbeide og vedta en aksjon\u00e6ravtale i Troms Kraft. 1 6. Kommunedirekt\u00f8ren f\u00f8lger opp arbeidet videre. Stig Tore Johnsen Kommunedirekt\u00f8r 2 Hva saken gjelder Fylkestinget i Troms og Finnmark (sak 39/23) og kommunestyret i Troms\u00f8 (sak 97/23) oppnevnte 9 medlemmer representanter til tverrpolitisk arbeidsgruppe som skulle utarbeide forslag til ny eierstrategi for Troms Kraft AS. Mandat for den tverrpolitiske arbeidsgruppen ble vedtatt av fylkesr\u00e5det i sak 355 /23 og kommunestyret i sak 97/23. Saksutredning Beskrivelse Troms\u00f8 kommune og Troms og Finnmark fylkeskommune (Troms fylkeskommune etter 1.1.24) vedtok i 2023 \u00e5 revidere eierstrategi for selskapet Troms Kraft AS. Troms Kraft eies av Troms Holding (60 %) og Troms\u00f8 kommune (40 %). Troms Holding eies av Troms fylkeskommune med 65 % og de 21 kommunene i Troms med 35 %. F\u00f8lgende ble oppnevnt til tverrpolitisk arbeidsgruppe som skulle utarbeide forslag til ny eierstrategi: Troms og Finnmark fylkeskommune: Mari Siljebr\u00e5ten (Ap), Irene Lange Nordahl (Sp), Benjamin Furuly (H), John Karlsen (Frp) og Jens Ingvald Olsen (R). Troms\u00f8 kommune: Gunnar Wilhelmsen (Ap), Barbara Karin V\u00f6gele (MdG), Anni Skogman (Frp), og \u00d8yvind Hilmarsen (H). Furuly ble valgt til leder med Wilhelmsen som nestleder. Det ble i fylkesr\u00e5det i sak 355 /23 og i kommunestyret i sak 97/23 fastsatt f\u00f8lgende mandat for den tverrpolitiske arbeidsgruppen: Tverrpolitisk arbeidsgruppe skal komme med en anbefaling til revidert eierstrategi i Troms Kraft AS som beskriver hvordan selskapet skal kunne ivareta sin samfunnsmessige, forretningsmessige og industrielle rolle i lys av; - Store investeringsbehov i infrastruktur og nye regulatoriske, milj\u00f8 og klimakrav mv. innenfor bransjen - Fremtidige utviklingstrekk i bransjens rammebetingelser Det skal s\u00e6rskilt beskrives hvordan b\u00e6rekraft, klima, milj\u00f8 og urfolks rettigheter kan implementeres i eierstrategien. Arbeidsgruppen har hatt seks m\u00f8ter med konstituerende m\u00f8te 27.10.2023 og siste m\u00f8te 11.04.2024. M\u00f8tedokumenter finnes p\u00e5 Troms\u00f8 kommunes sin hjemmeside under M\u00f8tekalender og utvalg Arbeidsgruppe for revidering av eierstrategi for Troms Kraft. THEMA Consulting Group AS ble etter konkurranse engasjert for \u00e5 lage et kunnskapsgrunnlag for arbeidet. De ga tilbakemelding p\u00e5 eksisterende eierstrategi og kom med forslag til ny. Denne var utgangspunkt for arbeidsgruppens videre arbeid. Leder og nestleder hadde m\u00f8te med tillitsvalgte ang\u00e5ende bedriftsforsamlingens rolle i selskapet. Tilbakemelding fra de tillitsvalgte var at Bedriftsforsamlingen kunne avvikles under f\u00f8lgende forutsetninger: - en ekstra ansatte representant i konsernstyret - avtale om ansatte representanter i styrer i datterselskap med under 30 ansatte forutsettes videref\u00f8res. Tverrpolitisk arbeidsgruppe anbefaler f\u00f8lgende videre oppf\u00f8lging av arbeidet. Anbefalingene er enstemmig med unntak av medlem Nordahl som ikke st\u00f8tter forslag 1 \u2013 avskaffe bedriftsforsamlingen: 3 1. Eierne vil innen generalforsamlingen 2025 vurdere \u00e5 endre styringsmodell i selskapet ved \u00e5 avskaffe bedriftsforsamlingen som en del av styringsstrukturen i selskapet. Det gjennomf\u00f8res i forkant en utredning som ser p\u00e5 ivaretakelse av bedriftsforsamlingens funksjoner og de ansattes rettigheter, og med s\u00e6rlig fokus p\u00e5 selskapet som et offentlig eid selskap. En eventuell avvikling skal gj\u00f8res i tett dialog mellom eierne, selskapet og de ansatte, og i tr\u00e5d med aksjelovens \u00a76-35. 2. Eierne vil innen generalforsamlingen 2026 utarbeide og vedta en aksjon\u00e6ravtale. Vurdering Gjennom arbeidet i tverrpolitisk arbeidsgruppe ble det enighet om forslag til eierstrategi i Troms Kraft AS og tverrpolitisk arbeidsgruppe anbefaler videre \u00e5 vurdere \u00e5 endre styringsmodellen for selskapet ved \u00e5 avskaffe bedriftsforsamlingen som del av bedriftsstrukturen innen generalforsamlingen 2025 samt \u00e5 f\u00e5 etablert aksjon\u00e6ravtale innen 2026. Troms Kraft AS er i helt annen fase n\u00e5 enn da forrige eierstrategi ble utarbeidet i 2015-16. Selskapets \u00f8konomiske situasjon er betydelig forbedret, de er i utbytteposisjon og i stand til \u00e5 finansiere fremtidige investeringer p\u00e5 egen kj\u00f8l. Selskapet fokuserer p\u00e5 kjernevirksomhet innen fornybar produksjon, kraftnett og distribusjon. Samfunnsutvikling og krav til ny fornybar energiproduksjon samt \u00f8kt fokus p\u00e5 klima, milj\u00f8, b\u00e6rekraft og urfolksrettigheter krever ogs\u00e5 endringer i strategien for eierskapet. De viktigste endringene i forslag til eierstrategi her sammenlignet med gjeldende er: - Tydeliggjort hva som er kjernevirksomheten til Troms Kraft. Selskapet skal i tillegg til drift og produksjon av fornybar energiproduksjon og kraftnett bidra til \u00f8kt elektrifisering og gr\u00f8nn omstilling i samfunnet - Eierne forventer at selskapet utvikler nye forretningsmuligheter innenfor kjernevirksomheten - Eierne forventer at selskapet definerer tydelige b\u00e6rekraftsm\u00e5l innen klima og natur, samfunn og sosiale forhold, samt \u00f8konomi og styring. Det forutsettes at selskapet balanserer \u00f8konomiske, sosiale og milj\u00f8messige forhold p\u00e5 en m\u00e5te som bidrar til h\u00f8yest mulig avkastning over tid og samtidig ivaretar \u00f8vrige samfunnsinteresser p\u00e5 en m\u00e5te som sikrer selskapet et godt omd\u00f8mme. - For \u00e5 ivareta den viktige samfunnsrollen skal Tromskraft ta hensyn til omgivelsene og samarbeide konstruktivt med ber\u00f8rte parter der de har og planlegger sin produksjon og kraftnett. - Avkastningskrav knyttet n\u00e5 opp til egenkapitalavkastning etter skatt. Per dags dato settes det til minimum 7 til 9 prosent over tid. - Utbytteforventning justeres i samsvar med selskapets investeringsplaner. Eiernes langsiktige utbytteforventning er minimum 60 % av majoritetsandelen av resultat etter skatt i konsernet over tid. - Kapitalisering av selskapet er endret i samsvar med at Troms Kraft er i en langt bedre \u00f8konomisk stilling enn i 2015-16 n\u00e5r gjeldende eierstrategi ble etablert. - Tydeliggjort eierm\u00f8tenes rolle og innhold. Eierm\u00f8tene ledes av st\u00f8rste aksjon\u00e6r og det er eierne som setter agenda for m\u00f8tene. Administrasjonen i Troms Kraft fungerer som sekretariat herunder f\u00f8rer referat fra m\u00f8tene. Basert p\u00e5 gjeldende eierstrategi, rapport fra THEMA og innspill / tilbakemeldinger fra styret og tillitsvalgte i Troms Kraft AS, anbefales vedlagte forslag til revidert eierstrategi. Anbefalinger fra tverrpolitisk arbeidsgruppe ang\u00e5ende bedriftsforsamling og aksjon\u00e6ravtale anbefales fulgt opp videre. Tverrpolitisk arbeidsgruppes anbefaling om endret styringsstruktur med at bedriftsforsamling utg\u00e5r og at aksjon\u00e6ravtale inng\u00e5s, anbefales avklart fremover. 4 Forslag til eierstrategi vil ha \u00f8konomiske, administrative og organisatoriske konsekvenser da kommunen eier 40 % av aksjene i Troms Kraft AS og det forventes \u00e5rlige utbytter fra selskapet. Troms\u00f8 kommune eier ogs\u00e5 1,67 % av Troms Holding AS sammen med \u00f8vrige kommuner i Troms. Vedtektene i Troms Holding AS angir bruk av utbytte fra Troms Kraft AS og kommunen kan s\u00f8ke Troms Holding AS om st\u00f8tte til prosjekter. Fylkesutvalget i Troms fylkeskommune har behandlet saken den 15.05.24 (sak 59/24), hvor de enstemmig gav sin tilslutning til ny eierstrategi for Troms Kraft AS, se vedlagte protokoll. Konklusjon Kommunedirekt\u00f8ren anbefaler at kommunestyret vedtar fremlagt forslag til eierstrategi for Tromskraft AS. Fylkestinget i Troms fylkeskommune blir forelagt en tilsvarende sak til behandling. Vedtakskompetanse Kommunestyret Vedlegg Felles eierstrategi Troms Kraft 11.04.24 Forslag vedtak tverrpolitisk arbeidsgruppe etter m\u00f8te 11.04.24 Tromskraft 2024 Kort beskrivelse av dagens virksomhet og historisk utvikling Saksprotokoll Fylkesutvalget 15052024, Sak 59_24, Revidering Eierstrategi Troms Kraft AS 2023_2024 5 "
}