{
  "dokument_id": "8f488176-032f-5fa5-9e7b-b680a66e6704",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 28 fr\u00e5 Mailiss Solheim-\u00c5kerblom (R) om pendlerlinje fra Bergen busstasjon til Land\u00e5s - UMBY ",
  "url": "https://bergen.kommune.no/politikere-utvalg/api/fil/bk360/9887853/Svar-pa-skriftlig-sporsmal-nr-28-fra-Mailiss-Solheim-Akerblom-R-om-pendlerlinje-fra-Bergen-busstasjon-til-Landas-UMBY-",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/16041-3 Saksbehandler: Malene Nesse Gr\u00f8nningen Fra Dato: 12. februar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 28 fr\u00e5 Mailiss Solheim-\u00c5kerblom (R) om pendlerlinje fra Bergen busstasjon til Land\u00e5s - UMBY Denne v\u00e5ren \u00e5pner Bergen Inkluderingssenteret p\u00e5 Land\u00e5s. Minst 1500 personer vil da f\u00e5 behov for en m\u00e5te \u00e5 reise dit p\u00e5. Det er naturlig \u00e5 tenke at majoriteten av reisene til senteret vil skje rundt kl. 8.30, og at hjemfarten starter rundt kl. 14.00 og utover. Dette vil v\u00e6re en gruppe reisende som inkluderer innvandrere som skal komme fra alle bydelene i Bergen kommune. Mange vil ha behov for \u00e5 levere i barnehage og SFO f\u00f8r de reiser til inkluderingssenteret, og hente n\u00e5r de reiser fra senteret. Med opp mot 2000 nye reisende p\u00e5 strekningen kan vi ikke annet enn \u00e5 forvente at kapasiteten p\u00e5 kollektivtransporten blir sprengt. En pendlerrute i rushtiden fra Bergen Busstasjon til Land\u00e5s/Inkluderingssenteret vil langt p\u00e5 vei b\u00f8te p\u00e5 dette presset. Undertegnede stilte muntlig sp\u00f8rsm\u00e5l om denne saken i UMBYs m\u00f8te 09.11.23, og fikk til svar at byr\u00e5det ville vurdere saken. Sp\u00f8rsm\u00e5l til byr\u00e5den: Hvordan stiller byr\u00e5det seg til \u00e5 etablere en pendlerrute fra Bergen Busstasjon til Land\u00e5s, for \u00e5 sikre nok kapasitet n\u00e5r Bergen Inkluderingssenter \u00e5pner? Svar fra byr\u00e5den: Byr\u00e5den tok opp denne problemstillingen med Skyss og Vestland fylkeskommune (VLFK) i samordningsr\u00e5det for bedre kollektivtrafikk 8.12.2023. Skyss har hatt dialog med Etat for inkludering om forventet antall reisende, b\u00e5de brukere og ansatte. P\u00e5 bakgrunn av informasjonen de har f\u00e5tt vurderer Skyss at det ikke er n\u00f8dvendig \u00e5 gj\u00f8re endringer i tilbudet, og at dagens kapasitet vil v\u00e6re tilstrekkelig til \u00e5 ta unna \u00f8kningen. De vil v\u00e6re oppmerksomme p\u00e5 det faktiske antallet reisende etter \u00e5pningen og f\u00f8lge opp etter hvert. Byr\u00e5den st\u00f8tter forel\u00f8pig Skyss sin vurdering. Flere av bussforbindelsene i Nattlandsveien har hyppige avganger i rushtiden (linje 5, 6, 20, 16E), og linje 12 til Land\u00e5s g\u00e5r hvert 10. min i rush. Byr\u00e5den vil f\u00f8lge med p\u00e5 kapasitetssituasjonen etter \u00e5pningen av inkluderingssenteret. Dersom det oppst\u00e5r behov for justeringer av rutetilbudet, vil byr\u00e5den f\u00f8lge opp dette i dialog med Skyss og VLFK. Christine Kahrs \u2013 Byr\u00e5d for byutvikling Dokumentet er godkjent elektronisk. "
}