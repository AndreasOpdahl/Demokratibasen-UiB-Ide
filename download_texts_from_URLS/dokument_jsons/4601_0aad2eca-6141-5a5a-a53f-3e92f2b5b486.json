{
  "dokument_id": "0aad2eca-6141-5a5a-a53f-3e92f2b5b486",
  "doc_type": "case_attachment",
  "kommune": 4601,
  "tittel": "Kommentarer til fagnotat",
  "url": "https://bergen.kommune.no/politikere-utvalg/api/fil/bk360/9534104/Kommentarer-til-fagnotat",
  "tekst": "Plan -og Bygningsetaten Johannes Bruns gate 12 5020 Bergen Dato: 09.12.2023 Merknader til fagnotat i sak KLAGE-2023/16392 Vi ser at klagen ikke ble vedtatt og dermed g\u00e5r til politisk behandling og dermed ser vi oss n\u00f8dt til \u00e5 komme med en tilbakemelding i h\u00e5p om at saken i sin helhet sees p\u00e5 med nye \u00f8yne. Plan og Bygningsetaten i Bergen sier med sin opprettholdelse av dette vedtaket at de ikke ser noen grunn til \u00e5 opprettholde nasjonale byggesaksforskrifter i forhold til naboers interesser i en byggesak. Disse legger opp til at det ikke skal bygges st\u00f8rre byggverk under 1 meter fra nabogrense. Vedtaket g\u00e5r langt i sin begrunnelse av \u00e5 bagatellisere ulemper opp mot 29-4 og konkretiserer det med i praksis \u00e5 sl\u00e5 fast at s\u00e5 lenge det ikke er brannhensyn \u00e5 ta s\u00e5 eksisterer det ingen kvalifiserte ulemper i byggesaker som omhandler tiltak i nabogrense. Slik sett synes praksisen med \u00e5 s\u00f8ke dispensasjon fra 29-4 som kun en formalitet i byggesaker og som man i teorien kan se bort i fra som tiltakshaver. Ytre fortetningssone brukes som ekstra virkemiddel for \u00e5 gi dispensasjon og da sitter tiltakshaver med trumf i byggesaker opp mot grenselinjer. Presedensen som opprettholdelsen i denne saken skaper, vil bli til nytte for fremtidige tiltakshavere i Bergen Kommune og er et moment som ogs\u00e5 b\u00f8r vurderes i den politiske behandlingen av vedtaket. Etter \u00e5 ha saumfart saker i Bergen Kommune vedr\u00f8rende st\u00f8ttemurer mot grense s\u00e5 eksiterer det haugevis av saker der det er gitt avslag p\u00e5 langt tynnere grunnlag enn i denne saken. Her sees det fullstendig bort i fra at kommunen kan be om annen plassering for \u00e5 minimere ulemper. Sett i lys av at det eksisterer omstridt ledning i grunnen som tiltaket kunne v\u00e6rt trukket helt bort fra s\u00e5 fremst\u00e5r vedtaket som en sak man bare har \u00f8nsket \u00e5 bli ferdig med. Fagnotatet p\u00e5peker at det m\u00e5 v\u00e6re kvalifiserte grunner for \u00e5 endre tiltakets plassering etter 29-4, men unnlater \u00e5 ta med at tiltakets plassering i n\u00e6rheten eller over VA-ledning f\u00f8rer til en kvalifisert ulempe etter TEK17 15-8 punkt 4 bokstav b, som det refereres til i notatet, da det vil bli vanskelig eller umulig \u00e5 vedlikeholde VA-ledning med anbefalt plassering. VA-ledning er angitt til \u00e5 v\u00e6re 5 tommer r\u00f8r i papirene til kommunen, dvs. st\u00f8rre en de 100mm som det refereres til i notatet. Det er heller ikke lagt til rette for inntrekking av nye r\u00f8r. Harris p\u00e5peker at kommunen ber eksplisitt om informasjon vedr\u00f8rende plassering. Den skal v\u00e6re tegnet inn i kart sammen med tiltaket og det skal oppgis minste avstand mellom r\u00f8r og omstridt mur. Det de mottar er et kart fra Vitek som mangler grenselinjer, mangler inntegnet tiltak og mangler avstandsm\u00e5linger mellom r\u00f8r og tiltak. Dette legges likevel til grunn i s\u00f8knaden og tilsvaret fra tiltakshaver som en sannhet. Og her har Harris p\u00e5klaget saksbehandlingsfeil. Dette kommenteres ikke i vedtak eller fagnotatet. Det refereres derimot til at tiltakshaver har ansvar for \u00e5 sende inn korrekte kart. Og det har han ikke gjort. Kommunen fatter vedtak p\u00e5 opplysninger det ikke har mottatt og overser fullstendig at den eneste avstanden mellom r\u00f8r og tiltak som er oppgitt er den lengste mulige avstanden, fordelaktig oppgitt av tiltakshaver selv. Bilde 3 i klagen viser Vitek sitt peileapperat kloss inntil muren der muren skal slutte n\u00e5r den er endret. Alts\u00e5 avstand ca. 0 cm. Bilde 4 viser avstandsm\u00e5leren fra Vitek 40 cm fra mur som ikke skal endres. Dermed fatter kommunen vedtak p\u00e5 falskt grunnlag og overser det galant. Det refereres ogs\u00e5 til at det ikke er hentet inn uttalelse fra Statsforvalteren og Statens Veivesen, men hvorfor er det ikke hentet inn en uttalelse fra Bergen Vann i forhold til byggeavstand til r\u00f8r i grunnen? Anbefalt byggeavstand er 3 meter. Kan kommunen gi en begrunnelse p\u00e5 vurderingen for hvorfor denne saken er s\u00e5 unik at det i denne saken ikke skal opprettholdes? I sum mener vi at kommunen har hjemmel til \u00e5 endre tiltakets plassering til en minsteavstand til nabogrense p\u00e5 1m, det vil b\u00e5de gi mulighet til n\u00f8dvendig vedlikehold av VA-ledning og minimere innsyn, uten at det vil p\u00e5virke hverken uteoppholdsarealet eller tilkomsten. Og det vil s\u00e5ledes tas hensyn til at det eksisterer flere kvalifiserte ulemper med dette tiltaket. Med vennlig hilsen, Bjarte og Rigmor Gjerde "
}