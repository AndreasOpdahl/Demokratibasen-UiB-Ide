{
  "dokument_id": "93036d39-3db5-5db9-acad-08a5ae0f6b4a",
  "doc_type": "case_presentation",
  "kommune": 4601,
  "tittel": "Bryggen 10, Engelg\u00e5rden, Baker Brun S\u00f8sterg\u00e5rden - S\u00f8knad om utvidelse av skjenkebevilling til ogs\u00e5 \u00e5 omfatte alkoholholdig drikk gruppe 3, samt s\u00f8knad om midlertidig utvidelse av utvendig skjenkeareal, frem til 30.09.2024",
  "url": "https://bergen.kommune.no/politikere-utvalg/api/fil/bk360/10270536/Framstilling-Bryggen-10-Engelgarden-Baker-Brun-Sostergarden-Soknad-om-utvidelse-av-skjenkebevilling-til-ogsa-a-omfatte-alkoholholdig-drikk-gruppe-3-samt-soknad-om-midlertidig-utvidelse-av-utvendig-skjenkeareal-frem-til-30-09-2024",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2017/04730-87 Bryggen 10, Engelg\u00e5rden, Baker Brun S\u00f8sterg\u00e5rden - S\u00f8knad om utvidelse av skjenkebevilling til ogs\u00e5 \u00e5 omfatte alkoholholdig drikk gruppe 3, samt s\u00f8knad om midlertidig utvidelse av utvendig skjenkeareal, frem til 30.09.2024 Hva saken gjelder: Kontor for skjenkesaker mottok 1. mars 2024 s\u00f8knad om utvidelse av skjenkebevilling til ogs\u00e5 \u00e5 omfatte gruppe 3. I tillegg s\u00f8kes det om utvidet utvendig skjenkeareal for sesongen 2024. Begge deler gjeldende for Baker Brun S\u00f8sterg\u00e5rden, Bryggen 10. Stedet er fast innvilget 80 kvm uteservering. For innev\u00e6rende sesong \u00f8nsker stedet \u00e5 utvide uteareal med 60 kvm. Gjelder for perioden 01.04.2024 til 30.09.2024. De har f\u00e5tt innvilget dette, siste par \u00e5r. Bevillingss\u00f8ker er Baker Brun AS, org. nr .999 052 851. Totalt skjenkeareal blir da 250 kvm, der uteserveringen i perioden 01.04.2024 til 30.09.2024 utgj\u00f8r 140 kvm. Utvidelse av skjenkebevilling til \u00e5 omfatte alkoholholdig drikk gruppe 3, gjelder for b\u00e5de inne og ute areal, og er av permanent karakter. Bergen kommune vil f\u00f8re en skjenkepolitikk som er forutsigbar og rettferdig for n\u00e6ringen. Kommunen tildeler salgs- og skjenkebevilling i tr\u00e5d med gjeldende bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et overordnet m\u00e5l at Bergen skal v\u00e6re en trygg by, og det er et f\u00f8rende premiss for byr\u00e5det \u00e5 f\u00f8re en alkohol- og skjenkepolitikk som st\u00f8tter opp om dette. Politi- og sosialfaglige r\u00e5d skal ivaretas ved tildeling av skjenkebevilling. Hverken politi eller etat for sosiale tjenester har spesielle merknader til s\u00f8knaden. Kontor for skjenkesaker sin vurdering og anbefaling: Notat fra Kontor for skjenkesaker er vedlagt saken, og det vises til dette i sin helhet. Kontor for skjenkesaker anbefaler at s\u00f8knaden om innvilgelse av alkoholholdig drikk gruppe 1-3, inne og ute areal, ved Baker Brun S\u00f8sterg\u00e5rden, Bryggen 10, innvilges. Det anbefales ogs\u00e5 at s\u00f8knad om utvidet utvendig skjenkeareal for sesongen 2024, ved Baker Brun S\u00f8sterg\u00e5rden, Bryggen 10, innvilges som oms\u00f8kt. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. 1 Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3, for inne og ute areal uteareal ikke kan tildeles i dette tilfellet. Det samme gjelder ved vurdering av midlertidig utvidet uteareal. Kontor for skjenkesaker har ved flere anledninger v\u00e6rt p\u00e5 befaring, b\u00e5de p\u00e5 ordin\u00e6rt areal men ogs\u00e5 p\u00e5 utvidet areal. Skjenkearealet er gjennomg\u00e5tt, b\u00e5de ved besiktelse og gjennomgang av s\u00f8knad og tegning. S\u00f8knaden vurderes \u00e5 v\u00e6re i samsvar med de faktiske forhold p\u00e5 stedet. Den oms\u00f8kte uteserveringen har beliggenhet i tilknytning til skjenkestedet. Ut fra innkommet s\u00f8knad og befaring p\u00e5 stedet vurderes ikke uteserveringen \u00e5 v\u00e6re til sjenanse for n\u00e6romr\u00e5det. Kontor for skjenkesaker anbefaler at s\u00f8knaden om innvilgelse av alkoholholdig drikk gruppe 1-3, inne og ute areal, ved Baker Brun S\u00f8sterg\u00e5rden, Bryggen 10, innvilges. Det anbefales ogs\u00e5 at s\u00f8knad om utvidet utvendig skjenkeareal for sesongen 2024, ved Baker Brun S\u00f8sterg\u00e5rden, Bryggen 10, innvilges som oms\u00f8kt. Byr\u00e5dens vurdering og anbefaling/konklusjon: Byr\u00e5den st\u00f8tter Kontor for skjenkesaker sin vurdering, og innstiller p\u00e5 at s\u00f8knad om alkoholholdig drikk gruppe 1-3, inne og ute areal, ved Baker Brun S\u00f8sterg\u00e5rden, Bryggen 10, og s\u00f8knad om utvidet utvendig skjenkeareal for sesongen 2024, innvilges. Vedtakskompetanse: Byr\u00e5dets fullmakter \u00a7 28, vedtatt av bystyret 16.12.2020 i sak 378/20: \u00abFullmakter vedr\u00f8rende skjenkesaker\u00bb. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knaden om utvidelse av skjenkebevilling til ogs\u00e5 \u00e5 omfatte alkoholholdig drikk gruppe 3, inne og ute areal, ved Baker Brun S\u00f8sterg\u00e5rden, Bryggen 10, innvilges. Utvendig utvidet skjenkeareal for perioden 01.04.2024 til 30.09.2024, ved Sj\u00f8boden, Bryggen 29, innvilges. a. Bevillingshaver er Baker Brun AS, org. nr.999 052 851. b. Styrer for skjenkebevillingen er Helli Kvalv\u00e5gnes, f. 15.05.75. Stedfortreder for styrer er Marita Lok\u00f8y Vestvik, f. 02.05.89. c. Bevillingen er til et sted med liten eller ingen matservering. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. Det er et vilk\u00e5r for bevillingen at det benyttes tappe t\u00e5rn n\u00e5r uteservering er i bruk eller at skjenkepersonalet egenhendig bringer alkohol til uteserveringens gjester. Det er ikke tillatt for stedets gjester \u00e5 medbringe alkohol mellom skjenkestedets innend\u00f8rs areal og uteserveringen. d. Totalt skjenkeareal er 190 kvm, hvor uteserveringen utgj\u00f8r 80 kvm. 2 I perioden 01.04.2024 til 30.09.2024 er totalt skjenkeareal 250 kvm der uteserveringen utgj\u00f8r 140 kvm. 2. Bevillingen gis for bevillingsperioden frem til 30.09.2024. 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 4. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: a. at s\u00f8ker har lovlig adgang til \u00e5 benytte arealet til uteservering b. kopi av leiekontrakt, eller bekreftelse p\u00e5 at arealet ligger p\u00e5 egen grunn c. at Bymilj\u00f8etaten har godkjent uteserveringen med eventuelle innretninger p\u00e5 offentlig areal d. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. 5. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 7. mai 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Fagnotat datert 25.mars. Bryggen 10, Engelg\u00e5rden, Baker Brun S\u00f8sterg\u00e5rden - S\u00f8knad om utvidelse av skjenkebevilling til ogs\u00e5 \u00e5 omfatte alkoholholdig drikk gruppe 3, samt s\u00f8knad om midlertidig utvidelse av utvendig skjenkeareal, frem til 30.09.2024. 3 "
}