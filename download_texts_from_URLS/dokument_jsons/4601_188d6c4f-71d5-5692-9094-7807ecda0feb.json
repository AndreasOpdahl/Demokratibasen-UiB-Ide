{
  "dokument_id": "188d6c4f-71d5-5692-9094-7807ecda0feb",
  "doc_type": "case_attachment",
  "kommune": 4601,
  "tittel": "Fagnotat datert 03.10.2022",
  "url": "https://bergen.kommune.no/politikere-utvalg/api/fil/bk360/6774066/Fagnotat-datert-03-10-2022",
  "tekst": " Plan- og bygningsetaten Til Fagnotat BBU -Seksjon jus og samhandling (Arbeidssted) V\u00e5r referanse: KLAGE-2022/24291-4 Saksbehandler: Herman Gr\u00f8m Dato: 03.10.2022 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 146/300/0/0 Laksev\u00e5g, Gravdalsfeltet, Mindre endring av reguleringsplan Eier av gnr 146 bnr 88 og 100, Arthur Tr\u00e6en, og Stiegler Advokat- Hvem klager? firma AS p\u00e5 vegne av hjemmelshaver, i brev datert 18.05.2022. Mindre endring av reguleringsplan i 17550003 Laksev\u00e5g, Gnr 146, Bnr Tiltaket 300, Gravdalsfeltet med form\u00e5l om \u00e5 tilpasse planen til bygd situasjon. Byr\u00e5det vedtok mindre reguleringsendring i m\u00f8te 28.10.2021 i sak Vedtaket 1336/21. Reguleringsplan 17550000 Laksev\u00e5g. Gnr 146 Bnr 7, 10 Mfl., Gravdalsfeltet regulerer planomr\u00e5det i hovedsak til bolig i en Planstatus kombinasjon av konsentrert og frittliggende sm\u00e5husbebyggelse, vei og et mindre felt med forretning. KPA2018 viser planomr\u00e5det som bebyggelse og anlegg i ytre fortettingssone og gr\u00f8nnstruktur. Klagen anf\u00f8rer i hovedsak at vedtaket bygger p\u00e5 galt faktisk grunnlag, Klagegrunner boenheter, kulturmilj\u00f8hensyn, rekkef\u00f8lgebestemmelser og h\u00e5ndtering av klagers eiendom i og etter anleggsperioden. Behov for ytterligere saksbehandling ved Ingen ytterligere saksbehandling. eventuell omgj\u00f8ring Anbefalt vedtak Byr\u00e5dets vedtak av 28.10.2021 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Reguleringsplan 17550000 Laksev\u00e5g. Gnr 146 Bnr 7, 10 Mfl., Gravdalsfeltet, ikrafttr\u00e5dte 26.05.2008, og regulerer ca. 112 daa i skr\u00e5ningen ned mot vestsiden av Gravdalsvatnets nordre del. \u00d8vre del av planomr\u00e5det grenser mot byfjellsgrensen, friluftsomr\u00e5det Lyderhorn/\u00d8rnefjellet/Kvarven. Hovedform\u00e5let i planomr\u00e5det er bolig, i en kombinasjon av konsentrert og frittliggende sm\u00e5husbebyggelse, vei og blant annet et mindre felt med forretning og andre form\u00e5l. Det er tidligere gjort to planendringer. I planid 17550001 ble det gjort en mindre justering av regulerte tomtegrenser i planen, vedtatt 02.11.2011. I planid 17550002 ble bestemmelsenes \u00a7 2 om konsentrert sm\u00e5husbebyggelse endret til maks 120 nye boenheter, og begrepet sm\u00e5husbebyggelse ble definert som \u00absm\u00e5hus eller lavblokker sammenbygd i kjeder eller rekker, med inntil tre m\u00e5lbare plan, den 14.02.2013. I tillegg kommer evt. parkeringskjeller under terreng.\u00bb Vedtaket ble p\u00e5klaget. Fylkesmannen stadfestet vedtaket den 13.11.2014. Det ble besluttet planoppstart for mindre reguleringsendring for \u00e5 tilpasse planen til bygd situasjon den 29.04.2019. Form\u00e5let med endringen var \u00e5 rette opp planen, ettersom det etter innm\u00e5ling av bygd situasjon viste avvik fra planen. Det ble foresl\u00e5tt mindre justeringer og parallellforskyvninger i form\u00e5lsgrenser som f\u00f8lger av justeringer av veilinjer. Planarbeidet ble kunngjort den 29.10.2020. Forslaget var p\u00e5 h\u00f8ring hos naboer og offentlige instanser fra 28.2020-27.11.2020. Bymilj\u00f8etaten hadde kommentarer til forslaget, som medf\u00f8rte noen mindre justeringer i plankartet, som omfattet gang- og sykkelvei, fortau og vei. Planendringen ble vedtatt den 28.10.2021. Vedtaket ble kunngjort den 30.04.2022, med klagefrist satt til 29.05.2022. Vedtaket ble p\u00e5klaget av eier av gnr 146 bnr 88 og 100, Arthur Tr\u00e6en, og Stiegler Advokatfirma AS p\u00e5 vegne av hjemmelshaver, i brev datert 18.05.2022. 1.2 Opplysninger av vesentlig betydning for behandling av klagen Saken gjelder klage p\u00e5 byr\u00e5det sitt vedtak om mindre endringer, vedtatt den 30.04.2022, i sak 1336/21, hvor det ble fattet f\u00f8lgende vedtak: \u00ab1. I medhold av plan- og bygningsloven \u00a7 12-14 vedtas f\u00f8lgende forslag til endring av detaljreguleringsplan: a. Laksev\u00e5g, Gnr. 146 Bnr. 300, Endring vegtrase Gravdalsfeltet, arealplan-ID 17550003, vist p\u00e5 plankartet datert 12.03.2021. b. Tilh\u00f8rende reguleringsbestemmelser datert 25.09.2020. 2. Avvik i dokumenter korrigeres f\u00f8r kunngj\u00f8ring av vedtak.\u00bb Saksnummer KLAGE-2022/24291 Side 2 av 5 2. Om klagen Klagen er datert 18.05.2022, innsendt av eier av gnr 146 bnr 88 og 100, Arthur Tr\u00e6en, og Stiegler Advokatfirma AS p\u00e5 vegne av hjemmelshaver. Klagen anf\u00f8rer at planvedtaket ikke korrekt beskriver den faktiske situasjonen. Det anf\u00f8res at vedtaket bygger p\u00e5 et ufullstendig grunnlag. Det vises til at areal P4 er regulert som privatvei avkj\u00f8rsel fra gnr 88 bnr 100. Veien er delvis overfylt av steinmasser, og det er ikke mulig \u00e5 benytte denne som kj\u00f8rbar avkj\u00f8rsel. Det vises til vedlagt befaringsrapport og supplerende kartskisse. Det anf\u00f8res flere forhold som tilsier at vedtaket ikke hensyntar den faktiske situasjonen. Utf\u00f8relsen er dermed ikke i henhold til vedtatt reguleringsplan. Det anf\u00f8res at forslaget omfatter 120 boenheter, n\u00e5r det kun er 110 boenheter som er stadfestet av Statsforvalteren. Det anf\u00f8res at Gravdal m\u00f8lle og vannh\u00f8stingssystem ikke er hensyntatt i vedtaket. Det anf\u00f8res at det ikke er inntatt rekkef\u00f8lgebestemmelser eller andre krav om \u00f8konomisk godtgj\u00f8relse til hjemmelshaver for bruk av bakken til anleggsvirksomhet. Eventuelt burde det blitt krevd forh\u00e5ndsavtale mellom veieier og utbygger om kompensasjon. Det samme gjelder avkj\u00f8ring til regulert parkering ved Gravdalsveien nord\u00f8st i planomr\u00e5det. Dette er et nytt form\u00e5l som b\u00e5ndlegger hjemmelshavers eiendom til evig tid. Det vises til klagene i sin helhet. 3. Vurdering av klagen Ved utarbeidelse av reguleringsplaner vil det ofte v\u00e6re motstridende hensyn som gj\u00f8r seg gjeldende. Sp\u00f8rsm\u00e5let blir da om de vurderingene som ligger til grunn for valget av reguleringsform\u00e5l og utforming av reguleringsbestemmelser har v\u00e6rt tilstrekkelig grundige og bygger p\u00e5 lovlige reguleringsmessige hensyn. Overordnet vurderer fagetaten at alle temaene klagen tar opp er utf\u00f8rlig vurdert og behandlet f\u00f8r planens vedtakstidspunkt. Fagetaten vurderer at flere av anf\u00f8rslene i klagen gjelder utf\u00f8relse av tiltak i henhold til vedtatt reguleringsplan. Fagetaten bemerker at dette ikke er tema for behandlingen av klage p\u00e5 vedtatt reguleringsplan, og at tiltak i henhold til reguleringsplanen er s\u00f8knadspliktige tiltak som m\u00e5 oms\u00f8kes. Eventuelle ulovlige forhold kan meldes til kommunen slik at det kan utf\u00f8res tilsyn, etter reglene i lovens kapittel 32. Klagen anf\u00f8rer forhold rundt anleggsperioden og anleggsarbeider i form av st\u00f8v, st\u00f8y med mer. Reguleringsplanens \u00a7 1.5 gir bestemmelse om anleggsperioden: \u00abKrav til st\u00f8yforhold som f\u00f8lge av anleggsvirksomhet i utbyggingsperioden skal ivaretaes iht. gjeldende lover og forskrifter\u00bb. I dette ligger at krav til st\u00f8y skal vurderes i den enkelte byggesak. Reguleringsplanen gir ikke videre bestemmelser om anleggsarbeider. Det anf\u00f8res at vedtaket bygger p\u00e5 galt faktisk grunnlag. Det vises til flere forhold. Saksnummer KLAGE-2022/24291 Side 3 av 5 Form\u00e5let med reguleringsendringen er \u00e5 justere gjeldende reguleringsplan i henhold til bygd situasjon. Bygd situasjon er godt belyst i planprosessen for fagetaten. I forbindelse med realisering av planen ble det etablert veiareal som avvek noe fra regulert situasjon i tidligere vedtatt plankart. Avviket ble i hovedsak oppdaget ved utbygging av felt KS10. I s\u00f8knadsomgangen til plangjennomf\u00f8ringen ble forslagsstiller anbefalt \u00e5 endre reguleringsplanen til \u00e5 samsvare med teknisk vegplan. Fagetaten har konkludert med at veien er bygget i henhold til godkjent teknisk vegplan. Som en f\u00f8lge av forskyvning av veiarealet, parallellforskyves tilgrensende arealform\u00e5l, og enkelte areal avsatt til bolig- og forretningsform\u00e5l flyttes. Vedtaket inneb\u00e6rer ikke nye eller vesentlig endrede arealform\u00e5l. I tillegg avsettes deler av friluftsareal til teknisk installasjon for overvannsh\u00e5ndtering. Figur 1 Tidligere vedtatt reguleringsplan. Figur 2 Utsnitt av deler av plan som endres. Planomr\u00e5det er markert med gult omriss. Klager ber\u00f8res av tiltaket som eier av gnr 146 bnr 100, i hovedsak avkj\u00f8rselen til klagers eiendom p\u00e5 gnr 146 bnr 86, som tilgrenser planomr\u00e5det direkte i nord\u00f8st. Fagetaten vurderer at delen av planomr\u00e5det p\u00e5 klagers eiendom, som anf\u00f8rslene retter seg mot, ikke har blitt endret som f\u00f8lge av vedtaket som er p\u00e5klaget. Det vises til arealplankart 13.06.2007 og plankart datert 10.10.2011, som viser at reguleringen av denne delen av planomr\u00e5det har ligget fast siden opprinnelig vedtaksdato. Det anf\u00f8res at vedtaket vil tillate opp til 120 boenheter, 10 mer enn i tidligere plan. I bestemmelse \u00a7 2.2.1 til ny vedtatt plan, framkommer det at det kan oppf\u00f8res maks 120 nye boenheter innenfor form\u00e5lene \u00abkonsentrert sm\u00e5hus bebyggelse\u00bb. Fagetaten legger til grunn at det er denne bestemmelsen anf\u00f8rselen retter seg mot. Hovedform\u00e5let med reguleringsplanen er ny boligutbygging. Saksnummer KLAGE-2022/24291 Side 4 av 5 Reguleringsplanen har v\u00e6rt endret i tre omganger. Plan 17550000 ble vedtatt f\u00f8rste gang 26.05.2008. Ogs\u00e5 dette opprinnelige vedtaket hadde i reguleringsbestemmelser datert 13.06.2007 bestemmelse om maks 120 nye boenheter, i dennes \u00a7 2.2.1. I gjeldende plan f\u00f8r vedtaket i denne saken, plan 17550002, gjaldt reguleringsbestemmelser datert 25.09.2020, som inkluderte samme bestemmelse om maks 120 nye boenheter. Temaet om presisering av om planbestemmelsene gjaldt maks antall boenheter eller boliger, var spesielt oppe i forbindelse med Fylkesmannen i Hordalands behandling av saken, se blant annet Fylkesmannens stadfesting datert 13.11.2014. Denne behandlingen ledet til at bestemmelsen ble presisert til \u00e5 gjelde nye boenheter, ikke boliger. Fagetaten vurderer at klagegrunnen har v\u00e6rt utf\u00f8rlig utredet og diskutert i tidligere planprosesser. Vedtaket i saken ber\u00f8rer ikke sp\u00f8rsm\u00e5let om antall boenheter. Det anf\u00f8res at kulturmilj\u00f8hensyn ved Gravdal m\u00f8lle og vannh\u00f8stingssystem ikke er hensyntatt i vedtaket. Fagetaten vurderer at det ikke er nye kulturmilj\u00f8hensyn som gj\u00f8r seg gjeldende ved behandlingen av dette endringsforslaget. Relevante kulturmilj\u00f8hensyn har v\u00e6rt vurdert under planprosess til tidligere reguleringsplaner for planomr\u00e5det, se blant annet fagnotat datert 18.06.2007 punktene 4 og 5 og merknadene ved offentlig ettersyn fra blant annet byantikvaren og private merknader. Hensynene ber\u00f8res ikke av vedtaket i denne saken. Klagen anf\u00f8rer at det ikke er gitt rekkef\u00f8lgebestemmelser til planen om \u00f8konomisk godtgj\u00f8relse for bruk av klagers eiendom. Det stilles ogs\u00e5 sp\u00f8rsm\u00e5l om arealform\u00e5let parkering ved Gravdalsveien nord\u00f8st i planomr\u00e5det. Klagers eiendom ber\u00f8res ikke av planendringen, og nytt vedtak endrer ikke arealform\u00e5let parkering i planomr\u00e5det. Fagetaten vurderer derfor at klagers anf\u00f8rsler ang\u00e5r forhold som allerede er avgjort i tidligere vedtak, og klageomganger til disse. 4. Konklusjon Det anbefales av vedtak av 28.10.2021 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Klage p\u00e5 endring av reguleringsplan datert 18.05.2022 4. Byr\u00e5dets vedtak datert 28.10.2021 5. Fagnotat datert 06.07.2021 6. Plankart datert 12.03.2021 7. Reguleringsbestemmelser datert 25.09.2020 8. Planbeskrivelse datert 17.03.2021 9. Merknadsskjemaer Saksnummer KLAGE-2022/24291 Side 5 av 5 "
}