{
  "dokument_id": "a751e982-97ff-5d38-90c8-aa523b8478cd",
  "doc_type": "case_attachment",
  "kommune": 4601,
  "tittel": "Rammetillatelse datert 24.06.2024",
  "url": "https://bergen.kommune.no/politikere-utvalg/api/fil/bk360/11258821/Rammetillatelse-datert-24-06-2024",
  "tekst": " Plan- og bygningsetaten Cerejeira Fontes Aarsland Arkitektur AS V\u00e5r referanse: BYGG-2024/11807-19 Postboks 20 Birkebeinersenteret Saksbehandler: Nikola Silic Dato: 24.06.2024 5831 Bergen RAMMETILLATELSE Eiendom : Gnr 13 Bnr 658 Adresse : Stavkirkevegen Tiltakshaver : Ellen Nyg\u00e5rd Nilsen Tiltakshaver : Kjetil J\u00f8rn Nilsen Tiltaket : oppdeling av boenhet Vi viser til s\u00f8knad mottatt 11.03.2024 og tilleggsdokumentasjon mottatt 26.03.2024, 24.04.2024 og 13.05.2024. 1. S\u00f8knaden gjelder Ombygging av enebolig til horisontaltdelt tomannsbolig. Riving av garasje. Nybygg carport med 2 stk. biloppstillingsplasser og sportsbod. Ny st\u00f8ttemur. Det er ikke oppgitt m\u00e5l av ny mur, men utfra tegninger framg\u00e5r det at muren skal ha lengde p\u00e5 ca. 15 meter og h\u00f8yde p\u00e5 2,4 meter. Det er opplyst at tiltak medf\u00f8rer \u00f8kning av bruksareal med 62,9 m 2, inkludert 2 biloppstillingsplasser med areal p\u00e5 36,9 m 2. Areal av garasje som s\u00f8kes revet er p\u00e5 48,0 m 2. Tomteutnyttelse som f\u00f8lge av tiltaket er oppgitt til 40,72 % BRA. Tiltaket krever dispensasjon fra kommuneplanens arealdel \u00a7 3.1 med hensyn til plankrav, plan- og bygningslovs \u00a7 29-4 med hensyn til avstand til nabogrense og reguleringsplan med hensyn til byggegrense langs offentlig veg. Det er s\u00f8kt om dispensasjon fra bestemmelser. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2. VEDTAK Det gis rammetillatelse til: Ombygging av enebolig til horisontaltdelt tomannsbolig. Riving av garasje. Nybygg carport med 2 stk. biloppstillingsplasser og sportsbod. Ny st\u00f8ttemur.. Er tiltaket ikke satt i gang senest innen 3 \u00e5r etter at tillatelse er gitt, faller tillatelsen bort. Det m\u00e5 s\u00f8kes om igangsettingstillatelse i god tid slik at tiltaket kan v\u00e6re vesentlig igangsatt innen fristen p\u00e5 3 \u00e5r. 2.1 Dispensasjoner Det gis dispensasjon fra kommuneplanens arealdel punkt 3.1 om plankrav, jf. plan- og bygningsloven \u00a7 19-2. Det gis dispensasjon fra avstandsbestemmelsene i plan- og bygningsloven \u00a7 29-4, for bygging inntil 1,04 m fra nabogrense mot g\u00e5rdsnummer 13, bruksnummer 1053, jf. plan- og bygningsloven \u00a7 19-2. Det gis dispensasjon fra reguleringsplan nummer 300000 om byggegrense mot vei, jf. vegloven \u00a7 29 og plan- og bygningsloven \u00a7 19-2. 2.2 Godkjenning av tiltaksklasser Tiltaksklasser godkjennes for de enkelte ansvarsomr\u00e5der slik de fremg\u00e5r av gjennomf\u00f8ringsplan mottatt 11.03.2024. 2.3 Dokumentasjon som m\u00e5 sendes inn f\u00f8r det kan gis igangsettingstillatelse: Avtale med Eviny Termo AS om tilknytning til fjernvarmeanlegget, jf. kommuneplanens arealdel \u00a7\u00a7 18.1 og 34.1. Forh\u00e5ndsuttalelse for privat VA-anlegg, eventuelt krav om opparbeiding av hovedledninger for vann og spillvann vedr\u00f8rende omlegging og kommunal overtakelse, avhengig av l\u00f8sning som s\u00f8ker velger og Bergen Vann sin vurdering. 2.4 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: Bekreftelse fra Bergen Vann p\u00e5 at sluttdokumentasjonen er tilfredsstillende. Sluttrapport for faktisk disponering av avfall, jf. byggteknisk forskrift \u00a7 9-9. 2.5 Plassering p\u00e5 eiendommen Plasseringen godkjennes med 1,04 meter til nabogrense, jf. plan- og bygningsloven \u00a7 29-4 og gitt dispensasjon. 2.6 H\u00f8ydeplassering Tiltakets maksimale h\u00f8yde p\u00e5 kote 85,95 meter for hus og 81,55 meter for carport godkjennes, jf. plan- og bygningsloven \u00a7 29-4. Saksnummer BYGG-2024/11807 Side 2 av 13 2.7 Atkomst og avkj\u00f8rsel Oms\u00f8kte plassering og utvidet bruk godkjennes etter Bymilj\u00f8etaten sin uttalelse datert 03.05.2024. Vilk\u00e5r og krav i uttalelsen skal etterkommes, jf. plan og bygningslovens \u00a7 27-4. 2.8 Vannforsyning og avl\u00f8p Bergen Vann har gitt uttalelse datert 12.04.2024 med saksnummer 2024/25537. Vilk\u00e5r og krav stilt i uttalelsen skal etterkommes, jf. plan- og bygningsloven \u00a7\u00a7 27-1 og 27-2. 2.9 Fjernvarme Tiltaket ligger innenfor Eviny sitt konsesjonsomr\u00e5de for fjernvarme og skal tilknyttes fjernvarmeanlegget, jf. plan- og bygningsloven \u00a7 27-5 og kommuneplanens arealdel punkt 18.1. 3. BEGRUNNELSE FOR VEDTAKET 3.1 Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som sentrumsform\u00e5l - byfortettingssone og den ligger innenfor hensynssonene hensynssone kulturmilj\u00f8 Paradis \u2013 Brennhaugen konsesjonsomr\u00e5de for fjernvarmeanlegg. Eiendommen omfattes av reguleringsplan ID 300000, FANA. GNR 13 BNR 27, STORETVEIT, STAVKIRKEVEGEN, ikrafttredelsesdato 31.08.1950 og er regulert til \u00e5pen villamessig bebyggelse. 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 13 bruksnummer 1053. Merknaden g\u00e5r p\u00e5 (utdrag): Jeg kan IKKE akseptere at det gis \u00abdispensasjon for avstand til nabogrense\u00bb - med ref. til bestemmelse i \u00a7 29-4: \u00abhvis ikke annet er bestemt i plan etter kapittel 11eller 12, skal byggverk ha en avstand fra nabogrense som angitt i forskrift eller som minst svarer til byggverkets halve h\u00f8yde og ikke under 4 m\u00bb. Minsteavstand fra nord-\u00f8st hj\u00f8rne p\u00e5 eksisterende bygg til fasade mitt bygg er ca. 8 m \u2013 hvorav ca. 7 m er p\u00e5 min eiendom. Det vil si at jeg i prinsippet kan bygge ut ca. 3 m mot syd -- og fremdeles v\u00e6re innenfor 4 m til eiendomsgrensen. Dette er spesielt aktuelt for min 2nenn etasje. Dagens situasjon vanskeliggj\u00f8r dette tiltaket. Ved en total ombygging/nytt bygg og oppdeling av bolig m\u00e5 det aktuelle tiltaket kunne oppf\u00f8res slik at lovp\u00e5lagt avstand p\u00e5 4 m til grenselinjene mot nord, \u00f8st og syd innfris. Jeg vil da kunne igangsette planlegging av utvidelse av mitt hus mot syd. Om det subsidiert gis dispensasjon, krever vi at N-fasaden (kj\u00f8kken og TV-stue) i 2nenn etasje trekkes 2,2 m lenger bort fra grenselinjen \u2013 og flukter med \u00f8vrig del av fasaden (stue). Dvs at avstand fra ytterflate N-fasade, 2nenn etasje blir ca. 3,4 m. Saksnummer BYGG-2024/11807 Side 3 av 13 Det er ogs\u00e5 bemerket under \u00abUlemper\u00bb at \u00f8kt vindusareal vil gi \u00f8kt innsyn og utsyn mellom boligene. Dette er lite \u00f8nskelig og uheldig med de aktuelle avstandene til grenselinjene \u2013 som det s\u00f8kes om dispensasjon for. \u00d8-fasaden vender mot gangvei mellom mitt hus og garasje \u2013- og avstand mellom gangvei og fasade vil til dels v\u00e6re < 4 m. Den tegnede utformingen av 2nenn etasje inneb\u00e6rer et betydelig \u00f8kt innsyn og utsyn mellom eiendommene. S\u00f8ker har kommentert: I merknad til nabovarslet dispensasjonss\u00f8knad henvises det til flere avstander mellom bygninger og nabogrense. Vi vil understreke at avstandene det refereres til er eksisterende avstander gjeldende for dagens situasjon, med de begrensninger dette inneb\u00e6rer. Disse avstandene er uendret i oms\u00f8kt tiltak, gjennom dialog med gjeldende nabo, og med den hensikt om at dagens situasjon vedr\u00f8rende avstander ikke skal endres i oms\u00f8kt tiltak. Det nevnes ogs\u00e5 i merknad at det ikke er vist m\u00e5lsatte tegninger gjeldende andre etasje. I tillegg til tegninger vedlagt i nabovarselet har nabo mottatt 3D-tegninger som belyser dette. Vi har ogs\u00e5 v\u00e6rt sammen p\u00e5 befaring der vi har forklart og vist til dette. Til fasade mot nord skriver nabo i sin merknad at \u201d\u00f8kt vindusareal vil gi \u00f8kt innsyn og utsyn mellom boligene.\u201d Vi \u00f8nsker her \u00e5 presisere at tiltaket er utformet mtp vindusplassering og romplassering p\u00e5 en slik m\u00e5te at det ikke gir \u00f8kt innsyn og utsyn mellom gjeldende nabos bolig og oms\u00f8kt tiltak. Dette er godt hensynstatt ved \u00e5 trekke andre etasje av tiltaket lengre bort fra nabogrense i nord og ikke legge til vinduer p\u00e5 del av fasade som vender mot gjeldende nabos terrasse og oppholdsrom. Dette er ogs\u00e5 grep som er gjort i samr\u00e5d med gjeldende nabo underveis i prosessen for \u00e5 im\u00f8tekomme deres interesser. Det er naturlig at fordeler ved et tiltak tilfaller tiltakshaver, men i dette tilfellet vil vi understreke at det er flere fordeler som ogs\u00e5 tilfaller nabo. Brannfare mellom bygningene vil bli betydelig redusert fra dagens situasjon med bruk av ubrennbart fasademateriale. Bygningens totale h\u00f8yde vil bli redusert slik at solforhold p\u00e5 deler av d\u00f8gnet bedres for nabo. V\u00e5r vurderinger: I praksis skal det mye til for at naboer i tettbygd str\u00f8k blir h\u00f8rt med protest eller klage over tap av utsikt eller reduksjon i solforhold. I dette konkrete tilfellet viser vi imidlertid til at oms\u00f8kte tiltak har en lavere maksimal h\u00f8yde \u2013 fra dagens 87,13 meter til ny byggeh\u00f8yde p\u00e5 85,95 meter. Volum i 2. etasje blir riktignok litt st\u00f8rre. Videre, tiltaket kommer ikke n\u00e6rmere naboeiendom enn dagens situasjon. Det vises ellers til punkt 3.9 Dispensasjon i dette brev for utfyllende begrunnelse om dispensasjon fra avstand til nabogrense. 3.3 Ansvar og tiltaksklasser Ansvar og tiltaksklasser fremg\u00e5r av gjennomf\u00f8ringsplan mottatt 11.03.2024. Vi legger denne til grunn i v\u00e5r behandling av s\u00f8knaden. Videre viser vi til plan- og bygningsloven kapittel 23 og byggesaksforskriften kapittel 5 og 12 for det ansvar som p\u00e5ligger tiltakshaver, ansvarlig s\u00f8ker, ansvarlig prosjekterende, ansvarlig utf\u00f8rende og ansvarlig kontrollerende. Saksnummer BYGG-2024/11807 Side 4 av 13 Vi gj\u00f8r spesielt oppmerksom p\u00e5 at det er ansvarlig s\u00f8ker sitt ansvar \u00e5 samordne de ansvarlige prosjekterende, ansvarlige utf\u00f8rende og ansvarlige kontrollerende, og \u00e5 p\u00e5se at tiltaket er tilstrekkelig belagt med ansvar og kontroll. Det er ogs\u00e5 ansvarlig s\u00f8ker sitt ansvar at det er samsvar mellom mottatte erkl\u00e6ringer om ansvarsrett og gjennomf\u00f8ringsplanen. 3.4 Atkomst og avkj\u00f8rsel Bymilj\u00f8etaten har i uttalelse datert 03.05.2024 anbefalt godkjenning av \u00f8kt bruk av avkj\u00f8rsel til eiendommen: 3.5 Vannforsyning og avl\u00f8p Bergen Vann har gitt uttalelse datert 12.04.2024 og innvilget tiltak p\u00e5 vilk\u00e5r (egen sak, nr. 2024/25537): Eksisterende bolig p\u00e5 eiendommen er tilknyttet kommunalt vann- og avl\u00f8psnett. Vi registrerer at det skal utvides med en boenhet, fra 1 til 2. Spesielle krav: Bergen vann har f\u00f8lgende merknader til tiltaket. Ved fremtidig ombygging av garasje m\u00e5 eksisterende kommunalt ledningsanlegg som krysser under garasjen legges om iht. VA-norm. Minste avstand mellom byggverk og VA-ledninger er 4 meter ved normal leggedyp Generelle krav: * Vedr\u00f8rende \u00f8kt belastning p\u00e5 eksisterende private ledninger: Det forutsettes at ansvarlig prosjekterende for det r\u00f8rtekniske anlegget foretar en faglig vurdering av eksisterende private ledninger. Kvalitet og kapasitet skal v\u00e6re tilfredsstillende for den \u00f8kte belastningen. Saksnummer BYGG-2024/11807 Side 5 av 13 Dersom det m\u00e5 gj\u00f8res st\u00f8rre omlegginger p\u00e5 utvendig privat eller kommuanle ledningsanlegg, eller at det m\u00e5 etableres nytt ledningsanlegg som f\u00f8lge av utvidelsen, skal det s\u00f8kes om; forh\u00e5ndsuttalelse for privat VA-anlegg, eller Krav om opparbeiding av hovedledninger for vann og spillvann vedr\u00f8rende omlegging og kommunal overtakelse. S\u00f8knad sendes Bergen Vann via Entrepren\u00f8rportalen av ansvarlig foretak. For reparasjoner og mindre omlegginger av utvendig privat ledningsanlegg skal det innsendes r\u00f8rleggermelding. Det forutsettes at tiltakshaver har sikret seg n\u00f8dvendige rettigheter dersom bygget er tilknyttet offentlig ledningsnett via private fellesledninger. Vannstand i lavest monterte vannl\u00e5s, innvendige kummer og tanker m\u00e5 ligge minst 900mm h\u00f8yere enn innvendig topp hovedledning m\u00e5lt i stikkledningens forgreningspunkt p\u00e5 hovedledningen. * Vedr\u00f8rende eksisterende offentlig ledningsanlegg p\u00e5 eiendommen: Offentlige vann (\u00d850 mm) og avl\u00f8psledning (\u00d8200 mm) krysser eiendommen. Det tillates ingen overbygging av offentlig ledningsanlegg, eller andre tiltak som kan svekke tilkomsten til ledningsanlegget. Tillatt minimumsavstand mellom byggverk/fundamentering og offentlig ledningsanlegg er 4m ved normal leggedybde (1,5m). Ved st\u00f8rre leggedybde m\u00e5 avstanden \u00f8kes. Det tillates heller ingen endring av terrenget i ledningstraseen (heving eller senkning). * Vedr\u00f8rende separering av overvann og spillvann i eksisterende bygg: I forbindelse med endring/rehabilitering av innvendig sanit\u00e6ranlegg, skal overvann/takvann og spillvann v\u00e6re separert ut av bygget. * Overvann: Overvannsproblematikken skal l\u00f8ses ved lokal overvannsh\u00e5ndtering, jfr. VA-norm for Bergen kommune: \u00abRetningslinjer for overvannsh\u00e5ndtering i Bergen kommune\u00bb, samt \u00abVeiledning i klimatilpasset overvannsh\u00e5ndtering\u00bb (Norsk Vann Rapport 162/2008) og bestemmelser i TEK17. 3.6 Fjernvarme Innenfor konsesjonsomr\u00e5det for fjernvarme er det tilknytningsplikt for nybygg, hovedombygging og feltutbygging med samlet areal p\u00e5 over 500 m2 BRA, jf. kommuneplanens arealdel punkt 18.1. Det kan gis unntak fra tilknytningsplikt til fjernvarmeanlegg dersom utbygger kan dokumentere at byggverket har energil\u00f8sninger som er bedre ut fra et milj\u00f8messig, energimessig og samfunns\u00f8konomisk synspunkt. Saksnummer BYGG-2024/11807 Side 6 av 13 3.7 Visuelle kvaliteter Tiltaket i seg selv er utformet som en tomannsbolig med flat takk. Tiltaket er et godt eksempel for samtidsarkitektur. Selv om at huset et utformet med moderne preg med flat takk, det er flere elementer som gj\u00f8r at det ikke oppleves som ignorerende mot tradisjonelle verdier, men som et hus som videref\u00f8rer kvaliteter i str\u00f8ket (fasade i murstein, for eksempel). Bygningsmyndigheten ser at oms\u00f8kte bolig bryter noe med omkringliggende saltak og valmtak, men husets gesimsh\u00f8yde etablerer seg ikke h\u00f8yere enn omkringliggende gesimsh\u00f8yder. Det er ikke innkommet merknader til valgt arkitektur, og vi finner for \u00e5 kunne godkjenne oms\u00f8kte hus. I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Etter v\u00e5r vurdering er bestemmelsen ivaretatt for oms\u00f8kte tiltak. 3.8 Andre uttalelser eller vedtak Byantikvaren har gitt uttalelse datert 07.05.2024: Byantikvaren vurderer det som uheldig at eksisterende bygnings arkitektur- og kulturhistoriske verdi ikke videref\u00f8res. Oms\u00f8kt nybygg tar i liten grad opp i seg de arkitektoniske- og/eller str\u00f8kskarakteristiske elementene som preger omr\u00e5det. Vi frar\u00e5der tiltaket og ber om at det gj\u00f8res et vedtak om avslag i saken. Kulturmilj\u00f8faglig vurdering Eiendommen(e) omfattes av reguleringsplan nummer 300000, stadfestet 1950 og er regulert som \u00abprosjekterte villaer\u00bb I kommuneplanens arealdel KPA 2018 omfattes eiendommen av hensynssone bevaring kulturmilj\u00f8 (H570) : \u00ab\u00a7 35.5: Kulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk.\u00bb Utdrag fra beskrivelse for hensynssonen 16. Paradis \u2013 Brennhaugen: Gjennomg\u00e5ende h\u00f8y arkitektonisk kvalitet preger alle utbyggingsfasene. Homogen bebyggelsesstruktur med finere villaarkitektur i hage, og godt tilpasset et kupert terreng. Bergenskolen som arkitektonisk retning er godt representert. Tiltak innenfor omr\u00e5det m\u00e5 ivareta de h\u00f8ye arkitektoniske verdiene i best\u00e5ende bebyggelse, samt videref\u00f8re de stedegne farge- og materialkvalitetene i omr\u00e5det. Nye tiltak m\u00e5 forholde seg til volum og h\u00f8yder p\u00e5 eksisterende bebyggelse og terreng. (KPA2018, utfyllende informasjon, vedlegg 4, 16 Paradis-Brennhaugen) Oms\u00f8kt eiendom ligger i et omr\u00e5de med h\u00f8ye arkitektoniske- og kulturhistoriske verdier. Stavkirkeveien og Brennhaugen preges av variert og kvalitetsmessig god villa-bebyggelse, som st\u00e5r i store hager beplantet med hekker og l\u00f8vt\u00e6r orientert langs smale slyngende veier. Det aktuelle bolighuset i Stavkirkeveien 6 er tegnet av arkitekt Halfdan Wiberg i flg matrikkel i 1953 og det er oms\u00f8kt et tilbygg i 1965. Saksnummer BYGG-2024/11807 Side 7 av 13 Bygningen er sv\u00e6rt tidstypisk og karakteristisk for villa- og sm\u00e5husarkitekturen p\u00e5 1950-60 tallet, og for hensynssonen det omfattes av, med slakt tegltekket saltak, en kombinasjon av panel og mur i fasader og en terrengtilpasset bygningskropp med horisontale linjer i fasader. Bygningen har arkitektonisk verdi som tidstypisk og karakteristisk boligtype, og h\u00f8y milj\u00f8verdi som del av et kulturhistorisk bygningsmilj\u00f8. Eiendommen og omkringliggende kulturhistoriske bygningsmilj\u00f8 er sv\u00e6rt s\u00e5rbart for forandringer og har lite potensiale for endring. Det s\u00f8kes om ombygging/riving av eksisterende bolig, endringer i terreng/hage, samt ombygging av garasje. Eksisterende boligs kvaliteter blir ikke videref\u00f8rt. Byantikvaren vurderer det som uheldig at eksisterende bygnings arkitektur- og kulturhistoriske verdi ikke videref\u00f8res. Oms\u00f8kt nybygg tar i liten grad opp i seg de arkitektoniske- og/eller str\u00f8kskarakteristiske elementene som preger omr\u00e5det. Vi frar\u00e5der tiltaket i sin helhet og ber om det gj\u00f8res et vedtak om avslag i saken, med bakgrunn i pbl \u00a7 29-2. Bymilj\u00f8etaten, Natur- og milj\u00f8forvaltningsseksjonen har kommet med uttalelse vedr\u00f8rende dispensasjon fra plankrav i e-post av 23.04.2024: Tiltaket ber\u00f8rer ingen verdier av interesse for natur- og milj\u00f8forvaltningsseksjonen. Saken er derfor avskrevet hos oss. Fylkeskommunen har kommet med uttalelse den 22.05.2024: Konklusjon \u2013 Eventuell dispensasjon m\u00e5 sette vilk\u00e5r om etablering av sikt Eigedomen har tilkomst til Fv 582 gjennom eit kryss med sv\u00e6rt d\u00e5rleg sikt. Med mindre det vert stilt vilk\u00e5r om utbetring av sikten i krysset, kan vi ikkje tilr\u00e5 at kommunen gir dispensasjon i saka no. Av omsyn til trafikktryggleiken \u00f8nskjer vi ikkje auka trafikk i krysset f\u00f8r siktkravet er oppfylt. Dersom kommunen vel \u00e5 gi dispensasjon i saka, legg vi til grunn at det vert sett vilk\u00e5r til dispensasjonen. Vilk\u00e5ret m\u00e5 krevje at fri sikt i krysset mellom Fv 582 og Stavkirkevegen skal vere etablert og godkjent av vegmyndigheita i Vestland fylkeskommune, f\u00f8r det kan bli gitt l\u00f8yve til igangsetting med tiltak knytt til bustaden. Etter nye rutiner fra 01.01.2024 skal ikke statsforvalter ha tilsendt dispensasjonss\u00f8knader til uttale. Statsforvalter f\u00e5r kopi av vedtaket og har anledning til \u00e5 benytte sin klageadgang. Bymilj\u00f8etaten, Vegforvaltning har kommet med uttalelse den 21.06.2024 om dispensasjon fra byggegrense langs offentlig veg: Saksnummer BYGG-2024/11807 Side 8 av 13 3.9 Dispensasjon Dispensasjon kan bare gis dersom verken hensynene bak bestemmelsen det s\u00f8kes dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Om dispensasjon fra plankrav Tiltaket kommer i strid med kommuneplanens arealdel \u00a7 3.1 med hensyn til plankrav: Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Det s\u00f8kes om \u00e5 realisere et tiltak uten at omr\u00e5de reguleres p\u00e5 nytt. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. S\u00f8ker begrunner s\u00f8knad om dispensasjon: I villastr\u00f8k som Stavkirkevegen er det etablert praksis og eldre reguleringsplaner som legger f\u00f8ringer for hvilke bygninger som kan oppf\u00f8res. For \u00e5 f\u00e5 klargjort hva som kan bygges p\u00e5 denne tomten er det utarbeidet en stedsanalyse. Stedsanalysen viser at alle de hensyn som ville v\u00e6rt vurdert under en planprosess er ivaretatt i omr\u00e5det. I tillegg skal tiltaket skje i tr\u00e5d med arealform\u00e5let i KPA 2018. Dermed er det etablert klare retningslinjer og regler for tiltak av denne typen i omr\u00e5det. V\u00e5r vurdering er at rettssikkerhetsmessige forhold vil v\u00e6re tilstrekkelig ivaretatt gjennom ordin\u00e6rt nabovarsel. Tilbygget skal oppf\u00f8res i tr\u00e5d med gjeldende regler. Det er i prosjekteringen ikke lagt vekt p\u00e5 gamle eller utdaterte bestemmelser, prosjektet er basert p\u00e5 en stedsanalyse og f\u00f8ringer gitt i KPA 2018. Dermed vil tiltaket heller ikke stride mot aktualitetshensyn. I denne konkrete saken vurderer vi at tiltaket er av et slikt omfang at det ikke er n\u00f8dvendig med en reguleringsplan for \u00e5 vurdere det. Vi vurderer det som at det ikke kommer i konflikt i vesentlig grad med nabointeresser, og heller ikke i konflikt med gjeldende arealbruk. Bygningsmyndigheten kan ikke se at godkjent tiltak vanskeliggj\u00f8r senere planprosess. Fylkeskommune stiller krav at tiltakshavere kan p\u00e5regne dispensasjon fra plankrav hvis de p\u00e5ta seg utbedring av kryss Storetveitvegen/Stavkirkevegen. Vi mener at det kravet er urimelig og at \u00f8kning av antall boenheter med bare en ikke vil vesentlig belaste krysset. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Saksnummer BYGG-2024/11807 Side 9 av 13 Fordelene ved \u00e5 dispensere fra plankravet vurderes til at tiltaket vil medf\u00f8re en positiv fortetning av et omr\u00e5de som ligger n\u00e6rt opp til et sentrumsomr\u00e5de. Ulempene vil v\u00e6re at omr\u00e5det ikke blir underlagt en helhetsvurdering i form av overordnet planprosess. Tiltakets forholdsvis moderate omfang, forsvarer etter kommunens vurdering at det ikke stilles krav om utarbeiding av reguleringsplan. Bygningsmyndigheten understreker her at vi anser omr\u00e5det som ferdig utbygget. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Om dispensasjon fra byggegrense Tiltaket kommer i strid med byggegrense i reguleringsplan. Reguleringsplan viser ingen byggegrense. Derfor gjelder det byggegrense i veglovens \u00a7 29. P\u00e5 det tidspunktet n\u00e5r reguleringsplan ble vedtatt gjaldt det veglovens bestemmelse om byggegrense p\u00e5 7,5 meter, m\u00e5lt fra kant av veg. Det s\u00f8kes om \u00e5 plassere carport 0 meter fra vegkant. Hovedhensynet bak bestemmelse om byggegrense mot vei er \u00e5 ivareta krav til vegsystemet og trafikken, fremtidige utvidelser, drift og vedlikehold, s\u00e5 vel som milj\u00f8et p\u00e5 eiendommen som grenser opp mot veien. S\u00f8ker begrunner s\u00f8knad om dispensasjon: Reglene om byggegrense mot vei er begrunnet i to hovedhensyn. Det ene er sikt og trafikksikkerhet. Det andre er \u00e5 sikre kommunen plass til fremtidige utbedringer. Det planlegges \u00e5 oppf\u00f8re en carport p\u00e5 den ber\u00f8rte eiendommen. I tillegg skal eksisterende garasje, som st\u00e5r i det nordvestlige hj\u00f8rnet av eiendommen ombygges til carport. Den eksisterende garasjen st\u00e5r if\u00f8lge eiendomskartene til Bergen kommune p\u00e5 utside av grenselinje. Carporten vil derfor trekkes tilbake 400mm i forhold til eksisterende garasje slik at tiltaket forholder seg i helhet innenfor eiendomsgrensene. Carportene prosjekteres uten vegger mot vei for \u00e5 bedre, og opprettholde siktlinjer i sammenheng med Stavkirkevegen. Dagens situasjon er uoversiktlig, blant annet grunnet en stor hekk som st\u00e5r langs veien. Ved gjennomf\u00f8ring av oms\u00f8kt tiltak, vil hekken bli fjernet og begrenset tilstrekkelig slik at fri sikt i henhold til vei blir opprettholdt. I denne konkrete saken har Bymilj\u00f8etaten anbefalt dispensasjon fra byggegrense. Forholdet til veigrunnen ansees som ivaretatt. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra byggegrense vurderes til tiltakshaver f\u00e5r realisert carport p\u00e5 stedet hvor eksisterende garasje befinnes, uten \u00e5 redusere kvaliteter av hage. Vi kan ikke se noen s\u00e6rlige ulemper. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Saksnummer BYGG-2024/11807 Side 10 av 13 Om dispensasjon fra avstandsbestemmelse Tiltaket kommer i strid med plan- og bygningslovs \u00a7 29-4 med hensyn til avstand til nabogrense: Hvis ikke annet er bestemt i plan etter kapittel 11 eller 12, skal byggverk ha en avstand fra nabogrense som angitt i forskrift eller som minst svarer til byggverkets halve h\u00f8yde og ikke under 4 meter . Det s\u00f8kes om et tiltak som er plassert 1,04 meter til nabogrense. Hovedhensynet bak plan- og bygningsloven \u00a7 29-4 andre ledd er \u00e5 hindre brannspredning til andre byggverk og ivareta behovet for luft, lys, utsikt samt hindre innsyn. S\u00f8ker begrunner s\u00f8knad om dispensasjon: Oms\u00f8kt tiltak p\u00e5 eiendommen Stavkirkevegen 6 G.nr/B.nr 13/658 omhandler ombygging av en eksisterende enebolig til horisontaldelt tomannsbolig. Husets plassering p\u00e5 eiendommen og sammenheng med gr\u00f8ntstruktur og \u00f8vrig villabebyggelse i omr\u00e5det \u00f8nskes beholdt i st\u00f8rst mulig grad. I oms\u00f8kt tiltak benyttes derfor eneboligens eksisterende fotavtrykk. Det er et \u00f8nske fra tiltakshaver \u00e5 bevare og \u00e5 gjenbruke mest mulig. En eventuell utbedring av-, etterisolering av- eller oppf\u00f8ring av nye yttervegger vil skje innenfor eksisterende eneboligs fotavtrykk. Hovedgrepet og den st\u00f8rste endringen i tiltaket, fra eksisterende situasjon, er utvidet boareal i andre etasje. \u00c5 utvide boarealet i andre etasje anses til \u00e5 v\u00e6re en forutsetning for \u00e5 kunne etablere tomannsbolig med gode bokvaliteter uten \u00e5 nedbygge en st\u00f8rre andel av eiendommen. Hovedgrepet forutsetter ogs\u00e5 endret takform fra saltak med takopplett til flatt tak. Endringen av takform medf\u00f8rer \u00f8kt gesimsh\u00f8yde og lavere m\u00f8neh\u00f8yde/maksimalh\u00f8yde p\u00e5 bygget. Gesimsh\u00f8yden \u00f8kes med 3,4 meter p\u00e5 fasade mot \u00f8st og med 1,2 meter p\u00e5 fasade mot vest. Tiltakets maksimale h\u00f8yde senkes, fra eksisterende situasjon, med 1,2 meter. Ulemper Byggets volum \u00f8kes i andre etasje. Tiltakets \u00f8kte gesimsh\u00f8yde vil gi mer skygge til n\u00e6rliggende terreng. Tiltakets minsteavstand til nabo er under 8 meter. Dette kan medf\u00f8re \u00f8kt fare for brannsmitte. \u00d8kt boareal i andre etasje vil medf\u00f8re st\u00f8rre fasadeflater som kan oppleves mer dominerende. \u00d8kt vindusareal vil ogs\u00e5 kunne gi \u00f8kt innsyn og utsyn mellom boligene. Fordeler Byggets fotavtrykk og plassering, tilbaketrukket p\u00e5 eiendommen, beholdes. De eksisterende kvalitetene i plassering, st\u00f8rrelse og sammenhengen mellom gr\u00f8ntstruktur og \u00f8vrig villabebyggelse i omr\u00e5det bevares/videref\u00f8res og tillegger omr\u00e5det en ny boenhet med gode kvaliteter. Ved \u00e5 \u00f8ke boareal i andre etasje, unng\u00e5r man \u00e5 nedbygge en st\u00f8rre andel av eiendommen. Tiltaket videref\u00f8rer dermed eiendommens kvaliteter og uteoppholdsarealer. Minsteavstand til nabogrense vil v\u00e6re uendret. Ombyggingen skjer innenfor husets fotavtrykk i f\u00f8rste etasje og bevarer/gjenbruker mest mulig. Minsteavstand til nabo fra ombygd f\u00f8rste etasje vil v\u00e6re lik eksisterende, mindre enn 8 meter. Ved oms\u00f8kt tiltak vil faren for brannsmitte begrenses betraktelig fra dagens situasjon ved ubrennbart fasademateriale p\u00e5 deler av fasade som ligger n\u00e6rmere enn 8 meter til nabobygning. Tiltakets andre etasje er trukket lengre fra nabo enn 8 meter og medf\u00f8rer ikke \u00f8kt fare for brannsmitte. I tiltaket er fasadelivet mot nord, som vender mot nabo, trukket inn. Dette gir en oppdeling av husets volum, en \u00f8kt avstand til nabo og en visuell nedskalering av fasaden. Inntrekningen av andre etasje, i kombinasjon med lavere maksimalh\u00f8yde enn eksisterende, gj\u00f8r at solforhold p\u00e5 naboeiendommens uteoppholdsareal opprettholdes og vil v\u00e6re uendret fra dagens situasjon. Vinduer i andre etasje er prosjektert p\u00e5 en slik m\u00e5te at det gir godt dagslys og utsikt, samtidig som det ikke gir hverken \u00f8kt innsyn fra- eller utsyn til nabo. Saksnummer BYGG-2024/11807 Side 11 av 13 I denne konkrete saken vil minsteavstand til nabogrense v\u00e6re uendret. Det betyr at eventuelt nytt tiltak p\u00e5 eiendommen 13/1053 ikke f\u00e5r redusert mulighet med tanke p\u00e5 plassering enn ved dagens situasjon. Bygningsmasse i 2. etasje blir litt st\u00f8rre, men ikke vesentlig. Det er allerede flere vindu i fasade nord og \u00f8st mot naboeiendom. Vindusflater er litt st\u00f8rre, men situasjon gjelder ikke etablering av vindu p\u00e5 fasader som var uten vindu, men kun forst\u00f8rrelse av allerede eksisterende vindu. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra avstandsbestemmelsen vurderes til at tiltakshaver f\u00e5r realisert \u00f8kt kvalitet p\u00e5 egen eiendom. Ulempene vil v\u00e6re litt st\u00f8rre innsyn mot naboeiendom, men ikke utover det som m\u00e5 p\u00e5regnes i et tett bebygd str\u00f8k. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Nikola Silic saksbehandler Trond Haugen Seksjonsleder Dette dokumentet er godkjent elektronisk. Kopi til VESTLAND Askedalen 4 6863 LEIKANGER FYLKESKOMMUNE INFRASTRUKTUR OG VEG Ellen Nyg\u00e5rd Nilsen Stavkirkevegen 6 5231 PARADIS Kjetil J\u00f8rn Nilsen Stavkirkevegen 6 5231 PARADIS Bente Marie Bruvik 5231 PARADIS Stavkirkevegen 4 B Statsforvalteren i Statens hus, Nj\u00f8savegen 2 6863 LEIKANGER Vestland Saksnummer BYGG-2024/11807 Side 12 av 13 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/11807 Side 13 av 13 "
}