{
  "dokument_id": "f6cbb17f-5afa-5003-a90e-2cd500a94852",
  "doc_type": "case_presentation",
  "kommune": 4601,
  "tittel": "Vetrlidsallmenningen 10, ny st\u00f8yskjerm og ballfangernett",
  "url": "https://bergen.kommune.no/politikere-utvalg/api/fil/bk360/11698470/Framstilling-Vetrlidsallmenningen-10-ny-stoyskjerm-og-ballfangernett",
  "tekst": " R\u00e5det for byforming og arkitektur (RBA) 61-24 Saksframstilling V\u00e5r referanse: 2024/63999-18 Saksbehandler: \u00c5ge Vallestad Vetrlidsallmenningen 10, ny st\u00f8yskjerm og ballfangernett Hva saken gjelder: Saken gjelder s\u00f8knad om tillatelse til ny st\u00f8yskjerm med ballnett som erstatter eksisterende gjerde p\u00e5 ca. 37 meter p\u00e5 eiendommen Vetrlidsallmennigen 10 foran Kirstie Krybbe skole. Planstatus: Kommuneplanens arealdel (KPA2018), vedtatt i Bystyret 19.06.2019, viser eiendommen som byfortettingssone BY1 og den ligger innenfor hensynssonene kulturmilj\u00f8 og bestemmelsesomr\u00e5de #4, r\u00f8d og gul st\u00f8ysone, konsesjonsomr\u00e5de fjernvarme, faresone brannsmitteomr\u00e5de, automatisk fredet bygrunn. I kommunedelplan for Sandviken - Fjellsiden nord, Plan ID 15750000, er eiendommen vist som offentlig bygning. Eiendommen ligger i planomr\u00e5de A: Nedre Fjellsiden, og er regulert til spesialomr\u00e5de bevaring. Eiendommen omfattes delvis av reguleringsplan ID 16040000, BERGENHUS. V\u00c5GEN, KAIENE OG BRYGGEN, ikrafttredelsesdato 11.12.2006 og er regulert til offentlig bebyggelse, spesialomr\u00e5de bevaring, og innenfor sikringssone 1 for gravedybde R\u00e5det for byforming og arkitektur (RBA) behandlet saken i m\u00f8tet 25.06.2024 sak 31/24 og fattet f\u00f8lgende vedtak: R\u00e5det ser behovet for oppgradering av ballnettet og st\u00f8yskjermen for \u00e5 m\u00f8te skolens behov. Det er positivt at det er fokus p\u00e5 kulturminneverdien av milj\u00f8et som tiltaket er en del av. R\u00e5det har ingen kommentarer til tiltakets utstrekning og h\u00f8yde, mens utformingen av ballgjerdet kunne med fordel v\u00e6rt mer neddempet. Buemotivet fremst\u00e5r som noe p\u00e5tatt, og kan lett bidra til visuell st\u00f8y sett opp mot byggets fasader. Skolen trenger ikke \u00e5 bli tilf\u00f8rt et nytt motiv i utformingen av gjerdet, og dette b\u00f8r derfor utformes mest mulig n\u00f8ytralt. R\u00e5det kan anbefale tiltakets som oms\u00f8kt med hensyn til utstrekning og h\u00f8yde, men anbefaler at st\u00f8ygjerdet f\u00e5r en mer n\u00f8ytral utforming uten buemotiv. Supplerende materiale: Det er n\u00e5 innkommet supplerende materiale som viser en justert utforming av st\u00f8yskjerm og ballfangernett. Byggesak har n\u00e5 fattet et nytt vedtak der det er stilt f\u00f8lgende vilk\u00e5r: \u2022 \u00abJusterte tegninger i tr\u00e5d med gitt vilk\u00e5r, og uttale fra R\u00e5det for byforming og arkitektur\u00bb. 1 Det er gitt tillatelse p\u00e5 f\u00f8lgende vilk\u00e5r: Vilk\u00e5r: \u00abUtforming av ballnettet m\u00e5 dempes. Vi ber om justerte tegninger som viser en mer avdempet utf\u00f8relse. Det bes ogs\u00e5 om at elementet med buede linjer tas bort, jf. plan- og bygningsloven \u00a7 29-2. Visuelle kvaliteter\u00bb. Til venstre vises oms\u00f8kte tegning, og til h\u00f8yre nyeste tegning, der buene er tatt bort. Konklusjon: Det bes om en samlet vurdering av reviderte tegninger, og vilk\u00e5rene som er foresl\u00e5tt satt. Forslag til vedtak: Legges frem i m\u00f8te. Dato: 12. desember 2024 \u00c5ge Vallestad - Utvalgssekret\u00e6r 2 "
}