{
  "dokument_id": "94aa39bb-b5c1-5df9-aeec-1fe597e7506c",
  "doc_type": "case_attachment",
  "kommune": 4601,
  "tittel": "Fagnotat datert 09.10.2024",
  "url": "https://bergen.kommune.no/politikere-utvalg/api/fil/bk360/11294381/Fagnotat-datert-09-10-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15536-3 (Arbeidssted) Saksbehandler: Mariell Karlsson Vikne Dato: 09.10.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 7/38/0/0 \u00d8vre S\u00e6dalsvegen 257. Klage p\u00e5 avslag p\u00e5 s\u00f8knad om permanent dispensasjon for opparbeiding av kommunal veg Tiltakshaver Byggadministrasjon Harald Bj\u00f8rndal AS v/ Ingunn S\u00e6tre ved Hvem klager? e-post datert 16.08.2024. Permanent dispensasjon fra reguleringsbestemmelse \u00a7 1.2.3 \u00abF\u00f8lgende tiltak m\u00e5 v\u00e6re utf\u00f8rt f\u00f8r det kan gis midlertidig brukstillatelse for nye Tiltaket bygninger i de ulike feltene: ... opparbeidelse av veier og gangveier/turveier inn til og i feltet...\u00bb Avslagsvedtak datert 26.07.2024. S\u00f8knad om permanent dispensasjon Vedtaket fra reguleringsbestemmelse \u00a7 1.2.3 avsl\u00e5s jf. pbl. \u00a7 19-2. Det vises ogs\u00e5 til pbl. \u00a7 12-1. KPA2018 viser det ber\u00f8rte vegarealet som \u00f8vrig byggesone, gr\u00f8nnstruktur og LNF-omr\u00e5de. Eiendommen omfattes av reguleringsplan Planstatus 16870000 FANA/\u00c5RSTAD \u00d8VRE S\u00c6DAL ikraft 20.06.2005 og er regulert til offentlig trafikkomr\u00e5de \u2013 kj\u00f8reveg. Det er ikke stilt rekkef\u00f8lgekrav om opparbeiding av veien ved tiltak i omr\u00e5de A1-b eller A1-c. Det er Bergen kommune (v/ BME) som har Klagegrunner behov for at veien blir sikret som offentlig vei og m\u00e5 derfor ta kostnadene selv ved oppgradering av veien til den standarden de selv krever. Behov for ytterligere Sp\u00f8rsm\u00e5l knyttet til eventuell opparbeidelsesplikt etter pbl. kap. 18 m\u00e5 saksbehandling ved avklares ved eventuell omgj\u00f8ring. I s\u00e5 tilfelle m\u00e5 det ogs\u00e5 kreves eventuell omgj\u00f8ring nabovarsling. Anbefalt vedtak Avslagsvedtak datert 26.07.2024 opprettholdes. Klage tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje I. Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det er opplyst at form\u00e5let med s\u00f8knad om permanent dispensasjon er \u00e5 oppfylle rekkef\u00f8lgekrav i reguleringsplanen for \u00e5 kunne s\u00f8ke ferdigattest for f\u00f8lgende tiltak tilknyttet planomr\u00e5det: \u2022 Nybygg, barnehage/-park/fritidshjem (godkjent 25.11.2013 i sak 201218788) \u2022 Nybygg, undervisningslokale (godkjent 22.07.2015 i sak 201514151) Det er tidligere gitt midlertidig dispensasjon fra bestemmelse \u00a7 1.2.3 i sak 201218788 datert 26.03.2019 og 23.01.2021. I tidligere dispensasjonsbegrunnelser er det vist til et oppstartet planarbeid for \u00e5 avklare status p\u00e5 og utforming av den aktuelle veien. Dette planarbeidet (sak 201814385) ble avsluttet med tilbakemelding om at permanent dispensasjon gjennom byggesaksbehandling kunne vurderes, gitt at krav fra Bymilj\u00f8etaten (BME) fremkommet i planarbeidet ble oppfylt. Kravene fra BME er formulert i deres uttalelse i plansaken (ref. 2021/16331-1 datert 26.02.2021): 1.2. Opplysninger av vesentlig betydning for behandling av klagen Ansvarlig s\u00f8ker har opplyst at de har unnlatt \u00e5 varsle naboer, fordi deres interesser i liten grad ber\u00f8res av dispensasjonsforholdet jf. plan- og bygningsloven \u00a7 21-3 andre avsnitt. Det er n\u00e6rmere redegjort i innsendt dokumentasjon: Saksnummer KLAGE-2024/15536 Side 2 av 5 Bymilj\u00f8etaten har gitt uttalelse til dispensasjonss\u00f8knaden datert 21.12.2023. Bymilj\u00f8etaten viser til tidligere svar p\u00e5 henvendelse fra Bymilj\u00f8etaten i 2022/60639-6 datert 14.12.2022 og skriver at: \u00abI henhold til Vegnormer for Bergen kommune vil vegarealer bli overtatt til kommunal forvaltnings-, drifts- og vedlikeholdsansvar n\u00e5r: \u2022 Vegarealene er regulert som offentlig veg \u2022 Detaljerte tekniske planer er godkjent av Bymilj\u00f8etaten \u2022 Vegarelene er ferdig opparbeidet i henhold til godkjente tekniske planer \u2022 Veggrunnen er vederlagsfritt overskj\u00f8tet til kommunen \u2022 FDV-dokumentasjon er godkjent av Bymilj\u00f8etaten \u2022 Overleveringsbefaring er gjennomf\u00f8rt uten anmerkninger, alternativt at anmerkninger ved overleveringsbefaring ut utbedres i tr\u00e5d med avtale med Bymilj\u00f8etaten I dette tilfellet kan vi ikke se at annet enn f\u00f8rste kulepunkt er oppfylt, og vi vil ikke overta veg \u00d8vre S\u00e6dal f\u00f8r v\u00e5re vilk\u00e5r er tilfredsstilt. Dersom permanent dispensasjon innvilges, vil det i praksis medf\u00f8re at vegen forblir i privat eie. Vi mener det derfor ogs\u00e5 m\u00e5 tas stilling til endring av regulert eierform. Det offentlige vil ikke overta vegen f\u00f8r v\u00e5re vilk\u00e5r er tilfredsstilt\u00bb. S\u00f8knaden er sendt Statsforvalteren og Fylkeskommunen for uttalelse, men det er ikke mottatt noen tilbakemelding. 2. Om klagen Klagen tar innledningsvis for seg noe historikk: Bymilj\u00f8etaten (BME) vil ikke overta veien f\u00f8r den tilfredsstiller deres tekniske krav. Det ble i 2013 s\u00f8kt om forh\u00e5ndsgodkjenning for kommunal overtakelse av vei (sak 201301400 hos Samferdselsetaten). Kravet var da at veien skulle opparbeides i tr\u00e5d med ett sett godkjente tegninger samt at det skulle etableres nytt veilysanlegg. I tillegg var det et krav at areal skulle overleveres vederlagsfritt til Bergen kommune. Det ble i 2014 startet opp anleggsarbeid for utbedring av veien (sak 20139911) og gitt tillatelse til tiltak i saken den 07.11.2014. Arbeidene ble bare delvis utf\u00f8rt i tr\u00e5d med godkjente planer da man ikke fikk p\u00e5 plass avtale med enkelte av grunneierne langs tras\u00e9en. Fordi man ikke kom i havn med grunnavtaler ble ikke kravene for overtakelse satt av Samferdselsetaten/BME innfridd. Det ble i sak 201814385 p\u00e5begynt arbeid med \u00e5 omregulere veien fra offentlig til privat vei, men dette planarbeidet ble avsluttet da veien ble vurdert til \u00e5 ha viktig offentlig funksjon og tilkomst til offentlig parkering for tilkomst til Byfjellene. Saksnummer KLAGE-2024/15536 Side 3 av 5 Veien er i dag adkomstvei til enkelte private boliger, Eplekarten Steinerbarnehage og Virksomheten Helgeseter samt kommunal p-plass for tilkomst til Byfjellene. Det er bare p- plassen som gj\u00f8r at veien er vurdert til \u00e5 m\u00e5tte v\u00e6re offentlig. Eplekarten Steinerbarnehage og Virksomheten Helgeseter har tidligere gitt melding om at de kan drifte veien som privat vei og har dermed ikke behov for at veien skal v\u00e6re offentlig. Klager anf\u00f8rer p\u00e5 bakgrunn av dette at det er Bergen kommune som har st\u00f8rst behov for \u00e5 sikre at veien er regulert/har en funksjon som offentlig vei. P\u00e5 bakgrunn av dette hevder klager at en ikke kan legge kostnader med opparbeiding av veien over p\u00e5 private akt\u00f8rer som Eplekarten og Helgeseter. Klager har videre, under henvisning til rekkef\u00f8lgebestemmelsene, vist til at tiltakene p\u00e5 Eplekarten og Helgeseter er innenfor omr\u00e5de A-1b og A-1c. Disse omr\u00e5dene er ikke nevnt i rekkef\u00f8lgebestemmelsene og klager tolker dermed dette slik at det ikke skulle v\u00e6rt stilt rekkef\u00f8lgekrav om opparbeidelse av veien. Klager mener derfor at krav om opparbeidelse av veien til kommunal standard ikke er i samsvar med vedtektene i planen og dermed heller ikke med i planens intensjon. Det vises til klagen i sin helhet. 3. Vurdering av klagen Det fremg\u00e5r av reguleringsplan 16870000 FANA/\u00c5RSTAD. DEL AV GNR 7 OG 10 \u00d8VRE S\u00c6DAL at \u00a7 1.2.2 at \u00abBoliger og barnehage skal ikke gies midlertidig brukstillatelse f\u00f8r offentlig vei Veg-3/\u00d8vre S\u00e6dalsvei er ferdig opparbeidet fra S\u00e6dalsvegen til avkj\u00f8ring Renen\u00bb og videre av \u00a7 1.2.3 at \u00abF\u00f8lgende tiltak m\u00e5 v\u00e6re utf\u00f8rt f\u00f8r det kan gies midlertidig brukstillatelse for nye bygninger i de ulike feltene: (...) opparbeidelse av gangveier/turveier inn til og i feltet. Dette gjelder (i tillegg til Veg3, jf pkt 1.2.1) (...) Der ikke annet er oppgitt skal veiene v\u00e6re opparbeidet i sin helhet\u00bb. Fagetaten forst\u00e5r rekkef\u00f8lgebestemmelsene slik at det er krav om at Veg3/\u00d8vre S\u00e6dalsvei er ferdig opparbeidet f\u00f8r det kan gis midlertidig brukstillatelse for \u00abbarnehage\u00bb og \u00abnye bygninger i de ulike feltene\u00bb. Ordlyden \u00abnye bygninger i de ulike feltene\u00bb omfatter derfor tiltak i omr\u00e5dene A1-b og A1-c. Krav om opparbeidelse av veien til kommunal standard f\u00f8lger dermed av rekkef\u00f8lgekrav i planen slik at det er riktig \u00e5 stille krav om dette f\u00f8r det kan gis midlertid brukstillatelse/ferdigattest. Det er ikke relevant for saken hvem som har st\u00f8rst behov for at veien blir sikret som offentlig vei. Kravet kommer frem i en reguleringsplan som er fattet av kommunens h\u00f8yeste organ etter en omfattende beslutningsprosess og kostnadene m\u00e5 dermed tas av dem som utl\u00f8ser rekkef\u00f8lgekravet i plan. Fagetaten p\u00e5peker ogs\u00e5 at det i rammetillatelsene i sak 201514151 Stiftelsen Helgeseter gnr. 7 bnr. 38 og sak 201217877 Eplekarten Steinerbarnehage gnr. 7 bnr. 318 (begge sakene er registrert p\u00e5 gnr. 7 bnr. 38) har v\u00e6rt en forutsetning at veien skal bli opparbeidet. Premissene i rammetillatelsene har alts\u00e5 v\u00e6rt at veien p\u00e5 et tidspunkt skal bli opparbeidet. Dersom det gis varig dispensasjon fra rekkef\u00f8lgekravet vil det i realiteten endre forutsetningene for de gitte rammetillatelsene, noe som er sv\u00e6rt uheldig. Saksnummer KLAGE-2024/15536 Side 4 av 5 Fagetaten har ikke g\u00e5tt n\u00e6rmere inn p\u00e5 sp\u00f8rsm\u00e5l om det foreligger opparbeidelsesplikt etter plan- og bygningsloven kapittel 18 fordi det uansett f\u00f8lger av rekkef\u00f8lgekrav i plan at veien skal opparbeides. Sp\u00f8rsm\u00e5let om opparbeidelsesplikt etter kapittel 18 er derfor ikke kommet p\u00e5 spissen i forbindelse med v\u00e5r saksbehandling. Vi ser imidlertid at i hvert fall barnehagen p\u00e5 bnr. 318 har sin adkomst fra den aktuelle veien. I s\u00e5 tilfelle er det krav om dispensasjon fra opparbeidelsesplikten i tillegg til rekkef\u00f8lgekrav i plan f\u00f8r det kan gis ferdigattest med mindre veien opparbeides. 4. Konklusjon Avslagsvedtak datert 26.07.2024 opprettholdes. Klage tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 16.08.2024 5. Avslag datert 26.07.2024 6. Uttalelse fra Bymilj\u00f8etaten datert 14.12.2022 og 21.12.2023 7. S\u00f8knad Saksnummer KLAGE-2024/15536 Side 5 av 5 "
}