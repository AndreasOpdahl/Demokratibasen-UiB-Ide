{
  "dokument_id": "3910e286-81b6-54b8-865e-0cd13015c756",
  "doc_type": "case_attachment",
  "kommune": 4601,
  "tittel": "Vedlegg 1.1.4 EST - NAV sosialtjenestens oppf\u00f8lging av bostedsl\u00f8se (1)",
  "url": "https://bergen.kommune.no/politikere-utvalg/api/fil/bk360/10009482/Vedlegg-1-1-4-EST-NAV-sosialtjenestens-oppfolging-av-bostedslose-1-",
  "tekst": " Dokument \u00abEST - NAV sosialtjenestens oppf\u00f8lging av bostedsl\u00f8se\u00bb, ID 10532 - BkKvalitet EST - NAV sosialtjenestens oppf\u00f8lging av bostedsl\u00f8se Enheter: Etat for sosiale tjenester (med underliggende enheter), NAV Bergenhus sosialtjeneste Gyldig fra: Revisjon: 1.9 (med underliggende enheter), NAV Bergen S\u00f8r (med underliggende enheter), NAV Bergen Vest 06.10.2023 (med underliggende enheter), NAV \u00c5rstad sosialtjeneste (med underliggende enheter), NAV Bergen Nord (med underliggende enheter), Sosiale botjenester (med underliggende enheter), Sosiale botjenester, Avdeling for Nyhavnsveien (med underliggende enheter) Godkjent av: Bjarne \u00d8stensj\u00f8 Bakkevold Revisjonsfrist: ID: 10532 29.01.2025 Form\u00e5l Prosedyren skal sikre at tjenestemottakere som er bostedsl\u00f8se og som henvender seg til NAV sosialtjenesten f\u00e5r bistand, r\u00e5d og veiledning og oppf\u00f8lging til \u00e5 finne bolig. Prosedyren gjelder NAV sosialtjeneste, og den skal sikre at tjenestestedene kartlegger og vurderer tjenestemottakers behov for bolig og eventuelle bistands- og oppf\u00f8lgingsbehov. Prosedyren omhandler NAV sosialtjenestens ansvar og oppgaver frem til tjenestemottaker er etablert i egen bolig. Prosedyren er i henhold til Rundskriv Hovednr. 35, sosialtjenesteloven. 1. Innledning og avgrensning 1.1 Rettslig grunnlag Tjenester til, og oppf\u00f8lging av, bostedsl\u00f8se tjenestemottakere er hjemlet i Lov om sosiale tjenester i Arbeids- og velferdsforvaltningen (sosialtjenesteloven) og i Lov om kommunenes ansvar p\u00e5 det boligsosiale feltet (boligsosial lov). Sosialtjenesteloven \u00a7 2. Lovens virkeomr\u00e5de Lovens bestemmelser om tjenester gjelder for alle som oppholder seg i riket. Kongen kan gi forskrifter som begrenser anvendelsen av loven p\u00e5 personer som ikke er norske statsborgere, eller som ikke har bopel i riket. Kongen kan ogs\u00e5 gi forskrifter om anvendelse av loven p\u00e5 personer som oppholder seg i utlandet, men som har tilknytning til riket. \u00a7 3. Kommunens ansvar Kommunen er ansvarlig for \u00e5 utf\u00f8re oppgavene etter denne loven som ikke er lagt til et statlig organ, og \u00e5 yte tjenester etter loven til alle som oppholder seg i kommunen. For den som oppholder seg i institusjon eller bolig med held\u00f8gns omsorgstjenester, skal tjenestene likevel ytes av den kommunen som var oppholdskommune forut for inntaket i institusjon eller bolig med held\u00f8gns omsorgstjenester. Dette gjelder ogs\u00e5 tjenester f\u00f8r utskriving i forbindelse med utskriving og etablering. Etter utskrivingen skal de sosiale tjenestene ytes av den kommunen der vedkommende tar opphold. Tar vedkommende opphold i den kommunen som institusjonen eller boligen ligger i, kan utgiftene kreves refundert av oppholdskommunen forut for inntaket. Kommunens myndighet etter denne loven kan etter reglene i kommuneloven delegeres til et interkommunalt organ eller en annen kommune. \u00a7 4. Krav til forsvarlighet Tjenester som ytes etter denne loven skal v\u00e6re forsvarlige. \u00a7 6. Oppl\u00e6ring av kommunens personell 1/11 Dokument \u00abEST - NAV sosialtjenestens oppf\u00f8lging av bostedsl\u00f8se\u00bb, ID 10532 - BkKvalitet Kommunen har ansvaret for n\u00f8dvendig oppl\u00e6ring av kommunens personell i arbeids- og velferdsforvaltningen. Kongen kan gi forskrifter om oppl\u00e6ringen. \u00a7 15. Boliger til vanskeligstilte Kommunen skal bist\u00e5 vanskeligstilte p\u00e5 boligmarkedet etter reglene i lov 20. desember 2022 nr. 121 om kommunenes ansvar p\u00e5 det boligsosiale feltet. (boligsosial lov). Kommunen i arbeids- og velferdsforvaltningen skal medvirke i kommunens boligsosiale arbeid. \u00a7 17. Opplysning, r\u00e5d og veiledning Kommunen skal gi opplysning, r\u00e5d og veiledning som kan bidra til \u00e5 l\u00f8se eller forebygge sosiale problemer. Kan kommunen ikke selv gi slik hjelp, skal den s\u00e5 vidt mulig s\u00f8rge for at andre gj\u00f8r det. \u00a7 27. Midlertidig botilbud Kommunen er forpliktet til \u00e5 finne midlertidig botilbud for dem som ikke klarer det selv. Boligsosial lov \u00a7 2. Virkeomr\u00e5de Loven gjelder for alle som oppholder seg i riket, med unntak av a. personer som ikke har lovlig opphold i riket b. personer som har s\u00f8kt om beskyttelse, og som har eller kan f\u00e5 statlig innkvartering personer som ikke er norske statsborgere, og som ikke har tilknytning til riket, med mindre annet f\u00f8lger av c. en folkerettslig avtale. \u00a7 3. Ansvarlig kommune Kommunens ansvar for \u00e5 gi individuelt tilpasset bistand etter \u00a7 6 gjelder alle som oppholder seg i kommunen. For den som oppholder seg i institusjon eller bolig med held\u00f8gns omsorgstjenester, skal individuelt tilpasset bistand likevel gis av den kommunen som var oppholdskommune forut for inntaket. En person som er bosatt i en kommune som mottar integreringstilskudd for vedkommende, har rett til bistand i denne kommunen. Hvis en person som nevnt i f\u00f8rste punktum flytter til en annen kommune, har vedkommende rett til bistand der, dersom flyttingen er avtalt mellom de to kommunene. \u00a7 4. Vanskeligstilte p\u00e5 boligmarkedet Med vanskeligstilte p\u00e5 boligmarkedet menes i denne loven personer som ikke kan ivareta sine interesser p\u00e5 boligmarkedet, og derfor trenger bistand til \u00e5 skaffe eller beholde en egnet bolig. \u00a7 6. Plikt til \u00e5 gi individuelt tilpasset bistand til vanskeligstilte p\u00e5 boligmarkedet Kommunen skal gi individuelt tilpasset bistand til vanskeligstilte p\u00e5 boligmarkedet. Kommunen vurderer hvilken bistand som skal gis. Bistandens art og omfang skal tilpasses den enkeltes behov. Bistanden kan blant annet g\u00e5 ut p\u00e5 \u00e5 gi r\u00e5d og veiledning om \u00f8konomi, bomestring, statlige og kommunale tjenestetilbud eller andre forhold av betydning for bosituasjonen. Kommunen kan ogs\u00e5 gi praktisk bistand, slik som hjelp til \u00e5 s\u00f8ke st\u00f8tte-, l\u00e5ne- og tilskuddsordninger eller kommunalt disponert bolig, bistand i en konkret kj\u00f8ps- eller leieprosess eller bistand til \u00e5 forebygge utkastelse. 2/11 Dokument \u00abEST - NAV sosialtjenestens oppf\u00f8lging av bostedsl\u00f8se\u00bb, ID 10532 - BkKvalitet Plikten til \u00e5 gi individuelt tilpasset bistand omfatter ogs\u00e5 bistand til \u00e5 skaffe boliger med s\u00e6rlig tilpasning og med hjelpe- og vernetiltak for dem som trenger det p\u00e5 grunn av alder, funksjonsnedsettelser eller av andre \u00e5rsaker. 1.2 Begrepsavklaringer I denne prosedyren legges f\u00f8lgende definisjoner til grunn for arbeidet: Bostedsl\u00f8s Som bostedsl\u00f8s regnes personer som ikke disponerer egen eller leid bolig, men er henvist til tilfeldig eller midlertidig boalternativ, samt personer som ikke har noe ordnet oppholdssted kommende natt. Som bostedsl\u00f8s regnes s\u00e5ledes personer som bor p\u00e5 midlertidig botilbud/hospits eller lignende d\u00f8gnovernattingssteder, p\u00e5 institusjoner og - ikke har noe bosted ved eventuell utskrivelse, og - utskrivelsen sannsynligvis vil finne sted om to m\u00e5neder eller mindre. Som bostedsl\u00f8s regnes ogs\u00e5 de personer som bor midlertidig hos slektninger, venner eller bekjente. Som bostedsl\u00f8s regnes ikke den som bor i fremleid bolig eller varig hos p\u00e5r\u00f8rende eller n\u00e6r slektning. 2. Informasjon og ansvarsfordeling NAV sosialtjeneste er forpliktet til \u00e5 finne midlertidig botilbud til bostedsl\u00f8se som ikke selv klarer dette jf. \u00a7 27 i sosialtjenesteloven. NAV sosialtjeneste har videre et medvirkningsansvar etter \u00a7 15 i nevnte lov. Medvirkningsansvaret er b\u00e5de generelt og individuelt, dette gir imidlertid ikke tjenestemottaker rett til en bolig. Medvirkningsansvaret innbefatter at NAV sosialtjeneste skal gi individuell r\u00e5d- og veiledning. NAV sosialtjenesten og den enkelte ansatte m\u00e5 holde seg orientert om de ulike tjenestetilbudene i kommunen. Det vises til informasjon p\u00e5 Bergen kommunes nettsider. 2.1 Boligetaten i Bergen kommune Boligetaten skal yte assistanse og tilby ulike tjenester til vanskeligstilte p\u00e5 boligmarkedet. Tjenestene som boligetaten tilbyr er: Kommunale utleieboliger Tilbud om boligfinansiering (Startl\u00e5n) Statlig og kommunal bost\u00f8tte S\u00f8knadskjema finnes p\u00e5 kommunens nettsider. 2.2 Forvaltningsenhetene Forvaltningsenhetene har ansvar for tildeling av tilrettelagte boliger til personer med ulike behov som for eksempel: Boliger til psykisk utviklingshemmede Boliger til mennesker med somatiske og psykiske lidelser Boliger for eldre og uf\u00f8re S\u00f8knadsskjema om pleie- og omsorgstjenester sendes til den forvaltningsenheten som har ansvar for tildeling, se for \u00f8vrig kommunens nettsider. 3/11 Dokument \u00abEST - NAV sosialtjenestens oppf\u00f8lging av bostedsl\u00f8se\u00bb, ID 10532 - BkKvalitet 2.3 S\u00e6rskilt om E\u00d8S-borgere E\u00d8S-borgere som ikke er registrert i Socio skal henvises til NAV Bergenhus sosialtjeneste for avklaring av oppholdsrettigheter og tilknytning til Norge (bopel), jf. notat fra Etat for sosiale tjenester. 2.4 Oppholdskommunens ansvar Kommunen har ansvar for \u00e5 gi tjenester til bostedsl\u00f8se personer som oppholder seg i kommunen og som ikke klarer \u00e5 skaffe seg bolig selv jf. sosialtjenesteloven \u00a7\u00a7 3,15 og 27, og boligsosial lov. Det finnes noen unntak: for utenlandske statsborgere - se \u00a7 2 i boligsosial lov og i forskriftsbestemmelser til \u00a7 2 i sosialtjenesteloven for personer som er innlagt i held\u00f8gnsinstitusjon, eller innsatt i fengsel - den kommunen som var oppholdskommune forut for inntak, har ansvaret n\u00e5r NAV sosialtjenesten benytter midlertidig bolig i en annen kommune - ansvaret varer fram til tjenestemottaker har f\u00e5tt varig botilbud (Hovednr. 35. Kap. 2, \u00a7 3) 3. F\u00f8rste m\u00f8te med bostedsl\u00f8s tjenestemottaker N\u00e5r tjenestemottaker henvender seg til NAV sosialtjenesten med behov for hjelp til \u00e5 skaffe egen bolig, eller presenterer seg som bostedsl\u00f8s, skal tjenestemottakers bosituasjon, familiesituasjon, omsorg for barn og behov for hjelp kartlegges. Benytt skjema \u00ab EST- Kartlegging av bosituasjonen for bostedsl\u00f8se. Skjema fylles ut i alle saker F\u00d8R det innvilges eller avsl\u00e5s tilbud om midlertidig botilbud. Kan ogs\u00e5 benyttes i forbindelse med forlengelse av vedtak. Skjema legges inn i Socio. Kartleggingen kan gi f\u00f8lgende tre utfall: 3.1 Generell r\u00e5d og veiledning 3.2 Individuell r\u00e5d og veiledning 3.3 Tilbud om individuell r\u00e5d, veiledning og og midlertidig botilbud 3.1. Generell r\u00e5d og veiledning Kommunen og NAV sosialtjeneste skal gj\u00f8re r\u00e5d- og veiledningstilbudet tilgjengelig ved \u00e5 gj\u00f8re tjenesten allment kjent. R\u00e5d- og veiledningsplikten gjelder overfor alle som oppholder seg i kommunen. Den generelle r\u00e5d- og veiledningsplikten kan for eksempel omfatte oppslag p\u00e5 kommunens nettsider, i kundemottak eller informasjon gjennom andre allmenne informasjonskanaler. Rutinemessige svar av generell karakter vil ogs\u00e5 som regel g\u00e5 inn under NAV sosialtjenestens generelle r\u00e5d- og veiledningsplikt; EST- Tips til deg som er p\u00e5 boligjakt. Dette vedtaksfestes ikke, men dersom tjenestemottaker er registrert i fagsystemet, journalf\u00f8res det at tjenestemottaker har mottatt slik veiledning. 3.2 R\u00e5d og veiledning etter sosialtjenesteloven \u00a7 17 og individuell tilpasset bistand etter boligsosial lov Individuell tilpasset bistand etter boligsosial lov og r\u00e5d og veiledning etter sosialtjenesteloven \u00a7 17 er tjenester det skal fattes vedtak p\u00e5. Det som kjennetegner et rettskrav p\u00e5 r\u00e5d og veiledning etter sosialtjenesteloven \u00a7 17 er at det er behov for mer faglig kvalifiserte r\u00e5d, gjerne over tid, for \u00e5 forebygge at problemer oppst\u00e5r eller for \u00e5 l\u00f8se eksisterende sosiale problemer. Dersom tjenestemottaker gis r\u00e5d og veiledning i forbindelse med at vedkommende mottar andre tjenester etter loven, skal dette fremkomme i vedtaket. 4/11 Dokument \u00abEST - NAV sosialtjenestens oppf\u00f8lging av bostedsl\u00f8se\u00bb, ID 10532 - BkKvalitet Dersom tjenestemottaker ikke mottar andre tjenester etter loven, men likevel har behov for r\u00e5d og veiledning, kan vedkommende s\u00f8ke om denne tjenesten. Det er retten til tjenesten som skal vedtaksfestes, ikke det n\u00e6rmere innholdet i hva r\u00e5dgivningen skal g\u00e5 ut p\u00e5. Vedtaket m\u00e5 tidfeste perioden for r\u00e5dgivningen, eller gi en tidsfrist for n\u00e5r tjenesten skal oppfylles. NAV sosialtjenesten kan avsl\u00e5 eller avslutte r\u00e5d og veiledning i de tilfeller tjenestemottaker ikke viser vilje til \u00e5 f\u00f8lge opp allerede foresl\u00e5tte tiltak, eller ikke bidrar med den egeninnsatsen vedkommende vurderes \u00e5 ha forutsetninger for \u00e5 gj\u00f8re. Det m\u00e5 da fattes enkeltvedtak om dette, jf. Hovednr. 35 pkt. 4.17.2.4. N\u00e5r tjenestemottaker er vanskeligstilt p\u00e5 boligmarkedet og trenger bistand til \u00e5 skaffe eller beholde en egnet bolig skal det fattes vedtak etter b\u00e5de boligsosial lov og sosialtjenesteloven \u00a7 17 . 3.3 Tilbud om individuell r\u00e5d og veiledning, samt midlertidig botilbud Det er \u00f8nskelig at tjenestemottaker leverer skriftlig s\u00f8knad om midlertidig botilbud. Ved muntlig s\u00f8knad m\u00e5 saksbehandler nedtegne denne, Inntekts- og utgiftsopplysninger m\u00e5 leveres/innhentes n\u00e5r slike opplysninger ikke allerede er kjent for NAV sosialtjeneste. S\u00f8knad om midlertidig botilbud m\u00e5 vurderes samme dag som den er mottatt. N\u00e5r tjenestemottaker har rett p\u00e5 ytelse etter loven skal tjenesten midlertidig botilbud gis som naturalytelse. Hvis tjenestemottaker har barn, skal barnas behov vurderes og ivaretas s\u00e6rskilt. 3.3.1 Vedtak om midlertidig botilbud, jf. sosialtjenesteloven \u00a7 27 Bruk maler utarbeidet i Socio for vedtak p\u00e5 midlertidig botilbud. Midlertidig botilbud skal avhjelpe akutt bostedl\u00f8shet jf. Rundskriv hovednr.35 - Med \u00abakutt bostedl\u00f8shet\u00bb menes at tjenestemottaker ikke har et sted \u00e5 sove og oppholde seg det n\u00e6rmeste d\u00f8gnet. - \u00abdem som ikke klarer det selv\u00bb inneb\u00e6rer at tjenestemottaker ikke har evne til \u00e5 skaffe seg tak over hodet selv. - Bestemmelsen inneb\u00e6rer at NAV sosialtjenesten m\u00e5 fremskaffe et konkret og tilgjengelig botilbud. - \u00a727 omhandler ikke utgiftsdekning av midlertidig botilbud, dette reguleres av \u00a7\u00a718 og 19. Av vedtaket m\u00e5 det fremg\u00e5 om tjenestemottaker fyller kriteriene for rett p\u00e5 midlertidig botilbud. De hensyn som har v\u00e6rt avgj\u00f8rende i vurderingen og for konklusjonen knyttet til valg av midlertidig botilbud m\u00e5 fremkomme. Relevante vurderingskriterier kan v\u00e6re s\u00f8kers alder, kj\u00f8nn, oppf\u00f8lgingsbehov og aktuell situasjon i forhold til bruk av rusmidler. Formuleringene i vedtaket m\u00e5 imidlertid ikke v\u00e6re s\u00e5 konkret at det kan oppleves krenkende for tjenestemottaker. Videre m\u00e5 adressen p\u00e5 det midlertidige botilbudet framkomme. Egenbetaling/vurdering av utgiftsdekning, sosialtjenesteloven \u00a7\u00a718 og 19 Dersom tjenestemottaker oppfyller vilk\u00e5rene i \u00a7 27, m\u00e5 NAV sosialtjenesten vurdere utgiftsdekning av midlertidig botilbud. NAV sosialtjenesten foretar en \u00f8konomisk behovsvurdering. Se for \u00f8vrig: EST- \u00d8konomisk st\u00f8nad til utgiftsdekning av midlertidig botilbud Retten til tjenesten etter \u00a7 27 g\u00e5r f\u00f8r betaling. Det vil si at dersom tjenestemottaker ikke betaler angitt egenandel kan sosialtjenesten ikke avst\u00e5 fra \u00e5 gi hjelp. Ved gjentatte ubetalte egenbetalinger kan sosialtjenesten tilby forvaltning av personens/ husstandens inntekter slik at egenbetalingen blir betalt. F\u00f8rer ikke dette fram skal det vurderes \u00e5 s\u00f8ke tvungen forvaltning etter gjeldende regelverk. Vedtakets lengde Vedtaket skal angi lengden p\u00e5 oppholdet i midlertidig botilbud, og da normalt innenfor en maksimal lengde p\u00e5 14 dager ved f\u00f8rstegangs henvendelse. 5/11 Dokument \u00abEST - NAV sosialtjenestens oppf\u00f8lging av bostedsl\u00f8se\u00bb, ID 10532 - BkKvalitet Vilk\u00e5r Det stilles vilk\u00e5r for vedtaket om \u00f8konomisk st\u00f8nad til midlertidig botilbud. Vilk\u00e5rene hjemles i \u00a7 20. Vilk\u00e5rene skal v\u00e6re individuelle og form\u00e5let skal v\u00e6re \u00e5 bidra til \u00e5 motivere og p\u00e5virke tjenestemottaker til \u00e5 finne egen bolig. Eksempel p\u00e5 vilk\u00e5r som kan stilles til tjenestemottaker: - Samtale med NAV- sosialtjeneste. - Fremsette s\u00f8knad om kommunal utleiebolig og f\u00f8lge opp s\u00f8knaden. - V\u00e6re aktiv p\u00e5 det private utleiemarkedet ved \u00e5 g\u00e5 p\u00e5 visninger, sette inn annonse p\u00e5 nettside mv. En henvendelse om midlertidig botilbud jf. \u00a7 27 kan v\u00e6re innfallsport til vedtak om individuelle tjenester til r\u00e5d og veiledning etter \u00a7 17. Vedtak p\u00e5 r\u00e5d og veiledning etter \u00a7 17 skal f\u00f8rst fattes n\u00e5r det vil v\u00e6re behov for r\u00e5d og veiledning som g\u00e5r over tid. Klage Avgj\u00f8relse om innvilgelse eller avslag p\u00e5 midlertidig botilbud er et enkeltvedtak. Enkeltvedtak kan p\u00e5klages til Statsforvalteren. 3.3.2 Vedtak om midlertidig botilbud i form av held\u00f8gn omsorgsinstitusjon, Jf. Helse \u2013 og omsorgstjenesteloven (HOL) \u00a7 3-2 nr. 6 bokstav c. Bergen kommune har inng\u00e5tt avtaler med to leverand\u00f8rer i Bergen om drift av held\u00f8gns omsorgsinstitusjoner for bostedsl\u00f8se personer; Bakkegaten bo \u2013 og omsorgssenter og Indremisjonshjemmet. For mer informasjon, se EST- Avtaler om d\u00f8gnbemannede midlertidig botilbud, held\u00f8gns omsorgs- og rehabiliteringsinstitusjoner M\u00e5lgruppen for botiltakene er personer som: \u00b7 I utgangspunktet fyller kriteriene for midlertid botilbud etter sosialtjenesteloven \u00a7 27 \u00b7 Har en ruslidelse \u00b7 Har rett til tjenester etter Helse \u2013 og omsorgstjenesteloven \u00b7 Har behov for et omsorgsbasert tjenestetilbud, herunder kan ha behov for praktisk bistand og enklere medisinske tjenester \u00b7 Har behov for plass i en held\u00f8gns helse \u2013 og omsorgsinstitusjon for rusavhengige Vedtak Bruk maler utarbeidet i Socio for vedtak etter HOL. Av vedtaket m\u00e5 det fremg\u00e5 om bruker vurderes \u00e5 ha rett p\u00e5 tjenester etter HOL. De hensyn som har v\u00e6rt avgj\u00f8rende i vurderingen og for konklusjonen knyttet til valg av aktuell institusjon m\u00e5 fremkomme. Relevante vurderingskriterier er brukers oppf\u00f8lgingsbehov og aktuell situasjon i forhold til bruk av rusmidler. Formuleringene i vedtaket m\u00e5 imidlertid ikke v\u00e6re s\u00e5 konkret at det kan oppleves krenkende for bruker. Navn p\u00e5 konkret institusjonen m\u00e5 framkomme i vedtaket. Vedtakets lengde Vedtaket skal angi lengden p\u00e5 oppholdet, og da normalt innenfor en maksimal lengde p\u00e5 14 dager ved f\u00f8rstegangs henvendelse. Vilk\u00e5r Det kan ikke stilles vilk\u00e5r i vedtak etter helse \u2013 og omsorgstjenesteloven Melding Bruk standard mal utarbeidet i Socio. Det fattes eget vedtak om egenbetaling. Vedr. utm\u00e5ling av egenbetaling, se punkt 3.3.3. 3.3.3 Betaling av opphold ved midlertidig botilbud eller HOL plasser i Bergen, samt innkreving av egenbetaling NAV sosialtjenesten garanterer for hele bel\u00f8pet til leverand\u00f8rene som kommunen har avtale med. NAV sosialtjenesten krever selv inn egenandel fra bruker. Vedr\u00f8rende utm\u00e5ling av egenandel, se intern retningslinje \u00abEgenandel og livsoppholdsst\u00f8nad ved opphold i midlertidig botilbud og institusjon med 6/11 Dokument \u00abEST - NAV sosialtjenestens oppf\u00f8lging av bostedsl\u00f8se\u00bb, ID 10532 - BkKvalitet held\u00f8gns helse- og omsorgstjenester for rusmiddelavhengige\u00bb, EST - Egenandel og livsoppholdsst\u00f8nad ved opphold i midlertidig botilbud og institusjon med held\u00f8gns helse- og omsorgstjenester for rusmiddelavhengige Det er ikke tilstrekkelig at det gis muntlig garanti overfor leverand\u00f8rer som har avtale med Bergen kommune. Senest samme dag som bruker flytter inn/ forlenger boforholdet skal det fattes vedtak og skriftlig garanti sendes til leverand\u00f8r. Garanti produseres i Socio og sendes til leverand\u00f8r i Altinn. Unntaksvis kan sosialtjenesten gi en bekreftelse pr. e-post, uten at det i denne framkommer navn p\u00e5 bruker. Det m\u00e5 framkomme hvor lenge garantien gjelder for. F\u00f8lgende betalingsbetingelser gjelder for de leverand\u00f8rene kommune har avtale med; D\u00f8gnpris dekkes ved m\u00e5nedlig faktura til Bergen kommune. Fakturering skal foretas etterskuddsvis hver m\u00e5ned. Fakturagrunnlaget skal v\u00e6re antall d\u00f8gn multiplisert med d\u00f8gnpris. Sosialtjenesten skal betale innen 20 dager etter mottatt faktura. I tjenestekonsesjonskontrakten med Morley AS vises det til at leverand\u00f8r skal sende sluttfaktura innen 3 m\u00e5neder. Dette gjelder om tjenestekonsesjonskontrakten opph\u00f8rer, og ikke n\u00e5r det gjelder den enkelte faktura. Betalingsbetingelser vedr. fakturering skal foretas etterskuddsvis hver m\u00e5ned, men dersom det er et reelt krav fra nevnte leverand\u00f8rer gjelder foreldelseslovens \u00a72, dvs. 3 \u00e5r. Dersom bruker skal bo p\u00e5 andre typer midlertidig botilbud enn de som kommunen har avtale med skal fortrinnsvis garanti benyttes. Dersom botilbudet ikke godtar garanti m\u00e5 det avtales om tjenestemottaker selv kan legge ut og f\u00e5 bel\u00f8pet refundert, eller om NAV sosialtjenesten unntaksvis i en kort periode betaler ut forskuddsvis til tjenestemottaker mot kvittering. 3.3.4 Beskrivelse av de midlertidig botilbud kommunen har avtale med Et grunnleggende krav til midlertidig botilbud er at tjenestemottaker kan anse tilbudet som sin midlertidige bolig og oppholde seg i botilbudet alle d\u00f8gnets timer. Akuttovernattingstilbud gir kun tilbud en del av d\u00f8gnet og regnes derfor ikke som et midlertidig botilbud. Midlertidig botilbud Bergen kommune har avtale med: Midlertidig botilbud med d\u00f8gnbemanning etter sosialtjenesteloven Leverand\u00f8r Adresse Kontakt M\u00e5lgruppe Indremisjonshjemmet Hollendergt. 15 Tlf. 55 31 71 78/ 53 00 71 17 5017 Bergen Rusavhengige menn Hjemmeside: www.indremisjonshjemmet.no E-post: post@indremisjonshjemmet.no Nyhavn MIBO Nyhavnsveien 10 Vakttelefon: 408 10 365 Rusavhengige Nyhavn.MIBO@bergen.kommune.no kvinner og menn EST - SBT MIBO Inntaksprosedyre for midlertidig botilbud i Nyhavnsveien 7/11 Dokument \u00abEST - NAV sosialtjenestens oppf\u00f8lging av bostedsl\u00f8se\u00bb, ID 10532 - BkKvalitet Held\u00f8gn omsorgsinstitusjoner etter helse- og omsorgstjenesteloven Leverand\u00f8r Adresse Kontakt M\u00e5lgruppe Bakkegaten bo- og Bes\u00f8ksadresse: Tlf.: 55 30 22 80 omsorgssenter Bakkegaten 7 Telefaks: 55 30 22 90 Rusavhengige 5032 Bergen kvinner og menn Hjemmeside: Postadresse: www.frelsesarmeen.no Postboks 13 Epost: 5812 Bergen bakkegaten@frelsesarmeen.no Indremisjons- Hollendergt. 15 Telefon 55 31 71 78/53 00 71 17 Rusavhengige hjemmet 5017 Bergen Hjemmeside: menn www.indremisjonshjemmet.no E-post: post@indremisjonshjemmet.no Midlertidig botilbud med kvalitetsavtale Leverand\u00f8r Adresse Kontakt M\u00e5lgruppe Sandviken Pensjonat, Nye Sandviksvei 33 Tlf.: 93 28 99 70 Morley AS fax: 55 99 02 89 Rusavhengige menn, unntaksvis under 25 \u00e5r Leverand\u00f8rene kan bare motsette seg \u00e5 ta imot en tjenestemottaker/bruker som NAV sosialtjenesten vil tildele plass, av vesentlige faglige og driftsmessige grunner. Se avtalene. Det er avtalt fast d\u00f8gnpris med den enkelte leverand\u00f8r. Avtalt d\u00f8gnpris b\u00f8r kun unntaksvis fravikes. Dersom dette gj\u00f8res m\u00e5 det inng\u00e5s en kort, tidsavgrenset avtale med leverand\u00f8r som omhandler hvilke tjenester leverand\u00f8r yter for en h\u00f8yere d\u00f8gnpris. En slik avtale skal evalueres ukentlig sammen med leverand\u00f8r. NAV sosialtjenesten har oppf\u00f8lgingsansvar for tjenestemottaker. Ved utl\u00f8p av vedtaksperioden /garantiperioden skal NAV sosialtjenesten sammen med tjenestemottaker og /eller leverand\u00f8r avklare hvorvidt oppholdet forlenges eller avsluttes. Leverand\u00f8rene som har avtale med Bergen kommune skal som hovedregel benyttes f\u00f8rst. Om det ikke er ledig plass kan NAV sosialtjenesten henvende seg til andre leverand\u00f8rer. 3.3.5 Hoteller og andre overnattingssteder Bergen kommune har ikke inng\u00e5tt avtale med hoteller eller andre overnattingssteder. NAV sosialtjenesten st\u00e5r fritt til \u00e5 velge leverand\u00f8r ved behov for midlertidig husv\u00e6re p\u00e5 hotell eller andre overnattingssteder. Overnattingsstedet skal v\u00e6re av n\u00f8ktern standard. Overnattingssteder uten avtale benyttes for: familier med barn eller enslige som ikke har rusutfordringer 8/11 Dokument \u00abEST - NAV sosialtjenestens oppf\u00f8lging av bostedsl\u00f8se\u00bb, ID 10532 - BkKvalitet ungdom under 25 \u00e5r som skal skjermes fra rusmilj\u00f8er andre forhold i tjenestemottakers situasjon som sosialtjenesten vektlegger etter en skj\u00f8nnsmessig vurdering 3.3.6 Utflytting fra midlertidig botilbud kommunen har avtale med NAV sosialtjenesten skal i utgangspunktet ikke dekke mer enn faktisk forbrukte overnattingsd\u00f8gn. Leverand\u00f8r skal varsle NAV sosialtjenesten umiddelbart ved utflytting og ved uteblivelse uten kjent \u00e5rsak senest etter 3 dager, for n\u00e6rmere avtale om avslutning av plassen. Gis det garanti en fredag og vedkommende ikke m\u00f8ter, vil leverand\u00f8r som Bergen kommune har avtale med, ha rett p\u00e5 dekning av plassen i 3 dager, dvs. over helgen. 3.3.7 Tvister om betaling Dersom det oppst\u00e5r tvist om betaling som ikke l\u00f8ses mellom NAV sosialtjenesten og leverand\u00f8r skal leverand\u00f8r sende skriftlig krav til Etat for sosiale tjenester. Tjenesten skal redegj\u00f8re for sitt syn skriftlig. 3.3.8 Etterlatte eiendeler Tjenestemottaker er i utgangspunktet ansvarlig for sine eiendeler. Tjenestemottaker gj\u00f8res oppmerksom p\u00e5 dette av ansatte ved NAV sosialtjeneste og leverand\u00f8r ved innflytning. Tjenestemottaker anmodes om \u00e5 ta med seg f\u00e5 personlige eiendeler ved innflytning. Ved utflytting fra det midlertidige botilbudet med kvalitetsavtale (Sandviken pensjonat) m\u00e5 beboer gj\u00f8res oppmerksom p\u00e5 at eiendelene kun oppbevares i tre \u2013 3 \u2013 dager etter utflytting. Etter dette kan beboer ikke p\u00e5regne \u00e5 f\u00e5 tilbake eiendelene sine. Dersom bruker ikke tar med seg alle private eiendeler ved utflytning fra Nyhavn MIBO, Indremisjonshjemmet eller Bakkegaten bo \u2013 og omsorgssenter, vil leverand\u00f8r oppbevare eiendelene i fire - 4 uker fra utflytningsdato. Etter dette vil alle eiendeler bli fjernet. Det kan oppst\u00e5 situasjoner der det ikke oppn\u00e5s kontakt med tjenestemottaker og NAV sosialtjenesten blir bedt om \u00e5 ta stilling til hvorvidt eiendeler skal tas vare p\u00e5 eller ikke. NAV sosialtjeneste, i samarbeid med ansatte ved botilbudet, pr\u00f8ver da \u00e5 finne l\u00f8sninger som er til det beste for tjenestemottaker. 3.3.9 Oppf\u00f8lging av personer som bor i midlertidig botilbud Tidsmessige begrensinger Midlertidig botilbud skal avhjelpe akutt bostedsl\u00f8shet og er ikke ment \u00e5 vare over tid, helst ikke lenger enn 3 mnd. Opphold som varer lenger enn 3 m\u00e5neder b\u00f8r kun unntaksvis forekomme. Det gj\u00f8res etter en konkret og individuell vurdering. Vurdering m\u00e5 framkomme i begrunnelsen i vedtaket. Oppf\u00f8lging for \u00e5 finne mer permanent bolig NAV sosialtjenesten har ansvar for oppf\u00f8lgingen av boligsituasjonen for alle tjenestemottakere som bor i midlertidig botilbud. N\u00e5r midlertidig botilbud benyttes skal NAV sosialtjenesten s\u00e5 snart som mulig, og senest innen en uke, iverksette tiltak som kan bidra til at tjenestemottaker kan oppn\u00e5 en mer varig bosituasjon. R\u00e5d og veiledningstiltak etter \u00a7 17: 9/11 Dokument \u00abEST - NAV sosialtjenestens oppf\u00f8lging av bostedsl\u00f8se\u00bb, ID 10532 - BkKvalitet NAV sosialtjenesten skal s\u00f8rge for at nye bostedsl\u00f8se f\u00e5r avtale hos veileder samtidig med at f\u00f8rste garanti utstedes Avtalen skal gis s\u00e5 snart som mulig, fortrinnsvis samme dag Bist\u00e5 med \u00e5 s\u00f8ke kommunal bolig \u2013 f\u00e5 fullmakt til fornying Bist\u00e5 med \u00e5 s\u00f8ke etter leilighet p\u00e5 det private markedet Bist\u00e5 med \u00e5 s\u00f8ke l\u00e5n til egen bolig hvis dette er aktuelt Den enkelte NAV sosialtjeneste skal ha rutiner som sikrer at tjenestemottakere som bor i midlertidig botilbud har tett oppf\u00f8lging av veileder og/eller bo-oppf\u00f8lgingstjenesten ved kontoret, slik at oppholdet blir kortest mulig. Etter individuell vurdering kan NAV sosialtjenesten stille vilk\u00e5r om samtale med veileder/bo- oppf\u00f8lgingstjeneste f\u00f8r det gis fornyet garanti. Det skal fattes enkeltvedtak om individuelle tjenester til r\u00e5d og veiledning etter \u00a7 17 dersom r\u00e5d/veiledningen g\u00e5r over tid. Vedtaket m\u00e5 inneholde tidspunktet for r\u00e5dgivningen eller en tidsfrist for n\u00e5r tjenesten skal oppfylles. 4. Oppf\u00f8lging av bostedsl\u00f8se i fengsel og institusjon Det er viktig at NAV sosialtjenesten kartlegger og gj\u00f8r en individuell vurdering av hvilken type bistand tjenestemottakeren vil ha behov for etter endt soning/behandling i institusjon. 4.1 Oppf\u00f8lging av bostedsl\u00f8se som oppholder seg i fengsel Det foreligger en samarbeidsavtale mellom Kriminalomsorgen og Bergen kommune knyttet til oppf\u00f8lging av innsatte i fengsel. 4.2 Oppf\u00f8lging av bostedsl\u00f8se som oppholder seg i institusjon N\u00e5r en bostedsl\u00f8s oppholder seg i institusjon skal NAV sosialtjenesten tidlig under oppholdet s\u00f8rge for at bolig er et tema i samarbeid med institusjonen. 5. Oppf\u00f8lging av tjenestemottaker som har f\u00e5tt bolig N\u00e5r tjenestemottaker har f\u00e5tt egen bolig m\u00e5 NAV sosialtjeneste vurdere tjenestemottakers \u00f8konomiske og/eller praktiske behov for bistand i forhold til flytting, innkj\u00f8p av inventar og utstyr etc. 5.1 \u00d8konomiske og praktiske forhold Ved behov skal NAV sosialtjeneste bist\u00e5 tjenestemottaker med \u00e5 flytte inn og etablere seg i bolig. Huskeliste ved flytting i egen bolig, EST - Huskeliste ved flytting til ny bolig Det m\u00e5 sikres at f\u00f8lgende er avklart: Tjenestemottaker har undertegnet gyldig husleiekontrakt. Melding om flytting er sendt til folkeregisteret og posten. \u00d8konomiske forhold knyttet til boforholdet er avklart: - Garanti for depositum er gitt til huseier eller l\u00e5n til depositum er gitt og satt inn p\u00e5 depositumskonto i leietakers navn. - Betaling av husleie: Vedtak p\u00e5 \u00f8konomisk sosialhjelp til husleie, autotrekk-avtale eller betaling fra forvaltningskonto for tjenestemottakere som har egen inntekt. - Eventuelt samarbeid mellom NAV sosialtjeneste og husvert er avklart: Samtykke fra tjenestemottaker til at NAV sosialtjeneste kan ha dialog med husvert, og eventuelt avtale om direkte betaling av husleie til husvert. 10/11 Dokument \u00abEST - NAV sosialtjenestens oppf\u00f8lging av bostedsl\u00f8se\u00bb, ID 10532 - BkKvalitet S\u00f8knad om statlig/ kommunal bost\u00f8tte Bestilling av str\u00f8mabonnement, innboforsikring etc. Etablering i bolig 5.2 Tjenestemottakers behov for oppf\u00f8lging i bolig NAV sosialtjeneste skal gj\u00f8re en kartlegging, og ut fra dette, vurdere hvorvidt tjenestemottaker har behov for ulike tjenester og oppf\u00f8lging i boligen. Oppf\u00f8lging i bolig skal vedtaksfestes. 6. Avviksh\u00e5ndtering NAV sosialtjeneste h\u00e5ndterer avvik knyttet til tjenestemottakere dette m\u00e5tte gjelde. Avvik meldes i kommunens elektroniske kvalitetssystem, BK kvalitet. Avvik vedr\u00f8rende leverand\u00f8r av midlertidig botilbud som har avtale med Bergen kommune meldes i kommunens elektroniske kvalitetssystem, BK kvalitet. Avvik f\u00f8lges opp av etaten direkte med leverand\u00f8r. Dersom ikke avvikene lukkes meldes avvik videre til Byr\u00e5dsavdeling for vurdering av tiltak. 7. Lover, rundskriv mm. - Lov om sosiale tjenester i arbeids- og velferdsforvaltningen - Rundskriv til sosialtjenesteloven - Lov om kommunale helse- og omsorgstjenester m.m. - Lov om kommunenes ansvar p\u00e5 det boligsosiale feltet Relaterte dokumenter: EST - Egenandel og livsoppholdsst\u00f8nad ved opphold i midlertidig botilbud og institusjon med held\u00f8gns helse- og omsorgstjenester for rusmiddelavhengige EST - Huskeliste ved flytting til ny bolig EST - NAV - Prosedyre for opplysning, r\u00e5d og veiledning etter \u00a7 17 EST - NB - R\u00e5d og veiledning \u00a7 17 - NAV Bergenhus sosialtjeneste EST - NBN - Prosedyre for opplysning, r\u00e5d og veiledning etter \u00a7 17 EST - SBT MIBO Inntaksprosedyre for midlertidig botilbud i Nyhavnsveien EST- Avtaler om d\u00f8gnbemannede midlertidig botilbud, held\u00f8gns omsorgs- og rehabiliteringsinstitusjoner EST- Kartlegging av bosituasjonen for bostedsl\u00f8se EST- Tips til deg som er p\u00e5 boligjakt 11/11 "
}