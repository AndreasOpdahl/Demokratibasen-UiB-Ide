{
  "dokument_id": "980c233f-2e8f-5a1a-8814-73ad13438716",
  "doc_type": "case_attachment",
  "kommune": 4601,
  "tittel": "ULOV-2022/21798 - P\u00e5legg om opph\u00f8r av bruk, retting og ilegging av tvangsmulkt",
  "url": "https://bergen.kommune.no/politikere-utvalg/api/fil/bk360/10626595/ULOV-2022-21798-Palegg-om-opphor-av-bruk-retting-og-ilegging-av-tvangsmulkt",
  "tekst": " Plan- og bygningsetaten Petter Bjerke F\u00e6revaag V\u00e5r referanse: ULOV-2022/21798-11 Vinjes Gate 3 Saksbehandler: Marie Hesjedal Dato: 14.07.2023 5007 BERGEN Eiendom : Gnr 164 Bnr 477 Tiltakets adresse : Vinjes gate 3 P\u00e5legg om opph\u00f8r av bruk, retting og ilegging av tvangsmulkt Vi viser til varsel om opph\u00f8r av bruk, retting og ilegging av tvangsmulkt 12.06.23 og tilbakemelding fra deg via Terje Stenbakk datert 14.06.23. VEDTAK 1. Opph\u00f8r av bruk Vi p\u00e5legger deg \u00e5 opph\u00f8re all bruk av hybelleiligheten til egen boenhet inntil det eventuelt foreligger en midlertidig brukstillatelse/ferdigattest. 2. Retting Vi p\u00e5legger deg \u00e5: \u2022 Opprette gjennomgang mellom hybelleiligheten og leiligheten \u2022 Fjerne takterrassen og takvindu 3 \u2022 Tilbakef\u00f8re trappel\u00f8pet til godkjent situasjon p\u00e5 tegninger fra 1930 Fristen for opph\u00f8r av bruk og retting settes til 13.10.23. 3. Tvangsmulkt Engangsmulkt p\u00e5 kr 100.000,- blir ilagt den 14.10.23 dersom ikke den ulovlige bruken til egen boenhet opph\u00f8rer innen fristen. L\u00f8pende dagmulkt p\u00e5 kr 2000,- fra og med 14.10.23 dersom ikke den ulovlige bruken til egen boenhet opph\u00f8rer innen fristen. L\u00f8pende dagmulkt p\u00e5 kr 1500,- fra og med 14.10.23 dersom takterrassen ikke er fjernet innen fristen. L\u00f8pende dagmulkt p\u00e5 kr 800,- fra og med 14.10.23 dersom takvinduet ikke er fjernet innen fristen. L\u00f8pende dagmulkt p\u00e5 kr 800,- fra og med 14.10.23 dersom trappel\u00f8pet ikke er tilbakef\u00f8rt innen fristen. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN V\u00c5R BEGRUNNELSE Du eier eiendommen og er derfor ansvarlig for at reglene i plan- og bygningsloven (pbl.) f\u00f8lges. Vi var p\u00e5 befaring p\u00e5 eiendommen 16.02.23. Til stede p\u00e5 befaringen var representanter fra kommunen og eier. Ved befaringen ble det konstatert at det er satt inn takvinduer og bygget en takterrasse p\u00e5 fasaden mot nordvest med tilkomst fra loftet, at eksisterende trappel\u00f8p til loftet er fjernet og ny trapp etablert, at arealet hvor det gamle trappel\u00f8pet opp til loftet tidligere var n\u00e5 inneholder et hybelkj\u00f8kken og at deler av tredje etasje er en separat boenhet. Takterrasse og -vinduer I v\u00e5rt arkiv viser tegninger fra 1930 at bygget er godkjent uten takvinduer og takterrasse p\u00e5 fasade mot nordvest, men med et lite takopplett (figur 1). Vi kan ogs\u00e5 se at det i 2014 i sak 201435937 ble s\u00f8kt om \u00e5 bygge takterrasse, men at denne s\u00f8knaden ble avvist da den var ufullstendig. P\u00e5 befaring ble det konstatert at en takterrasse tilsvarende den som ble oms\u00f8kt er bygget, og at det er satt inn tre takvinduer; to vinduer nord\u00f8st for takterrassen (takvindu 1 og 2) og ett s\u00f8rvest for den (takvindu 3). Ved gjennomgang av flyfoto er det sv\u00e6rt vanskelig \u00e5 avgj\u00f8re n\u00e5r takvindu 1 og 2 er satt inn, men det er mulig man kan skimte dem p\u00e5 flyfoto fra 1951. Da tvil skal komme hjemmelshaver til gode, tar vi derfor utgangspunkt i at takvindu 1 og 2 er satt inn f\u00f8r 1951. Takvindu 3 er ikke tilstede p\u00e5 flyfoto fra 2014 og blir synlig f\u00f8rst p\u00e5 flyfoto fra 2015. Dette vinduet m\u00e5 derfor v\u00e6re satt inn i tidsrommet 2014-2015. Figur 1: Godkjente tegninger fra 1930 som viser taket og loftet med takopplett, uten takvinduer Figur 2: Tegning vedlagt s\u00f8knad i sak 201435937 som viser med loftet med takterrasse/altan Saksnummer ULOV-2022/21798 Side 2 av 9 Figur 3: Skr\u00e5foto fra 2009 og 2022 som viser fasade mot nordvest med hhv. takopplett og takterrasse 1 2 3 Figur 4: Flyfoto fra hhv. 1951, 2014 og 2015 som viser at takvindu 3 er satt inn i etter 2014, og at man kan skimte takvindu 1 og 2 i 1951. Figur 5: Bilder av takterrasse tatt p\u00e5 befaring. Takvinduene fremkommer ogs\u00e5 her. Takterrasse regnes som tilbygg og det fremkommer av plan- og bygningsloven (pbl.) \u00a7 20-1 bokstav a) at oppf\u00f8ring, tilbygging, p\u00e5bygging, underbygging eller plassering av bygning, konstruksjon eller anlegg er s\u00f8knadspliktig. Videre er tilbygging av takterrasse en vesentlig endring som inneb\u00e6rer inngrep i b\u00e6rende konstruksjoner og er s\u00f8knadspliktig, jf. pbl. \u00a7 20-1 bokstav b). Tilbygging av takterrasse vil ogs\u00e5 utgj\u00f8re en fasadeendring, som if\u00f8lge pbl. \u00a7 20- 1 bokstav c) er s\u00f8knadspliktig. Innsetting av nytt takvindu vil b\u00e5de v\u00e6re et inngrep i b\u00e6rende konstruksjoner og utgj\u00f8re en fasadeendring p\u00e5 bygget. Tiltaket vil derfor v\u00e6re s\u00f8knadspliktig etter pbl. \u00a7 20-1 bokstav b) og c). Da vi ikke kan dokumentere med sikkerhet n\u00e5r takvindu 1 og 2 er satt inn, og det er Saksnummer ULOV-2022/21798 Side 3 av 9 manglende kunnskap om hvordan praksis var f\u00f8r 1951, er det bare takvindu 3 som forf\u00f8lges og anses som s\u00f8knadspliktig etter ovenst\u00e5ende hjemler. Eiendommen ligger i hensynssone kulturmilj\u00f8 jf. KPD Sentrum (planID. 15780000). I KPA2018 (planID. 65270000) \u00a7 35.5, som beskriver hensynssonen for kulturmilj\u00f8, st\u00e5r det at: \u00abKulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk. Om og hvordan et tiltak ber\u00f8rer kulturminner eller kulturmilj\u00f8 skal vurderes i samr\u00e5d med Byantikvaren. Statens vegvesen skal h\u00f8res i saker som ang\u00e5r postvegene. Utfyllende retningslinjer til de enkelte hensynssonene fremg\u00e5r av \u00abUtfyllende informasjon til hensynssoner for bevaring av kulturmilj\u00f8\u00bb\u00bb I KPA \u00a7 38.3.3 fremkommer det at \u00abI plan- og byggesaker som ber\u00f8rer kulturminner eller kulturmilj\u00f8er, skal Byantikvaren gi en vurdering av tiltakets konsekvens med hensyn til kulturminneverdi. Ved overordnet planlegging skal Byantikvaren utrede og kartlegge kulturminneverdier.\u00bb I KPD \u00a7 4.2 fremkommer det at \u00abetablert gesimsh\u00f8yde og takform opprettholdes\u00bb og tiltaket er s\u00e5ledes ogs\u00e5 i strid med denne bestemmelsen. Du har ikke s\u00f8kt om tiltakene, og takterrassen og takvindu 3 utgj\u00f8r derfor et ulovlig forhold p\u00e5 deres eiendom. Endret trappel\u00f8p Ved gjennomgang av v\u00e5re arkiver kan vi se at trappel\u00f8pet er endret i forhold til siste godkjente situasjon p\u00e5 tegninger fra 1930. Trappen fra 3. etasje opp til loftet l\u00e5 opprinnelig mot byggets nord\u00f8stlige vegg, men er n\u00e5 flyttet til midten av bygget og utgj\u00f8r et dobbelt trappel\u00f8p sammen med trappen som g\u00e5r ned til 2. etasje (se figur 1, 2 og 5). Figur 6: Tegninger fra 1930 og tegning som viser dagens situasjon, hvor trappen mellom 3. etasje og loftet er fjernet og ny trapp etablert. Saksnummer ULOV-2022/21798 Side 4 av 9 Figur 7: Trapp ned til 3. etasje fra loftet, plassert som r\u00f8d pil markerer i figur 6 I pbl. \u00a7 20-1 bokstav b) fremkommer det at vesentlig endring eller vesentlig reparasjon av tiltak som nevnt under bokstav a er s\u00f8knadspliktig. Fjerning av trapp og etablering av ny trapp er en vesentlig endring som inneb\u00e6rer inngrep i b\u00e6rende konstruksjoner og er s\u00f8knadspliktig jf. pbl. \u00a7 20-1 bokstav b). Du har ikke s\u00f8kt om endring av trappel\u00f8p og tiltaket utgj\u00f8r derfor et ulovlig forhold p\u00e5 deres eiendom. Hybelleilighet I v\u00e5rt arkiv viser tegninger fra 1930 at 3. etasje er godkjent med to sovev\u00e6relser, barnerom, bad, stue, entre, to kleskott, passage/gang og tre ulike trappel\u00f8p, i \u00e9n sammenhengende enhet, som sammen med 2. etasje og loft utgj\u00f8r en leilighet. P\u00e5 befaring ble det opplyst at deler av 3. etasje n\u00e5 er en separat boenhet (hybelleilighet) med egen inngang. Vi fikk ikke tilgang til hybelleiligheten p\u00e5 befaringen, men vi fikk opplyst at dagens planl\u00f8sning i 3. etasje samsvarer med tegninger innsendt i byggesak 201435937, og senere tilsendt bilder av hybelleiligheten fra hjemmelshaver. Figur 8: Tegning av 3.etasje som viser dagens situasjon. Hybelleilighet markert med r\u00f8dt. I pbl. \u00a7 20-1 bokstav g) fremkommer det at oppdeling eller sammenf\u00f8yning av bruksenheter i boliger er s\u00f8knadspliktig. Videre sl\u00e5r byggesaksforskriften (SAK10) \u00a7 2-2 fast at s\u00f8knadsplikt for oppdeling av boenhet i eksisterende bolig oppst\u00e5r n\u00e5r enhetene: Saksnummer ULOV-2022/21798 Side 5 av 9 a) har alle hovedfunksjoner for bolig, slik som stue, kj\u00f8kken, soveplass, bad og toalett, b) har egen inngang og c) er fysisk atskilt fra \u00f8vrige enheter. Hybelleiligheten oppfyller disse kriteriene og er derfor en separat boenhet. Du har ikke s\u00f8kt om oppdeling av boenhet og hybelleiligheten utgj\u00f8r derfor et ulovlig forhold p\u00e5 deres eiendom. I tilbakemelding datert 14.06.23 opplyser du at det skal settes inn d\u00f8r mellom hybel og egen boenhet, slik at hybel ikke lenger kan regnes som egen boenhet. Dersom dette gjennomf\u00f8res og dokumenteres innen fristen vil p\u00e5legg om opph\u00f8r av bruk falle bort. Hvordan kan du unng\u00e5 tvangsmulkt? Retter du opp det ulovlige forholdet, unng\u00e5s tvangsmulkt. Dette kan skje p\u00e5 f\u00f8lgende m\u00e5ter: 1. Bruken av hybelleiligheten m\u00e5 opph\u00f8re snarest og senest innen 13.10.23. Det m\u00e5 sendes inn skriftlig bekreftelse innen 13.10.23 p\u00e5 at bruken er opph\u00f8rt. Hybelleiligheten m\u00e5 ikke tas i bruk til beboelse f\u00f8r det eventuelt blir gitt en tillatelse til dette. 2. Det m\u00e5 opprettes gjennomgang mellom hybelleiligheten og leiligheten innen 13.10.23. 3. Takterrassen og takvindu 3 m\u00e5 fjernes innen 13.10.23. 4. Trappel\u00f8pet m\u00e5 tilbakef\u00f8res til godkjent situasjon p\u00e5 tegninger fra 1930 innen 13.10.23. Vi skal underrettes skriftlig med bilder av utf\u00f8rt retting n\u00e5r arbeidet er gjort. Du m\u00e5 vurdere om rettingsarbeidet er s\u00f8knadspliktig f\u00f8r tiltaket rettes/tilbakef\u00f8res. Tiltakene kan oms\u00f8kes Du eller en ansvarlig s\u00f8ker (fagperson) kan s\u00f8ke om \u00e5 f\u00e5 forholdet godkjent. S\u00f8knaden m\u00e5 v\u00e6re komplett og mottatt hos oss innen 13.10.23. Om du trenger hjelp av en ansvarlig s\u00f8ker, er avhengig av hvilke arbeid som er utf\u00f8rt. Dersom s\u00f8knaden tas til behandling, venter vi med \u00e5 f\u00f8lge opp v\u00e5rt p\u00e5legg om retting inntil s\u00f8knaden er ferdig behandlet. Dersom s\u00f8knaden ikke inkluderer alle tiltakene, gjelder fristen som gitt i p\u00e5legg for \u00f8vrige tiltak. Det m\u00e5 bekreftes av deg at bruken er opph\u00f8rt innen fristen 13.10.23 selv om det sendes inn komplett s\u00f8knad. Godkjennes s\u00f8knaden, avsluttes ikke ulovlighetsoppf\u00f8lgingen f\u00f8r det er gitt brukstillatelse/ferdigattest. Blir s\u00f8knaden avvist gjelder fortsatt fristen i dette p\u00e5legget. Det betyr at tvangsmulkt l\u00f8per fra og med fristen i p\u00e5legget. Saksnummer ULOV-2022/21798 Side 6 av 9 Blir s\u00f8knaden avsl\u00e5tt, vil ny frist for retting v\u00e6re fem uker etter endelig vedtak i byggesaken. Det betyr at tvangsmulkt l\u00f8per fra og med fem uker etter endelig vedtak i byggesaken. Vi skal underrettes skriftlig med bilder av utf\u00f8rt retting n\u00e5r arbeidet er gjort. Hva skjer hvis du ikke retter forholdet? Dersom du ikke retter forholdet eller s\u00f8ker innen fristen, m\u00e5 du betale tvangsmulkt som vedtatt over. Om p\u00e5legget ikke etterkommes innen fastsatt frist, kan det f\u00f8lges opp med forelegg. Et forelegg kan f\u00e5 virkning som rettskraftig dom. P\u00e5legg kan tinglyses som heftelse p\u00e5 eiendommen dersom det ulovlige forholdet ikke rettes. Hvordan s\u00f8ke om tillatelse? Mer informasjon om hva som er s\u00f8knadspliktig og hvordan man s\u00f8ker finnes her: \u2022 Direktoratet for byggkvalitet: www.dibk.no \u2022 Bergen kommune: www.bergen.kommune.no/innbyggerhjelpen/planer-bygg-og- eiendom Kundesenteret v\u00e5rt gir ogs\u00e5 generell veiledning i sp\u00f8rsm\u00e5l om byggesaker. Kundesenteret kan kontaktes p\u00e5 telefon 55 56 63 10 eller ved oppm\u00f8te i kundesenterets lokaler i Johannes Bruns gate 12. Informasjon om retten til \u00e5 klage Du har rett til \u00e5 klage p\u00e5 vedtaket. Klagen m\u00e5 sendes til oss innen 3 uker fra dette vedtaket ble mottatt. Dette gjelder ogs\u00e5 dersom det sendes inn s\u00f8knad. Hvis vedtaket p\u00e5klages, og Statsforvalteren opprettholder v\u00e5rt vedtak om p\u00e5legg, vil ny frist for retting v\u00e6re fem uker etter Statsforvalterens vedtaksdato. Dette gjelder ikke for opph\u00f8r av bruk. Det m\u00e5 derfor bekreftes av deg at bruken er opph\u00f8rt innenfor fristen selv om det sendes inn klage. Se mer informasjon om rett til klage i vedlagt skjema \u201cOrientering om rett til \u00e5 klage p\u00e5 forvaltningsvedtak\u201d. Hvilket ansvar har en eier av en eiendom? Den som eier en eiendom, er ansvarlig for at alle endringer som er utf\u00f8rt p\u00e5 eiendommen er i henhold til plan- og bygningsloven (pbl) og gitte tillatelser. Det betyr at n\u00e5v\u00e6rende eier er ansvarlig, selv om det er tidligere eier som har utf\u00f8rt arbeidene. Regelverk som er brukt \u2022 Plikt til \u00e5 s\u00f8ke om tiltaket fremg\u00e5r av plan- og bygningsloven (pbl.) \u00a7 20-2 jf.\u00a7 20-1, f\u00f8rste ledd, bokstav a-c) og SAK 10 \u00a7 2-2. \u2022 V\u00e5r rett til \u00e5 gi p\u00e5legg og ilegge tvangsmulkt sl\u00e5s fast i pbl. \u00a7 32-3 og pbl. \u00a7 32-5. \u2022 Vi kan gi forelegg etter pbl. \u00a7 32-6. \u2022 Vi kan politianmelde forholdet etter pbl. \u00a7 32-9. \u2022 Vi har rett til \u00e5 tinglyse p\u00e5legget etter pbl. \u00a7 32-3 fjerde ledd. \u2022 Din rett til \u00e5 klage p\u00e5 vedtaket f\u00f8lger av forvaltningsloven \u00a7 28. Myndighet Saken er behandlet og avgjort administrativt i medhold av delegert myndighet. Saksnummer ULOV-2022/21798 Side 7 av 9 F\u00f8lg saken p\u00e5 saksinnsyn Saker som behandles ved etaten kan f\u00f8lges p\u00e5 internett via kommunens nettside: www.bergen.kommune.no/innsynpb Har du sp\u00f8rsm\u00e5l? Ta kontakt med saksbehandler p\u00e5 tlf. 40810358 eller p\u00e5 e-post Marie.Hesjedal@bergen.kommune.no. Ved all videre kontakt i denne saken, vennligst referer til saksnummer ULOV- 2022/21798. Med hilsen Plan- og bygningsetaten Marie Hesjedal Saksbehandler Eirik S. Nielsen Fungerende seksjonsleder Dette dokumentet er godkjent elektronisk. Saksnummer ULOV-2022/21798 Side 8 av 9 Melding om rett til \u00e5 klage p\u00e5 forvaltningsvedtak: Klagerett: Den som er part eller har rettslig klageinteresse, har rett til \u00e5 klage over (forvaltningsloven \u00a7 28) vedtaket. Hvem kan det klages til: Klageinstans er Statsforvalteren i Hordaland. Klagen sendes til: Bergen (forvaltningsloven \u00a7 28) kommune, Plan- og bygningsetaten, Postboks 7700, 5020 BERGEN. Klagefristen er tre - 3 - uker fra den dag underretningen om vedtaket kom frem til vedkommende part. Det er tilstrekkelig at klagen er postlagt Klagefrist: innen fristens utl\u00f8p. Dersom klagen kommer inn etter fristens utl\u00f8p vil (forvaltningsloven \u00a7\u00a7 29, 30 og den bli avvist. Klagen kan imidlertid tas under behandling n\u00e5r det 31) foreligger s\u00e6rlige grunner, som tilsier at klagen blir pr\u00f8vd. Det m\u00e5 derfor opplyses om \u00e5rsaken til forsinkelsen. En klage som er avgjort av Statsforvalteren, kan ikke p\u00e5klages videre. Dersom en part mener at vedtaket ikke er begrunnet, kan det settes Rett til \u00e5 kreve begrunnelse: frem krav om det. Slike krav m\u00e5 fremsettes innen klagefristen utl\u00f8p. (forvaltningsloven \u00a7\u00a7 24 og 25) Klagefristen blir i s\u00e5 fall avbrutt og ny frist begynner \u00e5 l\u00f8pe fra den dag begrunnelsen er kommet frem til klager. I klagen m\u00e5 det nevnes det vedtaket som det klages over og hva som Klagens innhold: \u00f8nskes endret. Den m\u00e5 begrunnes og for \u00f8vrig vise til de momenter (forvaltningsloven \u00a7 32) som kan v\u00e6re relevante for bed\u00f8mmelsen av saken. Klagen m\u00e5 dateres og undertegnes av klager eller hans fullmektig. Selv om partene har klagerett, kan vedtaket vanligvis gjennomf\u00f8res Utsetting av gjennomf\u00f8ring av straks. Det er imidlertid gitt adgang til \u00e5 s\u00f8ke om \u00e5 f\u00e5 utsatt vedtaket: iverksettingen av vedtaket, inntil klagefristen er ute eller klagen er (forvaltningsloven \u00a7 42) avgjort. Statsforvalteren kan p\u00e5 selvstendig grunnlag ta stilling til begj\u00e6ring om utsettende virkning. Med visse begrensninger har partene rett til \u00e5 se dokumentene i saken. Rett til \u00e5 se sakens Det m\u00e5 ved et slikt \u00f8nske tas kontakt med Kundesenteret til Plan- og dokumenter og kreve bygningsetaten i Johannes Bruns gate 12. Der vil en ogs\u00e5 kunne f\u00e5 veiledning: n\u00e6rmere veiledning om adgangen til \u00e5 klage og den videre (forvaltningsloven \u00a7 11) saksbehandlingen. Det er adgang til \u00e5 kreve dekning for n\u00f8dvendige og vesentlige kostnader i forbindelse med klagesaken, f. eks advokatbistand, der vedtaket er endret til gunst for klager. Kravet m\u00e5 v\u00e6re fremsatt innen 3 Kostnader ved klagen: uker etter at underretning om det nye vedtaket er kommet frem til (forvaltningsloven \u00a7 36) vedkommende part. Det kan ogs\u00e5 s\u00f8kes om \u00e5 f\u00e5 dekket utgifter til n\u00f8dvendig advokathjelp etter lov om fri rettshjelp. Statsforvalterens kontor eller advokat kan gi n\u00e6rmere veiledning. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: (forvaltningsloven \u00a7 27 b) likevel reises n\u00e5r det er g\u00e5tt 6 m\u00e5neder fra klage f\u00f8rste gang ble fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer ULOV-2022/21798 Side 9 av 9 "
}