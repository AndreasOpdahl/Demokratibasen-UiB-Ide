{
  "dokument_id": "9bcf552e-dcc4-5c1a-b120-ac9a3d0efc37",
  "doc_type": "case_attachment",
  "kommune": 4601,
  "tittel": "Klage datert 15.02.2024 og 05.03.2024",
  "url": "https://bergen.kommune.no/politikere-utvalg/api/fil/bk360/10294956/Klage-datert-15-02-2024-og-05-03-2024",
  "tekst": "Bergen kommune Plan- og bygningsetaten Postboks 7700 5020 Bergen Sendes kun pr. epost til postmottak.planogbygg@bergen.kommune.no Bergen, den 15. februar 2024 V\u00e5r ref.: 10287 Deres ref.: BYGG-2023/16355 BYGG-2023/16355 \u2013 FRISTAVBRYTENDE KLAGE P\u00c5 AVSLAG P\u00c5 S\u00d8KNAD OM OPPF\u00d8RING AV BOLIG Eiendom: Gnr. 166 Bnr. 1303 Tiltakets adresse: Gamle Kalvedalsveien 2, 5019 Bergen Tiltakshaver: Clas OIsen Tiltaket: Oppf\u00f8ring av enebolig 1. INNLEDNING Det vises til kommunens sak BYGG-2023/16355 hvor det i vedtak av 25. januar d.\u00e5. ble gitt avslag p\u00e5 s\u00f8knad om oppf\u00f8ring av enebolig med tilh\u00f8rende uteareal, terrenginngrep, skj\u00e6ringer og st\u00f8yskjerm p\u00e5 eiendommen gnr. 166 bnr. 1303 med adresse Gamle Kalvedalsveien 2 (tiltakseiendommen). Advokatfirmaet Landsvik & Larsen AS bist\u00e5r tiltakshaver Clas Olsen i denne saken. Avslaget p\u00e5 s\u00f8knad om oppf\u00f8ring av enebolig med tilh\u00f8rende uteareal, terrenginngrep, skj\u00e6ringer og st\u00f8yskjerm p\u00e5klages med dette og bes omgjort. 2. FRISTAVBRYTENDE KLAGE Som det f\u00f8lger av s\u00f8knad om rammetillatelse av 5. oktober 2023 omfatter tiltaket: - Oppf\u00f8ring av nybygg enebolig - St\u00f8yskjerm p\u00e5 terrasse - Terrenginngrep og skj\u00e6ringer i bakkant av boligen S\u00f8knaden ble avsl\u00e5tt ved kommunens vedtak av 25. januar d.\u00e5. med grunnlag i plan- og bygningsloven \u00a7 29-2 om visuelle kvaliteter, pbl. \u00a7 29-4 annet ledd om minste avstand til nabogrense og fra KPA2018 \u00a7 3.1 om plankrav. Advokatfirmaet Landsvik & Larsen AS | Kanalveien 7, 5068 Bergen | post@llco.no | Org.nr.: 924 394 420 Etter denne sides vurdering er krav til tiltakets visuelle kvaliteter etter pbl. \u00a7 29-2 samt vilk\u00e5rene for dispensasjon som nevnt etter pbl. \u00a7 19-2 oppfylt i tiltaket. I avslaget er det for det f\u00f8rste lagt til grunn at tiltaket med terrenginngrep og inngrep i naturen vil v\u00e6re synlig fra store omr\u00e5der sentralt i Bergen. Denne side er uenig i dette, da tiltaket vil ha sv\u00e6rt begrenset synlighet og det videre ikke er eksisterende naturverdier av betydning p\u00e5 oms\u00f8kte eiendom. Tiltaket vurderes gjennom sin plassering og utforming \u00e5 v\u00e6re godt tilpasset omgivelsene, og ikke medf\u00f8re nedbygging av gr\u00f8ntstruktur. N\u00e5r det gjelder avstand mot nabogrense er p\u00e5virkningen p\u00e5 naboeiendommen etter denne sides vurdering tilstrekkelig dokumentert, slik at det er klart at tiltaket ikke vil medf\u00f8re en slik p\u00e5virkning p\u00e5 naboeiendommen at hensynet til denne vesentlig tilsidesettes. Dette skyldes s\u00e6rlig den store h\u00f8ydeforskjellen. Klagegrunnene vil n\u00e6rmere fremkomme og begrunnes i en supplerende klage. Ta gjerne kontakt med undertegnede ved eventuelle sp\u00f8rsm\u00e5l i saken. Med vennlig hilsen Advokatfirmaet Landsvik & Larsen AS Kari Seglem Larsen Advokat M.N.A. e-post: kari@llco.no mobil: 930 48 286 2 Bergen kommune Plan- og bygningsetaten Postboks 7700 5020 Bergen Sendes kun pr. epost til postmottak.planogbygg@bergen.kommune.no Bergen, den 5. mars 2024 V\u00e5r ref.: 10287 Deres ref.: KLAGE-2024/11122 KLAGE-2024/11122 \u2013 KLAGE P\u00c5 AVSLAG P\u00c5 S\u00d8KNAD OM OPPF\u00d8RING AV BOLIG Eiendom: Gnr. 166 Bnr. 1303 Tiltakets adresse: Gamle Kalvedalsveien 2, 5019 Bergen Tiltakshaver: Clas OIsen Tiltaket: Oppf\u00f8ring av enebolig 1. INNLEDNING Det vises til kommunens sak BYGG-2023/16355 hvor det i vedtak av 25. januar d.\u00e5. ble gitt avslag p\u00e5 s\u00f8knad om oppf\u00f8ring av enebolig med tilh\u00f8rende uteareal, terrenginngrep, skj\u00e6ringer og st\u00f8yskjerm p\u00e5 eiendommen gnr. 166 bnr. 1303 med adresse Gamle Kalvedalsveien 2 (tiltakseiendommen) Advokatfirmaet Landsvik & Larsen AS bist\u00e5r tiltakshaver Clas Olsen i denne saken. Avslaget p\u00e5 s\u00f8knad om oppf\u00f8ring av enebolig med tilh\u00f8rende uteareal, terrenginngrep, skj\u00e6ringer og st\u00f8yskjerm p\u00e5klages med dette og bes omgjort. I forbindelse med innsendelsen av klagen er det utarbeidet s\u00f8knad om dispensasjon fra plankravet i KPA2018 \u00a7 3.1 og s\u00f8knad om dispensasjon fra KDP Fjellsiden s\u00f8r \u00a7 10a nr. 2 om maksimal utnyttelsesgrad. Dispensasjonss\u00f8knadene ligger vedlagt. 2. SAKENS BAKGRUNN 2.1 Innledning Saken gjelder avslag p\u00e5 s\u00f8knad om tillatelse til oppf\u00f8ring av en enebolig over to etasjer p\u00e5 200 kvm BRA. med utomhusanlegg p\u00e5 eiendommen gnr. 166 bnr. 1303 med adresse Gamle Kalvedalsveien 2. www.llco.no Kanalveien 7 org.nr. 924 394 420 5068 Bergen Eiendommen er en boligeiendom som er delt av en privat vei som g\u00e5r tvers gjennom eiendommen og deler eiendommen i to. Den vestlige delen av eiendommen er bebygd med en enebolig over tre etasjer. Det oms\u00f8kte bolighuset er plassert p\u00e5 den \u00f8stlige delen av eiendommen, som i dag er ubebygd. Som det f\u00f8lger av s\u00f8knad om rammetillatelse av 5. oktober 2023 omfattet tiltaket: - Oppf\u00f8ring av nybygg enebolig - St\u00f8yskjerm p\u00e5 terrasse - Terrenginngrep og skj\u00e6ringer i bakkant av boligen S\u00f8knaden ble avsl\u00e5tt ved kommunens vedtak av 25. januar d.\u00e5. med grunnlag i plan- og bygningsloven \u00a7 29-2 om visuelle kvaliteter, pbl. \u00a7 29-4 annet ledd om minste avstand til nabogrense og fra KPA2018 \u00a7 3.1 om plankrav. Det vises for \u00f8vrig til sakens dokumenter. 3. S\u00d8KNADER OM DISPENSASJON 3.1 KPA2018 \u00a7 3.1 om plankrav I s\u00f8knaden ble det lagt til grunn at tiltaket var i tr\u00e5d med KPA2018 \u00a7 3.3 om unntak fra plankrav, men det ble i vedtaket ikke gitt slikt unntak fra plankravet. Det vedlegges dermed slik s\u00f8knad om dispensasjon. Slik denne side vurderer saken er tiltaket av slik art og medf\u00f8rer slike begrensede omfang av forhold som m\u00e5 avklares at det klart kan behandles gjennom en byggesaksprosess, slik at det kan og b\u00f8r gis dispensasjon fra plankravet i tr\u00e5d med kommunens praksis i tilsvarende saker. Herunder vises det blant annet til at forholdet til infrastruktur er ivaretatt gjennom positive uttalelser/tillatelser fra Bymilj\u00f8etaten, Bergen vann og BIR slik at tiltaket ikke aktualiserer oppgradering av infrastruktur. 3.2 KDP Fjellsiden s\u00f8r \u00a7 10a nr. 2 om maksimal utnyttelsesgrad Etter KPD Fjellsiden \u00a7 10a nr. 2 kan maksimalt 35% av tomten bebygges. I s\u00f8knaden ble det opplyst om at tiltaket hadde en utnyttelsesgrad p\u00e5 29% BYA, men ved beregningen var det medtatt hele eiendommens areal uten fratrekk for det arealet som er avsatt til vegareal i gjeldende kommunedelplan. Utnyttelsesgrad beregnet etter areal avsatt til bebyggelse og anlegg i samsvar med TEK17 \u00a7 5-8 er 39,8 % BYA. Det s\u00f8kes derfor om dispensasjon fra bestemmelsen. Slik det fremkommer er avviket fra regulert utnyttelsesgrad begrenset, og den fastsatte utnyttelsesgraden er langt under det som normalt tillates og er \u00f8nskelig i byfortettingssonen hvor 2 eiendommen inng\u00e5r. Som det er utdypet i s\u00f8knaden om dispensasjon er det dermed gode grunner for \u00e5 gi slik dispensasjon. Dette er ogs\u00e5 i tr\u00e5d med kommunens praksis med dispensasjoner fra eldre planer med lav utnyttelsesgrad for nye tiltak basert p\u00e5 kommuneplanens intensjon med fortetting og dermed generelt sett betydelig h\u00f8yere utnyttelsesgrad. Dispensasjonss\u00f8knaden ligger vedlagt. 4. SAKENS RETTSLIGE SIDE 4.1 Innledning Som det fremkommer av kommunens vedtak i saken ble s\u00f8knaden avsl\u00e5tt under henvisning til KPA2018 \u00a7 3.1 om plankrav, plan- og bygningsloven \u00a7 29-2 om visuelle kvaliteter, og pbl. \u00a7 29-4 annet ledd om minste avstand til nabogrense. Etter dennes side oppfatning er det ikke grunnlag for \u00e5 gi avslag som nevnt. Dette begrunnes i det f\u00f8lgende. 4.2 Pbl. \u00a7 29-2 \u2013 Visuelle kvaliteter Innledning Tiltaket er for det f\u00f8rste avsl\u00e5tt p\u00e5 bakgrunn av visuelle kvaliteter, jf. pbl. \u00a7 29-2. Avslaget er begrunnet med at boligen ikke har tilstrekkelig gode visuelle kvaliteter i forhold til sine bygde og naturlige omgivelser og plassering, selv om tiltaket i seg selv har gode visuelle kvaliteter. I f\u00f8lge kommunen vil tiltaket komme for n\u00e6rt nabobebyggelse og vesentlig forringe terrenget og omr\u00e5det karakter. Fra denne side vurderes dette samlet sett \u00e5 v\u00e6re en for streng vurdering av tiltakets visuelle kvaliteter, og videre anses ikke vurderingen \u00e5 v\u00e6re korrekt. Tiltaket er lite synlig I avslaget er det lagt til grunn at tiltaket med terrenginngrep og inngrep i naturen vil v\u00e6re synlig fra store omr\u00e5der sentralt i Bergen. Denne side er uenig i dette. Oms\u00f8kt bolig skal som nevnt plasseres p\u00e5 den \u00f8stlige delen av en boligeiendom som er bebygd med en bolig p\u00e5 tre etasjer. Som det fremg\u00e5r av perspektivtegningen inntatt nedenfor ligger oms\u00f8kt bolig lavere i terrenget, og f\u00f8lgelig skjult bak eksisterende bolig. 3 Utklipp fra perspektiv med p\u00e5tegning Videre har eiendommen adkomst via den private vegen \u00d8vre Kalfarlien som er uten gjennomgangstrafikk. Ved innkj\u00f8ringen til \u00d8vre Kalfarlien er det mye vegetasjon, og det er kun i selve krysset det er mulig \u00e5 se opp til der den oms\u00f8kte boligen skal plasseres. Det oms\u00f8kte tiltaket ligger plassert i randsonen til st\u00f8rre vegatasjonsbelte/gr\u00f8ntdrag som g\u00e5r p\u00e5 ovensiden av eiendommen. Tiltaket som s\u00f8kes gjennomf\u00f8rt i \u00abs\u00f8kk\u00bb i terrenget vil i tillegg til \u00e5 plasseres b\u00e5de lavt i samt inn i terrenget v\u00e6re skjult bak eksisterende bolig p\u00e5 eiendommen, og vil dermed ha helt begrenset synlighet fra omgivelsene, b\u00e5de n\u00e6rt og fjernt. Det vil dermed ikke kunne medf\u00f8re noen negativ fjernvirkning, hverken i seg selv eller for gr\u00f8ntdraget. Tiltaket vil f\u00f8lgelig ikke p\u00e5virke gr\u00f8ntdraget negativt p\u00e5 en slik m\u00e5te at det vil medf\u00f8re synlige negative endringer fra deler av Bergen, som kommunen dermed feilaktig har lagt til grunn i vedtaket. N\u00e5r det kommer til selve gjennomf\u00f8ringen av tiltaket krever det terrenginngrep, men etter at tiltaket er gjennomf\u00f8rt vil boligen fylle ut byggegropen tiln\u00e6rmet i sin helhet, og det vil etableres og reetableres murer. Det er klart at tiltaket hverken vil v\u00e6re spesielt synlig i seg selv, eller kunne medf\u00f8re en synlig negativ p\u00e5virkning p\u00e5 gr\u00f8ntdraget p\u00e5 ovensiden av eiendommen. Ingen nedbygging av gr\u00f8ntdrag I avslaget er det lagt til grunn at tiltaket medf\u00f8rer en nedbygging av gr\u00f8ntdrag, og at tiltaket dermed har d\u00e5rlige visuelle kvaliteter i forhold til sine omgivelser. 4 Selv om oms\u00f8kt tiltak ligger i tilknytning til gr\u00f8ntdraget best\u00e5r tiltakseiendommen i det vesentlige kun av hagebeplantning og mindre krattskog. Det er f\u00e5 spesielle naturverdier p\u00e5 arealet hvor oms\u00f8kt tiltak er plassert, og ingen st\u00f8rre tr\u00e6r som m\u00e5 fjernes. Gjennomf\u00f8ringene av tiltaket vil dermed ikke medf\u00f8re en svekkelse av gr\u00f8ntdraget. Nedenfor er det inntatt bilder som viser vegetasjonen p\u00e5 den delen av tiltakseiendommen hvor oms\u00f8kt bolig skal plasseres som viser at tiltaksomr\u00e5det for det meste best\u00e5r av hagebeplantning og krattskog. Bilde som viser vegetasjonen p\u00e5 tiltakseiendommen sett fra s\u00f8r Bilde som viser vegetasjonen p\u00e5 tiltakseiendommen sett fra nord 5 N\u00e5r det gjelder gr\u00f8ntdraget p\u00e5pekes det for \u00f8vrig at dette synes fullt ut vurdert og ivaretatt gjennom kommunedelplanen, hvor eiendommen er avsatt til bebyggelse og det er avsatt flere, st\u00f8rre omr\u00e5der lenger nord\u00f8st til gr\u00f8ntomr\u00e5det; Utklipp KPA med oms\u00f8kte eiendom markert, arealplaner.no Tiltaket vil dermed heller ikke medf\u00f8re noen nedbygging av gr\u00f8ntdrag eller noen negativ fjernvirkning i tilknytning til dette, herunder f\u00e5 betydning for landskapsbildet i Fjellsiden. Tiltaket er tilpasset omgivelsene N\u00e5r det gjelder selve tiltaket er boligen i seg selv godt tilpasset omgivelsene med en spesielt god terrengtilpasning der boligen plasseres bak en eksisterende forst\u00f8tningsmur. Vi viser til Byantikvarens uttalelse hvor det uttales at tiltaket \u00abfremst\u00e5r oms\u00f8kte nybygg sympatisk og lite siden det i stor grad fanges opp av det skr\u00e5nende terrenget det blir en del av. Det er pent skalert og innehar \u00e5penbare arkitektoniske kvaliteter. Utstrakt bruk av naturstein, og gjenbruk av stein, gir gode materialkvaliteter samtidig som det 6 harmonerer med den eksisterende situasjonen. Det nye volumet legger seg i bakkant og inntil eksisterende mur, relativt dypt mellom eksisterende hus og terrenget bak. P\u00e5 denne m\u00e5ten underordner det seg omgivelsene.\u00bb Uttalelsen over samsvarer godt med de grepene som er valgt og lagt til grunn av arkitekt ved utforming av bebyggelsen, og denne side slutter seg f\u00f8lgelig til byantikvarens vurderinger og beskrivelse av tiltaket. Det er klart at tiltaket har god tilpasning til omgivelsene. Oppsummering Oms\u00f8kt tiltak har god tilpasning til omgivelsene, og underordner seg omkringliggende bebyggelse. Tiltaket er lite synlig og ber\u00f8rer i liten grad gr\u00f8nndraget p\u00e5 oversiden av eiendommen. Basert p\u00e5 ovennevnte er det klart at tiltaket har tilstrekkelig gode visuelle kvaliteter i forhold til sine bygde og naturlige omgivelser og plassering, slik at tiltaket er i samsvar med pbl. \u00a7 29-2 vedr\u00f8rende visuelle kvaliteter. 4.3 Pbl. \u00a7 29-4 om minste avstand til nabogrense Innledning Kommunen har avsl\u00e5tt s\u00f8knad om dispensasjon fra pbl. \u00a7 29-4 om minste avstand til nabogrense med den begrunnelse at tiltaket vil kunne medf\u00f8re brannspredning og at tiltaket vil kunne gi innsyn til nabo og ta utsikt og sol fra naboeiendom. Denne side er uenig i dette. Det f\u00f8lger av pbl. \u00a7 19-2 annet ledd at kommunen kan innvilge dispensasjon fra bestemmelser gitt med hjemmel i plan- og bygningsloven dersom hensynene bak bestemmelsen ikke blir vesentlig tilsidesatt med dispensasjonen, forutsatt at fordelene med \u00e5 gi dispensasjon er st\u00f8rre enn ulempene. Hensynet bak kravet om minste avstand til nabogrense er f\u00f8rst \u00e5 fremst \u00e5 sikre branntekniske hensyn, samt at naboer skal sikres lys, rom og utsikt. Betydningen av KPA Som kjent inng\u00e5r eiendommen, og naboeiendommen 166/1229, i byfortettingssone BY2 i kommuneplanens arealdel (KPA). Det inneb\u00e6rer slik det fremkommer av sonens navn at det er \u00f8nskelig med og skal skje foretting, slik at det i utgangspunktet skal legges til grunn en h\u00f8y utnyttelsesgrad ved at det b\u00e5de skal bygges h\u00f8yt og tett. En slik byutviklings- og arealstrategi vil igjen n\u00f8dvendigvis medf\u00f8re noen ytterligere p\u00e5virkninger p\u00e5 naboeiendommene sammenlignet med mindre tettbyggede str\u00f8k. Dette har f\u00e5tt konkret utslag i bestemmelsene vedr\u00f8rende nye tiltaks p\u00e5virkning p\u00e5 eksisterende nabobebyggelse, hvor det i bestemmelsene for ytre fortettingssone i \u00a7 26.4.7 og for \u00f8vrig byggesone i \u00a7 26.5.4 f\u00f8lger en begrensning vedr\u00f8rende nye tiltaks p\u00e5virkning p\u00e5 sol- og utsiktsforhold for eksisterende 7 bebyggelse. For ytre fortettingssone fastsl\u00e5r den nevnte bestemmelsen at \u00abNy bebyggelse b\u00f8r ikke gi vesentlig reduksjon av sol- og utsiktsforhold for eksisterende boliger.\u00bb. Det er f\u00f8lgelig kun \u00abvesentlig\u00bb reduksjon av sol og utsikt for nabobebyggelse som b\u00f8r unng\u00e5s i ytre fortettingssone. Slik tilsvarende bestemmelse finnes ikke for byfortettingssonen, slik at det i denne sonen ikke skal legges til grunn tilsvarende begrensninger for nye tiltaks p\u00e5virkning p\u00e5 sol og utsiktsforhold for eksisterende bebyggelse. Kommuneplanens bestemmelser tilsier dermed at terskelen for n\u00e5r det foreligger relevante ulemper for eksisterende naboulemper ved vurdering av dispensasjon fra byggegrense mot nabo er betydelig h\u00f8yere i byfortettingssonen. Dette tilsier i seg selv at det kan gis dispensasjon som oms\u00f8kt, samt at det skal kvalifiserte ulemper til f\u00f8r det b\u00f8r gis avslag p\u00e5 s\u00f8knad om dispensasjon av hensyn til p\u00e5virkning p\u00e5 sol og utsiktsforhold for eksisterende bebyggelse. Brannhensyn er ivaretatt Slik det fremg\u00e5r av tegningene s\u00e5 ligger eiendommen i sterkt skr\u00e5ende terreng hvor tiltaket plasseres inn i terrenget. Oms\u00f8kt tiltak er plassert helt inntil nabogrensen til eiendommen gnr. 166 bnr. 1229, men p\u00e5 grunn av h\u00f8ydeforskjellen kan man ikke se at tiltaket medf\u00f8rer noen \u00f8kt fare for brannspredning til naboeiendommen 166/1229. I tillegg til en naturlig avgrensning er det p\u00e5 naboeiendommen gnr. 166 bnr. 1229 en st\u00f8rre forst\u00f8tningsmur som vil ligge som en brannvegg mellom oms\u00f8kt tiltak og bebyggelsen p\u00e5 gnr. 166 bnr. 1229. N\u00e5r det gjelder brannrisikoen vil tiltaket uansett gjennomg\u00e5 prosjektering av brannsikkerhet til s\u00f8knad om igangsettingstillatelse med tilh\u00f8rende ansvarsbelegging, slik at tiltaket vil v\u00e6re like godt sikret mot brannspredning som boliger med fire meters avstand til nabogrense. Ingen tap av sol eller utsyn Videre er sp\u00f8rsm\u00e5let om tiltaket vil medf\u00f8re tap av sol eller utsyn for 166/1229. Som nevnt ligger boligen i skr\u00e5ende terreng hvor tiltaket ligger betydelig lavere i terrenget enn boligen p\u00e5 naboeiendommen gnr. 166 bnr. 1229. 8 Snitt som viser tiltakets plassering i terrenget Som det fremg\u00e5r av innsendte illustrasjoner av siktforhold liger \u00f8verste punkt p\u00e5 taket av oms\u00f8kt tiltak 2,5 meter lavere enn overkanten av grunnmuren til naboeiendommen gnr. 166 bnr. 1229, se illustrasjon nedenfor. Illustrasjon som viser tiltakets plassering i forhold til bakenforliggende nabobebyggelse Slik denne side vurderer det var det ved s\u00f8knad om tillatelse, ved blant annet ovenfor inntatte illustrasjon, tydelig dokumentert at tiltaket ikke ville medf\u00f8re tap av utsyn eller sol for nabobebyggelsen. I vedtakets pkt. 3.2 er det vist til at det ikke er levert dokumentasjon som har sikret bygningsmyndighetene knyttet til at naboen ikke blir negativt ber\u00f8rt av tiltaket. Det er dermed utarbeidet ytterligere oppriss for \u00e5 dokumentere dette. 9 Utklipp oppriss fra vest Bilag 1: Oppriss fra vest N\u00e5r det gjelder solforhold m\u00e5 det anses klart at tiltaket har slik lavere plassering sammenlignet med b\u00e5de naboens bolig og uteoppholdsareal samt er trukket n\u00e6r skrent/mur mot naboeiendommen at det ikke vil f\u00e5 noen p\u00e5virkning hva gjelder solforholdene p\u00e5 166/1229. Man kan ikke se at det er n\u00f8dvendig \u00e5 utarbeide n\u00e6rmere solstudier eller lignende da tegningsgrunnlaget tilstrekkelig klart dokumenterer dette. Videre n\u00e5r det gjelder utsikt fra bebyggelsen p\u00e5 166/1229 er utsiktsfeltet p\u00e5 boligen i all hovedsak vendt bort fra tiltaksomr\u00e5det, det er kun mindre deler av utsikten som ber\u00f8res av tiltaket. Uansett er det klart ut ifra innsendte tegninger og illustrasjoner at tiltaket er plassert i underkant av eksisterende bolig p\u00e5 naboeiendommen, og dermed ikke vil medf\u00f8re p\u00e5virkning p\u00e5 utsikten fra boligen. 10 Illustrasjon utsiktsretning 166/1229 N\u00e5r det gjelder utsikten fra uteoppholdsarealet ser man klart p\u00e5 kartet over at de deler av utearealene p\u00e5 naboeiendommen som er plassert n\u00e6r oms\u00f8kte eiendom er bratte, og de arealene som har helning som tilrettelegger for bruk og uteopphold er sv\u00e6rt smale slik at det m\u00e5 legges til grunn at disse ikke benyttes til uteopphold grunnet sine kvaliteter. Videre er ogs\u00e5 utearealene p\u00e5 166/1229 i all hovedsak plassert h\u00f8yere enn oms\u00f8kte tiltak, slik at man heller ikke fra utearealene vil f\u00e5 s\u00e6rlig tapt utsyn. Oppsummert vil samlet sett kun helt mindre deler av naboeiendommen 166/1229 ber\u00f8res grunnet h\u00f8ydeforskjell, plassering av bebyggelse samt plassering av uteoppholdsareal. P\u00e5virkningen vil v\u00e6re langt under den terskelen som legges til grunn i KPA, se pkt. 4.3.2 over. Det bemerkes for \u00f8vrig at slik det fremkommer vil oms\u00f8kte nybygg ha mindre p\u00e5virkning p\u00e5 utsyn fra naboeiendom enn eksisterende bolig p\u00e5 tiltakseiendommen. Det er klart at tiltaket hverken vil ta noe sol eller medf\u00f8re noe tap av utsyn for overliggende bolig p\u00e5 naboeiendommen gnr. 166 bnr. 1229. Ingen innsyn til gnr. 166 bnr. 1229 Det er i avslaget vist til at det er usikkerhet vedr\u00f8rende hvorvidt oms\u00f8kt bolig kan gi innsyn til naboeiendommen gnr. 166 bnr. 1229. Som det fremg\u00e5r av tegningsmaterialet vil oms\u00f8kt tiltak komme betydelig lavere i terrenget enn nabobebyggelsen p\u00e5 166/1229. H\u00f8ydeforskjellen kombinert med den relativt korte avstanden mellom byggene gj\u00f8r at det ikke vil bli mulig \u00e5 se inn i vinduene i bolig p\u00e5 166/1229. 11 Videre er blant annet den planlagte terrassen plassert p\u00e5 s\u00f8rlige deler av bygningen, slik at denne vender bort fra 166/1229. N\u00e5r det gjelder innsynet fra stuen i vinduene i 2. etasje i den oms\u00f8kte boligen vil sikten fra vinduene g\u00e5 rett inn i den eksisterende muren med gjerde som ligger inntil vassdraget som ligger i grensen mellom eiendommene. Bilde av mur inne p\u00e5 gnr. 166 bnr. 1229 Oppsummering Oppsummert er det klart at tiltaket hverken vil medf\u00f8re noen \u00f8kt fare for brannspredning, og at tiltaket hverken vil ta sol, utsyn eller medf\u00f8re \u00f8kt innsyn til nabogrensen, slik at hensynet bak kravet til avstand til nabogrense ikke vesentlig vil tilsidesettes med en dispensasjon. Da bygningsmyndigheten er av den oppfatning av p\u00e5virkning p\u00e5 naboeiendommen ikke er tilstrekkelig dokumentert bes det om at det i forbindelse med klagebehandling gjennomf\u00f8res befaring p\u00e5 eiendommen. Under befaringen vil tiltakshaver visualisere h\u00f8yde p\u00e5 oms\u00f8kt nybygg, slik at man kan foreta en n\u00e6rmere vurdering p\u00e5 tomten. 4.4 KPA2018 \u00a7 6.2.2 om minste avstand til vassdrag I avslaget er ikke s\u00f8knad til KPA2018 \u00a7 6.2.2 om minste avstand til vassdrag behandlet da bygningsmyndighetene vurderer at \u00abdet er vanskelig \u00e5 behandle dispensasjon fra avstand til vassdrag da ikke alle relevante variabler er opplyst og redegjort for\u00bb. Bygningsmyndigheten har ikke redegjort for hvilke opplysninger som de vurderer at mangler fra s\u00f8knaden. Kravene til bygges\u00f8knader f\u00f8lger av SAK10 \u00a7 5-4 tredje ledd bokstav a til q. Disse opplysningene er levert med bygges\u00f8knaden og det er derfor uklart hvilke opplysninger som kommunen mangler for \u00e5 kunne fatte et vedtak i saken. 12 N\u00e5r det gjelder selve dispensasjonss\u00f8knaden er det klart at Bymilj\u00f8etaten som vassdragsforvalter ikke stiller seg negative til s\u00f8knaden om dispensasjon p\u00e5 grunn av avstanden til vassdraget. Om tiltaket uttaler Bymilj\u00f8etaten at \u00abkantene av bekkel\u00f8pet best\u00e5r av mur, og den har et kunstig og smalt l\u00f8p med lite naturlig preg langs med vei og gjennom et tettbygd boligfelt. Vassdraget har derfor f\u00e5 verdier knyttet til naturmangfold og friluftsliv. Eventuell oppf\u00f8ring av oms\u00f8kte tiltak m\u00e5 ikke snevre inn eller lukke elvel\u00f8pet ytterligere enn det er i dag.\u00bb Da oms\u00f8kt tiltak ikke snevrer inn bekkel\u00f8pet mer enn dagens situasjon m\u00e5 det legges til grunn at oms\u00f8kt tiltak ikke p\u00e5virker hensynene bak byggegrensen mot vassdrag slik at kommunen b\u00f8r innvilge slik dispensasjon. 4.5 Fordeler med tiltaket Oms\u00f8kte tiltak omfatter slik det fremkommer oppf\u00f8ring av en enebolig med flere soverom, som dermed m\u00e5 anses som familiebolig, som fortetting i eksisterende boligomr\u00e5de. Boligen vil som det er dokumentert kunne knytte seg til eksisterende infrastruktur, og er beliggende i et av omr\u00e5dene i Bergen med best kollektivtilbud slik at det vil medf\u00f8re minimal \u00f8kning i biltrafikken. Tiltaket er dermed helt i tr\u00e5d med gjeldende arealpolitikk i form av oppf\u00f8ring av familiebolig i byfortettingssone tilknyttet kollektivtilbud. Det oms\u00f8kte tiltaket aktualiserer problemstillinger som er typiske i fortettingsstr\u00f8k, og som er av slik art som m\u00e5 aksepteres dersom man skal kunne fortette i eksisterende boligomr\u00e5der. Etter denne sides oppfatning er det dermed klare grunner for at klagen m\u00e5 tas til f\u00f8lge slik at det gis tillatelse til oppf\u00f8ring av bolig p\u00e5 eiendommen som oms\u00f8kt. 4.6 Ytterligere kommentarer til avslaget Flomsikring I uttalelsen fra RBA er det vist til at tiltakets plassering n\u00e6r bekk vil kunne medf\u00f8re utfordringer med flomsikring. Man \u00f8nsker i denne forbindelse \u00e5 p\u00e5peke at overvannsrapport var vedlagt s\u00f8knad, som dokumenterer at flomforhold vil ivaretas i tiltaket. Byggefasen og byggegrop Det er i uttalelser og vedtaket for \u00f8vrig knyttet sp\u00f8rsm\u00e5l til utfordringer med sikringsarbeid og ved etablering av byggegrop. Tiltakshaver \u00f8nsker \u00e5 p\u00e5peke at det er foretatt en vurdering av slike forhold i forbindelse med s\u00f8knaden, og at man vurderer \u00e5 ville kunne ivareta relevante krav i den forbindelse. Det bes eventuelt om at det gis tillatelse p\u00e5 vilk\u00e5r om kontroll av prosjektering av geoteknikk og sikring jf. SAK10 \u00a7 14-3. 13 For \u00f8vrig kan man ikke se at selve byggeperioden, herunder riggomr\u00e5de, er relevant. Forurenset grunn I vedtakets pkt. 3.9 er det p\u00e5pekt at det ikke er fremlagt tiltaksplan for forurenset grunn. Tiltakshaver \u00f8nsker i denne forbindelse \u00e5 bemerke at det f\u00f8lger av kommunens praksis at slik tiltaksplan ikke m\u00e5 fremlegges f\u00f8r s\u00f8knad om igangsettingstillatelse. 5. AVSLUTNING Basert p\u00e5 ovennevnte er dennes side oppfatning at det for det f\u00f8rste er gode grunner til \u00e5 gi tillatelse til tiltaket, samt at kommunens avslag baserer seg p\u00e5 en feilaktig vurdering av tiltaket og dets p\u00e5virkning p\u00e5 omgivelsene. Som p\u00e5pekt i klagen er det etter denne sides oppfatning lagt til grunn feil oppfatning av blant annet tiltakets betydning for nabobebyggelse samt gr\u00f8ntdrag, som b\u00f8r medf\u00f8re at avslaget oppheves og det gis tillatelse som oms\u00f8kt. Videre fremst\u00e5r tiltaket som et godt eksempel p\u00e5 fortetting i tr\u00e5d med gjeldende arealpolitikk, samt \u00e5 ikke ville medf\u00f8re konsekvenser utover det som m\u00e5 p\u00e5regnes i slike prosjekt. Som nevnt i klagen bes det om at det gjennomf\u00f8res befaring som del av klagebehandlingen. P\u00e5 denne bakgrunn bes Bergen kommune om \u00e5 omgj\u00f8re avslag i sak BYGG-2023/16355 og gi tillatelse som oms\u00f8kt. Med vennlig hilsen Advokatfirmaet Landsvik & Larsen AS Kari Seglem Larsen Advokat M.N.A. e-post: kari@llco.no mobil: 930 48 286 14 Bevart natursteinsmur +57.00 Gjerde Mur 1.etg +53.50 +52.10 Underetasje +50.50 Gjenbrukt natursteinsmur Oppdragsgiver: Prosjekt Clas Olsen Gamle Kalvedalsvei 2 Tegningsnavn Dato: Tegnet av: Kontrollert av: Rev. dato: C. Sundts Gate 39 5009 BERGEN TLF: 553 04 900 www.origoark.no Oppriss Vest 22.02.2024 CB EOL Tegningsstatus Prosjektnr.: M\u00e5lestokk: Tegningsnr.: Rev.: Rammes\u00f8knad 2018 1:100 A-42-01 Rev Dato Tekst Tegn. Kontr. "
}