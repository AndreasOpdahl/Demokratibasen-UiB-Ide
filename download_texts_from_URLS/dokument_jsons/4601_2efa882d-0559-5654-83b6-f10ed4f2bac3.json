{
  "dokument_id": "2efa882d-0559-5654-83b6-f10ed4f2bac3",
  "doc_type": "case_attachment",
  "kommune": 4601,
  "tittel": "Bestemmelser datert 25.09.2024",
  "url": "https://bergen.kommune.no/politikere-utvalg/api/fil/bk360/11698467/Bestemmelser-datert-25-09-2024",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 \u00c5rstad. Gnr. 159 bnr. 81 mfl., Delfelt S19 og S20, Mindemyren Nasjonal arealplan-ID 4601_71140000 Saksnummer 2022/24850 Vedtatt av bystyret dd.mm.\u00e5\u00e5\u00e5\u00e5 Siste revisjonsdato bestemmelser 25.09.2024 (vedtatt av bystyret) Det bekreftes at bestemmelsene er i samsvar med bystyrets vedtak. ______________________________ avdelingsleder Side 1 av 16 Reguleringsbestemmelser Arealplan-ID 4601_71140000 REGULERINGSBESTEMMELSER (pbl \u00a7 12-7) 1. Planens hensikt Planens hensikt er \u00e5 transformere et handels- og industriomr\u00e5de til bolig- og n\u00e6ringsomr\u00e5de. Planen \u00e5pner for etablering av boliger, kontorer, barnehage, forretninger, servering og en allmenning tvers gjennom omr\u00e5det. Langs offentlige gangarealer skal det etableres service og n\u00e6ring som bidrar til gateliv. Bevaringsverdig bebyggelse gis ny bruk og blir en integrert del av omr\u00e5det. Skjematisk illustrasjon som viser byggnummerering og navngivning av gater og plasser i planen. 2. Fellesbestemmelser for hele planomr\u00e5det 2.1. Estetisk utforming 2.1.1. Bygg og utomhusanlegg skal ha h\u00f8y kvalitet i formgivning og materialbruk. Formingsveileder datert 25.09.2024 skal v\u00e6re retningsgivende for l\u00f8sningsvalg, farge- og materialbruk. Der det er angitt i bestemmelsene er formingsveilederen bindende. Formingsveilederen gir eksempler p\u00e5 hvordan bestemmelsene skal forst\u00e5s og brukes i valg av l\u00f8sning og utforming. Side 2 av 16 Reguleringsbestemmelser Arealplan-ID 4601_71140000 2.2. Aktive fasader 2.2.1. I 1. etasje mot byrom skal det v\u00e6re aktive fasader der det er vist p\u00e5 side 4 i formingsveileder datert 25.09.2024. For aktive fasader skal virksomheten innenfor v\u00e6re synlig gjennom vinduene. Det skal v\u00e6re direkte inngang fra byrom. Aktive fasader skal utformes etter prinsipper vist p\u00e5 side 3 og 4 i formingsveileder datert 25.09.2024. 2.2.2. Det skal v\u00e6re publikumsrettede funksjoner der det er vist aktive fasader p\u00e5 side 4 i formingsveileder datert 25.09.2024. Fasadeutforming skal bidra til god kontakt mellom innsiden og omr\u00e5det utenfor. 2.3. Kantsoner 2.3.1. Kantsoner er omr\u00e5der der bebyggelse m\u00f8ter byrom, og hvor det er et samspill mellom byromsgulvet, fasaden og 1. etasjes funksjon. Kantsonene skal h\u00e5ndtere overgangene mellom offentlig, felles og private arealer p\u00e5 en tydelig, trygg og attraktiv m\u00e5te. 2.3.2. Prinsippsnitt for kantsoner vist p\u00e5 side 4 i formingsveileder datert 25.09.2024 er bindende for opparbeiding av kantsoner. 2.4. Utearealer og byrom 2.4.1. Utearealer og byrom skal utformes etter prinsipper vist p\u00e5 side 12, 13, 14 og 15 i formingsveileder datert 25.09.2024. Illustrasjonsplan datert 24.09.2024 er retningsgivende for utforming av utearealer og byrom. 2.4.2. Det skal plantes minimum 105 tr\u00e6r fordelt p\u00e5 utearealer og byrom. Disse skal ha omtrent samme plassering og samme fordeling av store og sm\u00e5 tr\u00e6r som vist p\u00e5 Illustrasjonsplan datert 24.09.2024. Store tr\u00e6r har stammeomkrets p\u00e5 minst 20 cm m\u00e5lt i 1 meters h\u00f8yde (so20/25). Sm\u00e5 tr\u00e6r har stammeomkrets p\u00e5 minst 14 cm m\u00e5lt i 1 meters h\u00f8yde (so14/16). 2.4.3. Vegetasjon skal utgj\u00f8re en viktig del av utearealer og byrom og m\u00e5 sikres tilfredsstillende vekstvilk\u00e5r. Stedegne arter skal brukes. Vegetasjon skal ikke plasseres i konflikt med infrastruktur i grunnen. 2.5. Renovasjon 2.5.1. Omr\u00e5det skal benytte bossnett. Nedkast for boliger skal plasseres som vist p\u00e5 illustrasjonsplan datert 24.09.2024. 2.5.2. Nedkast for F/K/T skal plasseres innvendig. 2.5.3. Nedkast i KBA1 kan plasseres i fasaden. Plassering og utforming skal gi minst mulig st\u00f8y og lukt for n\u00e6rliggende boliger. 2.5.4. Nedkast i f_UTE3 skal utformes arkitektonisk som en helhetlig og integrert del av st\u00f8yskjermen. Nedkastet skal plasseres nord for st\u00f8yskjermen for \u00e5 holdes adskilt fra uteoppholdsarealet. 2.6. Overvannsh\u00e5ndtering og tekniske anlegg under grunnen 2.6.1. Tak med helningsvinkel opp til 30 grader skal etableres med vegetasjon. Takene skal bidra til fordr\u00f8yning av overflatevann og gi bedre luftkvalitet og estetiske kvaliteter. Side 3 av 16 Reguleringsbestemmelser Arealplan-ID 4601_71140000 2.6.2. Arealene innenfor planomr\u00e5det skal utformes og driftes slik at vannkvaliteten i Solheimsvatnet ikke forringes. Overvann uten tilfredsstillende kvalitet for utslipp i Solheimsvatnet skal ledes til lukket system. 2.6.3. Overvannsh\u00e5ndtering skal l\u00f8ses i henhold til prinsippene i VA-rammeplan, datert 30.01.2024. 2.6.4. VA-rammeplan, datert 30.01.2024, angir rammene for utbygging av vann- og avl\u00f8psnett. Plassering av andre tekniske anlegg under grunnen angis i teknisk infrastrukturplan datert 24.09.2024. 2.7. Bygge- og anleggsperioden 2.7.1. Den til enhver tid gjeldende retningslinje for behandling av st\u00f8y i arealplanlegging skal f\u00f8lges i bygge- og anleggsperioden. 2.7.2. I anleggsperioden skal det ikke v\u00e6re avrenning av forurenset vann til Solheimsvatnet. Dersom avrenning ikke kan hindres, m\u00e5 det etableres sedimentasjonsbasseng eller andre tiltak der vannkvaliteten kan dokumenteres. 2.7.3. Det tillates ikke sprengningsaktivitet i hekke- og yngleperioden april-juni, av hensyn til fugl og pattedyr ved Solheimsvatnet. 2.7.4. Det kan tillates midlertidige l\u00f8sninger for atkomst og parkering i anleggsperioden. 2.7.5. Der eksisterende bebyggelse m\u00e5 rives f\u00f8r nye bygg kan oppf\u00f8res tillates innledende grunnunders\u00f8kelser uten at dokumentasjonskrav til byggesaksbehandlingen gitt i 2.10 oppfylles. 2.7.6. Der det i illustrasjonsplan datert 24.09.2024 er vist eksisterende tr\u00e6r skal det gj\u00f8res tiltak for \u00e5 sikre at vegetasjonen ikke kommer til skade under bygge- og anleggsperioden. 2.8. Plassering av bygninger 2.8.1. Der byggegrensen er sammenfallende med form\u00e5lsgrensen langs Kanalveien og allmenningen (o_TO1) skal bygg plasseres i form\u00e5lsgrensen. 2.9 Klimagassreduksjon 2.9.1. Alle arbeider og materialvalg skal planlegges med m\u00e5lsetting om reduserte klimagassutslipp. 2.10 Dokumentasjonskrav og s\u00e6rskilt underlag til byggesaksbehandlingen 2.10.1. Ved s\u00f8knad om tiltak skal det legges ved utomhusplan som viser hvordan plankart og bestemmelsene er oppfylt. Utomhusplanen skal vise: - overgang og sammenheng mot tilliggende arealer - m\u00f8blering - aktivitets- og lekeomr\u00e5der - st\u00f8yskjerming - belegg - murer, trapper og ramper - belysning - vegetasjon - skjerming mot private hager - hvordan universell utforming er ivaretatt - inngangspartier Side 4 av 16 Reguleringsbestemmelser Arealplan-ID 4601_71140000 - terrengbehandling og landskapsforming - kj\u00f8remulighet for utrykningskj\u00f8ret\u00f8y og driftskj\u00f8ret\u00f8y 2.10.2. Sammen med s\u00f8knad skal det foreligge dokumentasjon av eksisterende situasjon og beskrivelse av hvordan kulturmilj\u00f8interesser og vernehensynet blir ivaretatt. 2.10.3. Forenklet renovasjonsteknisk plan for tiltaket skal vise plassering av nedkast til bossnett. 2.10.4. Det skal redegj\u00f8res for hvordan formingsveileder datert 25.09.2024 er fulgt. 2.10.5. Omfang og betydning av forurensning i grunnen skal kunne dokumenteres senest ved s\u00f8knad om rammetillatelse. 2.10.6. Det skal utarbeides en milj\u00f8oppf\u00f8lgingsplan (MOP) for bygge- og anleggsperioden. Den skal blant annet vise plan for trafikkavvikling, atkomst og parkering, sikkerhetstiltak, tiltak for h\u00e5ndtering av st\u00f8y og st\u00f8v, eventuelle tiltak for \u00e5 hindre avrenning av forurenset vann til Solheimsvatnet, jf. punkt 2.7. 2.10.7. Plan for reduksjon av klimagassutslipp skal f\u00f8lge s\u00f8knad om rammetillatelse. 2.10.8. Plan for arbeid i grunnen n\u00e6rt bevaringsverdige bygg skal f\u00f8lge s\u00f8knad om rammetillatelse. Planen skal dokumentere sikringstiltak, samt hvordan m\u00e5ling av rystelser i bygg skal m\u00e5les og f\u00f8lges opp under grunnarbeidet. 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr. 1) 3.1.1. Fellesbestemmelser for bebyggelse og anlegg (\u00a7 12-5 nr. 1) felt F/K/T, KBA1, KBA2, , KBA3, KBA4, KBA5, KBA6, f_UTE1, f_UTE2 og f_UTE3 Arealbruk 3.1.1.1. Bygg med fasader mot allmenningen (o_TO1 og o_TO2) og Boliggaten (o_GG2) skal ha innganger eller portrom mot disse. Portrom er vist som bestemmelsesomr\u00e5de #3 og #4. 3.1.1.2. Publikumsrettede funksjoner langs allmenningen (o_TO1 og o_TO2) skal ha egen inngang. 3.1.1.3. Det tillates ikke arealkrevende varehandel eller dagligvare i planomr\u00e5det. Det tillates samlet maksimalt 2 500 m2 BRA forretninger i planomr\u00e5det. Bilparkering 3.1.1.4. Det tillates maksimalt 136 parkeringsplasser, hvorav minimum 10 % skal v\u00e6re utformet og reservert for forflytningshemmede. 3.1.1.5. Bilparkering skal v\u00e6re i kjeller i KBA6, med unntak av inntil to HC-parkeringsplasser som kan etableres ved kontorinngang nordvest p\u00e5 F/K/T. 3.1.1.6. Parkeringsplasser forbeholdt HC skal ha bredde p\u00e5 minimum 4,5 m, lengde p\u00e5 minimum 6,0 m, og skal plasseres med kortest mulig avstand til heisene. 3.1.1.7. Minimum 10 % av parkeringsplassene skal forbeholdes gjester. 3.1.1.8. Minimum 8,5 % av parkeringsplassene skal forbeholdes delebiler. Side 5 av 16 Reguleringsbestemmelser Arealplan-ID 4601_71140000 Sykkelparkering 3.1.1.9. Sykkelparkering for beboere og ansatte skal v\u00e6re lett tilgjengelig og innend\u00f8rs bak l\u00e5sbar d\u00f8r. Alle d\u00f8rer tilknyttet innend\u00f8rs sykkelparkering skal ha en minimumsbredde p\u00e5 1,4 m. Gangarealer som gir tilkomst til sykkelparkering skal ha en bredde p\u00e5 minst 2,0 m. 3.1.1.10. 10 % av sykkelparkeringsplassene skal etableres p\u00e5 terreng. 3.1.1.11. Sykkelparkering p\u00e5 terreng skal gi mulighet for \u00e5 l\u00e5se sykler til en fast installasjon. 3.1.1.12. 10 % av sykkelparkeringsplassene skal v\u00e6re tilpasset sykkelvogn og lastesykkel. Av disse skal minimum 17 etableres p\u00e5 terreng. 3.1.1.13. Minimum 20 % av sykkelparkering for beboere og ansatte skal etableres med lademulighet. 3.1.1.14. Det skal etableres arealer for vask og reparasjon av sykler p\u00e5 terreng eller i innend\u00f8rs fellesarealer. Arealet skal etableres med oljeutskiller for \u00e5 unng\u00e5 forurenset avrenning. Arealet kan v\u00e6re del av en aktiv fasade. 3.1.1.15. Ved mer enn 20 ansatte skal det etableres garderobe i tilknytning til sykkelparkering. 3.1.1.16. Sykkelparkeringsplasser skal etableres etter f\u00f8lgende tabell: Enhet Sykkel (minimum) Bolig 100 m2 BRA 2,5 Forretning/handel 1 000 m2 BRA 12 Kontor 1 000 m2 BRA 7 Bevertning 1 000 m2 BRA 6 Barnehage 10 barn 1 Tekniske installasjoner og gesimsh\u00f8yder 3.1.1.17. Tekniske installasjoner tillates inntil 2,5 m over maksimal gesimsh\u00f8yde. De skal trekkes minimum 1,5 m inn fra gesims, innlemmes i bygningsvolumene p\u00e5 en arkitektonisk god m\u00e5te og kan maksimalt utgj\u00f8re 10 % av byggets takflate. 3.1.1.18. Heis- og trappehus tillates i inntil 3,0 m h\u00f8yde over maksimal gesimsh\u00f8yde. 3.1.1.19. I felt KBA1 tillates ingen konstruksjoner over \u00f8verste gesims, k+59,5. I felt KBA2 tillates ingen konstruksjoner over \u00f8verste gesims, k+57,5. 3.1.1.20. Solenergianlegg tillates p\u00e5 alle takflater, utenom tak med takhager, i inntil 0,5 m h\u00f8yde over maksimal gesimsh\u00f8yde p\u00e5 hvert enkelt tak i kombinasjon med fordr\u00f8yning. Anleggene skal trekkes minimum 1,0 m inn fra gesims. 3.1.1.21. Nettstasjon skal innlemmes i bygningsmassen p\u00e5 F/K/T, i KBA1 eller KBA2. Tilkomst skal v\u00e6re uhindret med minimum 3,5 m fri h\u00f8yde. Det skal v\u00e6re mulig \u00e5 plassere et midlertidig aggregat utenfor nettstasjonen. Grad av utnytting 3.1.1.22. Kjellerareal benyttet til bil- og sykkelparkering skal ikke tas med i beregning av grad av utnytting. Side 6 av 16 Reguleringsbestemmelser Arealplan-ID 4601_71140000 Utforming 3.1.1.23. Nybygg skal utformes etter prinsipper vist p\u00e5 side 5 og side 7 i formingsveileder datert 25.09.2024. Prinsipper som skal f\u00f8lges opp er markert base, sprang i fasader, horisontal oppdeling, variasjon i materialbruk og utstrakt bruk av tegl. 3.1.1.24. Det skal v\u00e6re variasjon i fasadeutforming gjennom variasjon i gesims, og variasjon i st\u00f8rrelse og plassering av vinduer, d\u00f8rer og balkonger. 3.1.1.25. Den samlede bygningsmassen skal gis et estetisk og tiltalende formspr\u00e5k som i sin material- og fargebruk skal st\u00e5 i harmonisk relasjon til eksisterende kulturmilj\u00f8 og sine omgivelser. Det skal benyttes f\u00e5, naturlig stedegne materialer av teglstein, naturstein, betong, keramiske fasadelementer og tre, med h\u00f8y h\u00e5ndverksmessig standard. Mindre deler av fasaden kan dekkes med glass eller plater. Fargevalg skal gj\u00f8res etter prinsipp for fargevalg vist p\u00e5 side 11 i formingsveileder datert 25.09.2024. Nybygg skal ha en lys og dempet fargepalett. 3.1.1.26. Restaurering eller reparasjon av eksisterende bygninger og anlegg skal skje med samme materialer, utforming, dimensjon og utf\u00f8relse som det opprinnelige elementet. 3.1.1.27. Brutto etasjeh\u00f8yde mot offentlig byrom skal v\u00e6re minst 4,0 m. Fjernvarme 3.1.1.28. Ved oppf\u00f8ring av nye bygg og ved hovedombygging st\u00f8rre enn 500 m2 BRA, skal bebyggelsen tilknyttes fjernvarme. Dersom det kan dokumenteres energil\u00f8sninger som er bedre med hensyn til energibruk, milj\u00f8hensyn og samfunns\u00f8konomi kan det gis unntak fra tilknytningsplikten. 3.1.2. Fellesbestemmelser for felt KBA1, KBA2, KBA3, KBA4 og KBA5 (\u00a7 12-5 nr. 1) Arealbruk 3.1.2.1. Samlet boligsammensetning for felt KBA1 og KBA2 skal tilfredsstille f\u00f8lgende krav: - Maksimum 20 % av boenhetene kan ha bruksareal under 50 m2 BRA - Minimum 20 % av boenhetene skal ha bruksareal over 80 m2 BRA - Nye boenheter skal ikke v\u00e6re mindre enn 35 m2 BRA + bodareal 3.1.2.2. Halvparten av leilighetene over 80 m2 skal v\u00e6re familieleiligheter. De skal ha: - Minst tre soverom - Vaskerom - Innvendig bod p\u00e5 minimum 2,5 m2 i entre eller i gang utenfor egen inngangsd\u00f8r 3.1.2.3. For inntil 1 000 m2 BRA kan det etableres alternative boformer som kollektiv, studentboliger, bofellesskap eller liknende. Disse boligene skal holdes utenfor krav til boligsammensetning stilt i 3.1.2.1 til de ordin\u00e6re boligene. 3.1.2.4. Det skal etableres minimum 200 m2 innend\u00f8rs fellesareal til disposisjon for beboerne. Fellesarealet kan blant annet v\u00e6re m\u00f8terom, gjesteleilighet, n\u00e6rkontor, kj\u00f8kken, verksted, treningsrom, hobbyrom, selskapslokale m.m. Innend\u00f8rs fellesarealer kan v\u00e6re del av en aktiv fasade. Innend\u00f8rs fellesarealer for opphold kan ikke ligge under bakken. Side 7 av 16 Reguleringsbestemmelser Arealplan-ID 4601_71140000 Balkonger 3.1.2.5. Ulike prinsipper for balkongl\u00f8sninger og hvor de kan benyttes er vist p\u00e5 side 10 i formingsveileder datert 25.09.2024. Prinsippene styrer detaljl\u00f8sninger. 3.1.2.6. Summen av balkongenes samlede lengde per etasje skal v\u00e6re maksimalt 2/3 av byggets fasadelengde. Tiltak i st\u00f8ybelastet omr\u00e5de 3.1.2.7. Alle boenheter skal ha minst \u00e9n fasade som vender mot stille side der st\u00f8yniv\u00e5et ikke overstiger nedre grenseverdi for gul sone. Minimum halvparten av oppholdsrommene og minst ett soverom skal plasseres mot stille side. 3.1.2.8. Det tillates unntak fra kravet til stille side for inntil 2 % av leilighetene i felt KBA1 og inntil 1 % av leilighetene i felt KBA2. Disse skal ha dempet fasade. 3.1.3. Uteoppholdsareal 3.1.3.1. Det skal etableres minimum 15 m2 uteoppholdsareal per boenhet. Minimum halvparten av arealet skal ligge innenfor feltene KBA1, KBA2, f_UTE1, f_UTE2 og f_UTE3. Inntil halvparten av kravet kan dekkes innenfor torg, allmenningen, boliggaten og gatetun (o_TO1, o_TO2, o_GG1, o_GG2 og o_GT). I f_UTE2 kan inntil halvparten av barnehagens uteareal medregnes som uteoppholdsareal. 3.1.3.2. Uteoppholdsareal som kan inng\u00e5 i minimumskravet skal ha f\u00f8lgende kvaliteter: - Skal v\u00e6re p\u00e5 bakkeplan, naturterreng eller dekke med terrengkontakt. - Areal som ikke ligger p\u00e5 naturterreng, skal ha jorddybde for permanente vegetasjonssoner. - Areal brattere enn 1:3 kan bare medregnes dersom det har s\u00e6rskilt gode brukskvaliteter. - Areal uten praktisk brukskvalitet kan ikke medregnes. - Skal tilfredsstille nedre grenseverdi for st\u00f8yniv\u00e5. - Det skal v\u00e6re minimum fire timer sol p\u00e5 minst halvparten av arealet ved v\u00e5rjevnd\u00f8gn. - Arealet skal skjermes mot vind. - 50 % av arealkravet skal ligge innenfor 50 m fra hovedinngang. 3.1.3.3. Minimum 50 % av boenhetene, herunder alle familieleilighetene, skal ha private uteoppholdsarealer i tillegg til fellesarealer. For- og bakhager, balkonger og takterrasser kan inng\u00e5 som private uteoppholdsarealer. St\u00f8yskjermer 3.1.3.4. For st\u00f8yskjermer vist i plankartet kan endelig plassering fravike inntil 1,0 m innenfor byggeomr\u00e5dene dersom det gir en bedre tilpasning til terreng og omgivelser eller bedre skjerming av uteoppholdsarealene. 3.1.3.5. St\u00f8yskjermer skal gjennom materialbruk og utforming inng\u00e5 som en naturlig del av uteoppholdsarealene og tilst\u00f8tende bebyggelse. Virkemidler som sitteplasser, vegetasjon og vinduer skal innarbeides. Vindusplassering skal sikre sikt og lys gjennom skjermen i ulike h\u00f8yder, tilpasset bruken og brukerne innenfor. Side 8 av 16 Reguleringsbestemmelser Arealplan-ID 4601_71140000 3.1.3.6. St\u00f8yskjerm langs f_UTE2 skal ha vinduer. H\u00f8yden skal v\u00e6re minimum 1,7 m over nytt terreng. Der terrenget stiger langs akebakken, vist i illustrasjonsplan datert 24.09.2024, kan st\u00f8yskjermens h\u00f8yde reduseres til 1,4 m over terreng. 3.1.3.7. H\u00f8yde p\u00e5 st\u00f8yskjerm i felt f_UTE3 skal v\u00e6re minimum 2,5 m over nytt terreng. 3.1.4. Forretning/kontor/tjenesteyting (F/K/T) 3.1.4.1. Innenfor feltet tillates forretning, kontor og tjenesteyting, inkludert bevertning. 3.1.4.2. Grad av utnytting beregnes uten tillegg for tenkte plan. 3.1.4.3. Nordvestlig del av F/K/T skal opparbeides som en forplass med innslag av gr\u00f8nt, benker, sykkelparkering og inntil to HC-plasser. 3.1.4.4. I tilknytning til forplass ved bygg 1A og 1C skal det bygges en rampe for syklister ned til kjelleren, som vist p\u00e5 illustrasjonsplan datert 24.09.2024. Rampen kan overbygges med tak. 3.1.4.5. Fasaden p\u00e5 bygg 1B tillates tilbakef\u00f8rt til opprinnelige fasadeuttrykk med murpuss og horisontale vindusb\u00e5nd. 3.1.4.6. Bygg 1A tillates ikke revet eller flyttet. Takvinduer kan etableres p\u00e5 taket. Tiltak p\u00e5 tak til bygg 1A skal tilpasses eksisterende takkonstruksjon og utformes etter prinsipper vist p\u00e5 side 8 i formingsveileder datert 25.09.2024. 3.1.4.7. Mot Kanalveien og o_GG1 skal f\u00f8rste etasje i bygg 1C utformes som en arkade. Fasaden innenfor arkaden skal v\u00e6re \u00e5pen og tillate visuell kontakt mellom ute og inne. 3.1.4.8. Ved utkraging over gangarealer langs bygg 1C skal fri h\u00f8yde under utkraging v\u00e6re minimum 4,0 m. 3.1.5. Bolig/forretning/tjenesteyting (KBA1) 3.1.5.1. Innenfor form\u00e5let tillates bolig, forretning, kontor og tjenesteyting, inkludert bevertning. 3.1.5.2. Bygg 5, og eksisterende fasader p\u00e5 bygg 6 og 8A tillates ikke revet eller flyttet. Ny bebyggelse over bevarte fasader for bygg 6 og 8A skal utformes med eksisterende gesims som base som vist p\u00e5 side 5 i formingsveileder datert 25.09.2024. 3.1.5.3. Langs o_GT1 skal nybygg p\u00e5 bygg 6 trekkes minimum 1,0 m tilbake over fasade som bevares. Fasade som bevares skal v\u00e6re en base med et markert skille mellom nytt og gammelt. 3.1.5.4. Langs allmenningen (o_TO1) skal nybygg p\u00e5 bygg 8A trekkes minimum 0,5 m tilbake over fasade som bevares. Fasade som bevares skal v\u00e6re en base med et markert skille mellom nytt og gammelt. 3.1.5.5. Fasade p\u00e5 bygg 7 mot Boliggaten (o_GG2) skal deles opp med forskyvninger, som vist p\u00e5 side 5 i formingsveileder datert 25.09.2024. 3.1.5.6. Omr\u00e5det utenfor byggegrensen, mot o_GG2, skal opparbeides som private forhager og felles uteoppholdsareal. N\u00f8dvendige ramper, trapper og murer i inntil 0,5 m h\u00f8yde kan plasseres utenfor byggegrensen langs Boliggaten o_GG2. 3.1.5.7. I bygg 6 kan det tillates mindre enn 4,0 m brutto etasjeh\u00f8yde m\u00e5lt fra terreng i 1. etg. for \u00e9n av leilighetene langs o_GT og for inntil fire av leilighetene mot f_UTE1. 3.1.5.8. I bygg 7 kan det tillates mindre enn 4,0 m brutto etasjeh\u00f8yde m\u00e5lt fra terreng i 1. etg. for inntil tre av leilighetene langs o_GG2 og \u00e9n av leilighetene langs o_GT. 3.1.5.9. I bygg 8A kan det tillates mindre enn 4,0 m brutto etasjeh\u00f8yde m\u00e5lt fra terreng i 1. etg. mot f_UTE1 for inntil tre av leilighetene. Side 9 av 16 Reguleringsbestemmelser Arealplan-ID 4601_71140000 3.1.5.10. Boliger i f\u00f8rste etasje mot offentlige gater og byrom skal ha gulvniv\u00e5 over niv\u00e5 i byrommene. Brutto etasjeh\u00f8yde skal m\u00e5les fra terreng. 3.1.6. Bolig/forretning/tjenesteyting (KBA2) 3.1.6.1. Innenfor form\u00e5let tillates bolig, forretning og tjenesteyting, inkludert bevertning, og barnehage. Barnehagen skal ligge p\u00e5 bakkeplan og i etasjen over i bygg 10. 3.1.6.2. Det skal etableres en barnehage for inntil 80 barn som en del av bygg 10. 3.1.6.3. Fasade p\u00e5 bygg 9A mot boliggaten (o_GG2) skal deles opp med forskyvninger og sprang i veggliv i form av inntrekninger, som vist p\u00e5 side 5 i formingsveileder datert 25.09.2024. 3.1.6.4. Omr\u00e5det utenfor byggegrensen mot o_GG2 skal opparbeides som private forhager og felles uteoppholdsareal. N\u00f8dvendige ramper, trapper og murer inntil 0,5 m h\u00f8yde i tilknytning til forhagene kan plasseres utenfor byggegrensen langs o_GG2. 3.1.6.5. Balkonger kan ikke krage ut over barnehagens uteareal. Balkonger mot barnehagens uteareal skal utformes som vist p\u00e5 side 10 i formingsveileder datert 25.09.2024. 3.1.6.6. Fasade p\u00e5 bygg 10 mot barnehagens uteoppholdsareal skal ha takutstikk over bygningens base for \u00e5 sikre barnehagens uteareal mot fallende gjenstander. Takutstikk skal utformes som vist p\u00e5 side 10 i formingsveileder datert 25.09.2024. 3.1.6.7. Deler av barnehagens oppholdsrom kan plasseres i bygg med st\u00f8y p\u00e5 fasade over grenseverdiene n\u00e5r tilfredsstillende st\u00f8yniv\u00e5 innend\u00f8rs kan dokumenteres iht. gjeldende retningslinjer. Rom for soving/hvile kan ikke ligge mot st\u00f8yutsatt fasade. 3.1.6.8. I bygg 9A kan det tillates mindre enn 4,0 m brutto etasjeh\u00f8yde m\u00e5lt fra terreng i 1. etg. langs o_GG2 for \u00e9n av leilighetene. 3.1.6.9. Boliger i f\u00f8rste etasje mot offentlige gater og byrom skal ha gulvniv\u00e5 over niv\u00e5 i byrommene. Brutto etasjeh\u00f8yde skal m\u00e5les fra terreng. 3.1.6.10. I omr\u00e5der hvor masteplassering er utfordrende grunnet tilgjengelig areal, kan det Bybanens kj\u00f8reledninger festes p\u00e5 fasader i s\u00f8ndre del av bygg 9B og bygg 10. Fasader m\u00e5 dimensjoneres deretter. 3.1.6.11. Gjerde p\u00e5 overbygg over VA-tunnel i bygg 9C skal v\u00e6re minimum 1,2 m h\u00f8yt. Gjerdet skal utformes som en naturlig forlengelse av st\u00f8yskjerm i f_UTE2 og skal ha en st\u00f8yskjermende effekt. 3.1.7. Fellesbestemmelser for felt KBA3, KBA4 og KBA5 (\u00a7 12-5 nr. 1) 3.1.7.1. Innenfor KBA3, KBA4 og KBA5 tillates bolig og tjenesteyting inkludert beverting, samt fellesfunksjoner for beboerne innenfor eksisterende bebyggelse. 3.1.7.2. Bygg 2, 3 og 4 skal ikke rives eller endres vesentlig. Det kan tillates innvendige og utvendige endringer for \u00e5 oppfylle krav til universell utforming, tilgjengelighet, og st\u00f8ykrav. 3.1.8. Bolig/forretning/tjenesteyting (KBA6) (Vertikalniv\u00e5 1: Under grunnen) 3.1.8.1. Innenfor form\u00e5let kan det etableres parkering for bil og sykkel, boder, opplegg for varelevering, tekniske rom, trapper og heiser. 3.1.8.2. Ytterste del av kjelleren, rett etter nedkj\u00f8ringsrampen, skal fri h\u00f8yde p\u00e5 minimum 2,8 m p\u00e5 et s\u00e5 stort omr\u00e5de at varelevering med varebiler blir mulig. Denne delen av kjelleren skal ogs\u00e5 v\u00e6re \u00e5pen og tilgjengelig og ha plasser for gjesteparkering og delebiler. Side 10 av 16 Reguleringsbestemmelser Arealplan-ID 4601_71140000 3.1.9. Fellesbestemmelser for uteoppholdsareal f_UTE1, f_UTE2 og f_UTE3 (\u00a7 12-5 nr. 1) 3.1.9.1. Mindre bygg, pergola og tak over sykkelparkering tillates dersom det utformes som en helhetlig del av uteoppholdsarealet og \u00f8vrige kvalitetskrav er ivaretatt. 3.1.9.2. Vegetasjon skal benyttes for skjerming av private uteoppholdsarealer. 3.1.10. Uteoppholdsarealer (f_UTE1) 3.1.10.1. Det skal opparbeides en n\u00e6rlekeplass som skal inneholde minimum sandkasse, tre lekeapparater og sittebenk. Lekeplassen skal plasseres i den mest solrike delen av g\u00e5rdsrommet. Det skal ikke benyttes gummidekke p\u00e5 lekeplassen. 3.1.10.2. Deler av eksisterende st\u00e5lkonstruksjon tilh\u00f8rende verkstedhallene skal gjenbrukes som del av f_UTE1. 3.1.10.3. f_UTE1 skal v\u00e6re felles for beboere i KBA1, KBA2, KBA3, KBA4 og KBA5. 3.1.11. Uteoppholdsarealer (f_UTE2) 3.1.11.1. St\u00f8rrelsen p\u00e5 uteareal reservert til barnehage skal v\u00e6re minimum 1 900 m2. 3.1.11.2. Barnehagens utearealer skal v\u00e6re tilgjengelig for beboerne i KBA1, KBA2, KBA3, KBA4 og KBA5 etter stengetid. 3.1.11.3. St\u00f8yniv\u00e5 p\u00e5 barnehagens uteoppholdsareal skal ikke overstige nedre grenseverdi for gul st\u00f8ysone. 3.1.11.4. Barnehagens uteareal skal gjerdes inn og det skal monteres inngangsporter ved alle innganger til utearealet. 3.1.11.5. Trapp innenfor barnehagens uteareal skal ha rekkverk med h\u00e5ndlister langs begge sider og port mot barnehagens uteareal. 3.1.11.6. Bod til barnehagens utstyr tillates oppf\u00f8rt innenfor barnehagens utearealer dersom andre areal- og kvalitetskrav er oppfylt. Samlet areal kan ikke overstige 12 m2 BRA og kan ikke regnes med i barnehagens uteareal. 3.1.11.7. Avgrensingen av barnehagens uteareal skal s\u00f8rge for at det gjenst\u00e5r et hensiktsmessig og sammenhengende uteareal for beboerne av KBA2 nord i g\u00e5rdsrommet. Dette arealet skal tilrettelegges for opphold med sittem\u00f8bler og vegetasjon. 3.1.11.8. f_UTE2 skal v\u00e6re felles for beboere i KBA1, KBA2, KBA3, KBA4 og KBA5. 3.1.12. Uteoppholdsarealer (f_UTE3) 3.1.12.1. Det er ikke tillatt med tiltak som avgrenser eller p\u00e5 annen m\u00e5te privatiserer hele eller deler av utearealet. Opparbeidelsen skal inkludere sittem\u00f8bler og m\u00f8bler for opphold, samt utstyr og m\u00f8blering for bruk av st\u00f8rre barn og ungdom. 3.1.12.2. Eksisterende vegetasjon skal s\u00f8kes bevart der den st\u00e5r eller flyttes og inng\u00e5 som en del av utearealet. 3.1.12.3. Nordvest p\u00e5 feltet kan det plasseres et bossnedkast, som vist p\u00e5 illustrasjonsplan datert 24.09.2024. Nedkastet skal plasseres og utformes slik at st\u00f8yskjerm, sykkelparkeringsplasser og nedkastet fremst\u00e5r som en samlet konstruksjon med en arkitektonisk god l\u00f8sning. 3.1.12.4. Tiltak for \u00e5 ivareta krav til universell utforming i tilknytning til bygg i KBA3, KBA4 og KBA5 tillates. Side 11 av 16 Reguleringsbestemmelser Arealplan-ID 4601_71140000 3.1.12.5. f_UTE3 skal v\u00e6re felles for beboere i KBA1, KBA2, KBA3, KBA4 og KBA5. 4. Samferdselsanlegg og teknisk infrastruktur (\u00a7 12-5 nr. 2) 4.1. Kj\u00f8reveg 4.1.1. f_KV8 skal v\u00e6re felles for F/K/T, KBA1, KBA2, KBA3, KBA4, KBA5 og KBA6. 4.1.2. Langs o_KV1 skal det innarbeides trerekker innenfor o_AVG med n\u00f8dvendige anlegg i grunnen, som vist p\u00e5 illustrasjonsplan datert 24.09.2024. 4.2. Torg (o_TO1, o_TO2, o_TO3, o_TO4 og o_TO5) 4.2.1. M\u00f8blering, beplantning og annet utstyr skal plasseres slik at alle gangakser har minimum 2,5 m bredde. 4.2.2. Ved utforming av torg og byrom skal det skapes gode kvaliteter for alle alders- og brukergrupper, samt muliggj\u00f8re bruk av torg til ulike aktiviteter og arrangementer. M\u00f8blering og belysning skal bidra til at det er lett \u00e5 orientere seg og skape en f\u00f8lelse av trygghet. Det skal monteres faste benker eller sittem\u00f8bler, fordelt og tilpasset solforholdene. 4.2.3. \u00c5pne overvannsl\u00f8sninger skal benyttes til fordr\u00f8yning av overvann. L\u00f8sningene skal bidra til aktivitet og lek. 4.2.4. P\u00e5 o_TO1 og o_TO2 tillates uteservering for kafeer og restauranter inntil 5,0 m ut fra vegglivet ved serveringsstedet. 4.2.5. Over o_TO3 skal det etableres en gangforbindelse fra krysningspunkt over Bybanen. Gangforbindelsen skal lede inn mot allmenningen, o_TO1. 4.2.6. Det tillates kun kj\u00f8ring for drift og vedlikehold. 4.2.7. o_TO5 skal utformes som vist i Illustrasjonsplan datert 24.09.2024. Arealet tilrettelegges for opphold med sittem\u00f8bler og vegetasjon. 4.3. Gatetun (o_GT) 4.3.1. o_GT kan benyttes til drift og renovasjon for eksisterende anlegg langs gaten. Kj\u00f8rem\u00f8nsteret skal v\u00e6re lesbart. Kj\u00f8ring skal v\u00e6re p\u00e5 myke trafikanters premisser, og deres sikkerhet skal vektlegges. Det tillates ingen bilparkering. 4.3.2. I enden av o_GT skal det etableres ny atkomst til kommunal infrastruktur under bakken (#2). Omtrentlig plassering av atkomst er vist med avkj\u00f8rselspil (1242). Fravik fra vist plassering tillates med inntil 2,0 m. 4.4. Gangveg/Gangareal/G\u00e5gate (o_GG1 og o_GG2) 4.4.1. Kj\u00f8ring i o_GG1 skal v\u00e6re av begrenset omfang og kun for driftsbiler, p\u00e5 myke trafikanters premisser. Myke trafikanters sikkerhet skal prioriteres over framkommelighet. 4.5. Kombinerte form\u00e5l for samferdselsanlegg (o_SK1, o_SK2, o_SK3 og o_SK4) 4.5.1. o_SK1 kombinerer form\u00e5lene kj\u00f8reveg (2011), fortau (2012) og sykkelanlegg (2017), og gir adkomst til parkeringskjeller. Avkj\u00f8rselen skal markeres med nedsenket kantstein. Side 12 av 16 Reguleringsbestemmelser Arealplan-ID 4601_71140000 4.5.2. o_SK2 og o_SK3 kombinerer form\u00e5lene kj\u00f8reveg (2011) og gang- og sykkelveg (2015). 4.5.3. o_SK4 kombinerer form\u00e5lene kj\u00f8reveg (2011) og fortau (2012). 5. Hensynssoner (\u00a7 11-8) 5.1. Frisiktsoner (\u00a7 11-8 a) (H140) 5.1.1. Det skal v\u00e6re fritt for sikthindringer h\u00f8yere enn 0,5 m over tilst\u00f8tende veier og avkj\u00f8rslers niv\u00e5. S\u00f8yler og oppstammede tr\u00e6r tillates s\u00e5 lenge trekronen holdes minimum 4,0 m over bakken. 5.2. S\u00e6rlige krav til infrastruktur (\u00a7 11-8 b) (H410) 5.2.1. Hensynssone H410 angir eksisterende underjordisk tekniske VA-anlegg. Innenfor sonen tillates kun tiltak som ikke skader anleggene eller reduserer deres funksjonalitet. 5.2.2. Funksjon og atkomst til eksisterende underjordisk tekniske VA-anlegg skal ivaretas til enhver tid. 5.2.3. For grunnarbeider over tunellene skal anbefalinger i geotekniske rapporter datert 14.11.2023 om avl\u00f8ps- og overl\u00f8pstunellen legges til grunn. 5.2.4. Plassering av ny atkomst til kommunal infrastruktur under bakken (#2) skal skje med sikkerhetsmargin p\u00e5 2,0 m fra ledningsanlegg i bakken. Det kan gj\u00f8res unntak fra avstandskravet dersom det kan dokumenteres at anlegget ivaretas og ikke vil komme til skade. 5.3. S\u00e6rlige hensyn til kulturmilj\u00f8 (\u00a711-8 c) (H570_1 og H570_2) 5.3.1. Hensynssone for bevaring av kulturmilj\u00f8 H570_1 gjelder hele planomr\u00e5det med unntak av areal dekket av H570_2. Hensynssonene skal sikre at industri- og jernbanehistorikken er synlig og lesbar gjennom \u00e5 bevare eldre industribygg og rest av Mj\u00f8lner jernbanespor. 5.3.2. Bygg og fasader regulert med linje for bygg som skal bevares (1210) tillates ikke revet eller flyttet. 5.3.3. Rester av jernbanespor innenfor hensynssone H570_2 tillates ikke fjernet. Nye tiltak skal opparbeides slik at jernbanesporet ikke kommer til skade. Justeringer av terrenget ved jernbanesporet tillates for \u00e5 oppfylle krav til universell utforming. 6. Bestemmelsesomr\u00e5der 6.1. Overbygning av nedkj\u00f8ringsrampe (#1) 6.1.1 Innenfor bestemmelsesomr\u00e5de #1 kan det etableres pergola over nedkj\u00f8ringsrampe, som vist p\u00e5 illustrasjonsplan datert 24.09.2024. Utstrekning kan v\u00e6re maksimalt 8,0 m. Pergola skal f\u00f8lge rampens helningsgrad, med maksimal h\u00f8yde p\u00e5 3,0 m m\u00e5lt fra overkant asfalt. Pergola skal avsluttes mot terreng p\u00e5 en m\u00e5te som inng\u00e5r i utformingen av o_TO1. 6.2. Atkomst til kommunal infrastruktur under bakken (#2) 6.2.1. Det skal etableres ny kj\u00f8rbar atkomst til kommunal infrastruktur under bakken i nybyggets underetasje. Side 13 av 16 Reguleringsbestemmelser Arealplan-ID 4601_71140000 6.3. Portrom i bebyggelsen (#3 og #4) 6.3.1. I bestemmelsesomr\u00e5de #3 skal det v\u00e6re portrom inn til g\u00e5rdsrommet. \u00c5pningen skal etableres med minimum 4,0 m bredde og 3,0 m h\u00f8yde. 6.3.2. I bestemmelsesomr\u00e5de #4 skal det v\u00e6re portrom inn til g\u00e5rdsrommet. \u00c5pningen skal etableres med minimum 5,0 m bredde og 3,0 m h\u00f8yde. 6.4. Felles takhager (#5, #6, #7, #8 og #9) 6.4.1. Takhage i omr\u00e5de #5 og #6 skal etableres og v\u00e6re felles for beboerne innenfor felt KBA1. 6.4.2. Takhage i omr\u00e5de #7 og #8 skal etableres og v\u00e6re felles for beboerne innenfor felt KBA2. 6.4.3. Innenfor bestemmelsesomr\u00e5de #9 kan det etableres en takhage som skal v\u00e6re felles for kontorlokalene i F/K/T. 6.4.4. Takhagene skal ha direkte tilkomst fra trapp- og heishus. 6.4.5. Takhagene skal tilrettelegges for opphold og opparbeides i god og varig brukskvalitet i materialvalg og m\u00f8blering. 6.4.6. Takhagene skal ha gode solforhold og deler av arealene skal v\u00e6re skjermet mot vind. Levegger og pergolaer kan oppf\u00f8res i tilknytning til takhagene i inntil henholdsvis 1,5 og 2,5 m over maksimale gesimsh\u00f8yder. Begge deler skal ha en tilbaketrukket plassering minimum 2,0 m fra gesims. Levegger p\u00e5 #8 kan ha st\u00f8yskjermende effekt. 6.4.7. Det skal tilrettelegges for etablering av permanent vegetasjon basert p\u00e5 prinsipp for utforming av takhager som vist p\u00e5 side 9 i formingsveileder datert 25.09.2024. 6.4.8. Det tillates transparente rekkverk i inntil 1,2 m h\u00f8yde over maksimal gesimsh\u00f8yde. Rekkverket skal trekkes inn minimum 1,0 m fra gesims. 6.5. Funksjons- og kvalitetskrav til bygninger, anlegg og utearealer (#10) 6.5.1. Frem til midlertidig brukstillatelse for ny atkomst er gitt kan bestemmelsesomr\u00e5de #10 benyttes som atkomst til planomr\u00e5det. 6.6. Midlertidig bygge- og anleggsomr\u00e5de (#MBA) 6.6.1. Midlertidig bygge- og anleggsomr\u00e5de kan benyttes under opparbeiding av ny sykkelvei langs Fj\u00f8sangerveien. 6.6.2. Midlertidig bygge- og anleggsomr\u00e5de er gyldig fra vedtak av denne planen og opph\u00f8rer ved ferdigstilling av sykkelvei langs Fj\u00f8sangerveien eller senest innen 10 \u00e5r fram i tid. 7. Rekkef\u00f8lgebestemmelser (\u00a7 12-7 nr. 10) 7.1. F\u00f8r igangsettingstillatelse (F/K/T, KBA1, KBA2, KBA3, KBA4, KBA5) 7.1.1. Areal regulert til f\u00f8lgende form\u00e5l i omr\u00e5deplanen for Mindemyren, arealplan-ID 61140000, inng\u00e5r i felles infrastruktur og m\u00e5 v\u00e6re sikret opparbeidet, eller opparbeidet, f\u00f8r det kan gis igangsettingstillatelse for tiltak etter plan- og bygningslovens \u00a7 20-1, 1. ledd, a, b, d og j: Side 14 av 16 Reguleringsbestemmelser Arealplan-ID 4601_71140000 - Veg (2010) - Kj\u00f8reveg (2011) - Fortau (2012) - Torg (2013) - Gatetun (2014) - Gang -/ sykkelveg (2015) - Gangveg/gangareal/g\u00e5gate (2016) - Sykkelveg/-felt (2017) - Annen veggrunn -tekniske anlegg (2018) - Annen veggrunn - Gr\u00f8ntareal (2019) - Holdeplass/Plattform (2025) - Kollektivnett (2060) - Kollektivholdeplass (2073) - Friomr\u00e5de (3040) - Park (3050) - Naturomr\u00e5de i sj\u00f8 og vassdrag (6610) (NS2-NS13 kanal) - Gangbro (bestemmelsesomr\u00e5de 8.2.5 og 8.2.8) - Kombinerte form\u00e5l for samferdsel eller tekniske infrastrukturtraseer (2800) 7.1.2. Areal regulert til f\u00f8lgende form\u00e5l i denne planen inng\u00e5r i felles infrastruktur og m\u00e5 v\u00e6re sikret opparbeidet, eller opparbeidet, f\u00f8r det kan gis igangsettingstillatelse for tiltak etter plan- og bygningslovens \u00a7 20-1, 1. ledd, a, b, d og j: - Kj\u00f8reveg (2011) \u2013 o_KV1, o_KV2, o_KV3, o_KV4, o_KV5, o_KV6, og o_KV7 - Fortau (2012) \u2013 _FO1, o_FO2, o_FO3, o_FO4, o_FO5 og o_FO6 - Torg (2013) \u2013 o_TO1, o_TO3 og o_TO4 - Gatetun (2014) \u2013 o_GT - Gang-/sykkelveg (2015) \u2013 o_GS1, o_GS2, o_GS3 og o_GS4 - Sykkelanlegg (2017) \u2013 o_SA1, o_SA2, o_SA3, o_SA4 og o_SA5 - Annen veggrunn - gr\u00f8ntanlegg (2019) \u2013 o_AVG - Annen banegrunn - gr\u00f8ntanlegg (2029) \u2013 o_ABG - Kollektivanlegg (2071) - o_KA1 og o_KA2 - Kombinerte form\u00e5l for samferdselsanlegg (2800) \u2013 o_SK1, o_SK2, o_SK3 og o_SK4 7.1.3. N\u00f8dvendig omlegging av kabel- og ledningsnett under det som p\u00e5 plankartet er vist som hensynssone infrastruktur, jf. punkt 5.2, m\u00e5 v\u00e6re sikret opparbeidet, eller opparbeidet, f\u00f8r det kan gis igangsettingstillatelse for tiltak etter plan- og bygningslovens \u00a7 20-1, 1. ledd, a, b, d og j. Unntatt fra bestemmelsen er flytting av kabler og ledninger hvor kabel-/ledningseier selv m\u00e5 bes\u00f8rge flytting. 7.1.4. Rekkef\u00f8lgekrav der tiltaket alternativt kan v\u00e6re \u00absikret opparbeidet\u00bb, anses oppfylt dersom tiltakshaver/grunneier har inng\u00e5tt utbyggingsavtale med Bergen kommune og oppfylt sine forpliktelser i henhold til avtalen, jf. plan- og bygningslovens kap. 17, og i tillegg har inng\u00e5tt forpliktende avtale med Statens vegvesen og/eller Vestland fylkeskommune der slik avtale er aktuell. 7.2. F\u00f8r bebyggelse tas i bruk (F/K/T, KBA1, KBA2, KBA3, KBA4, KBA5, f_UTE1, f_UTE2 og f_UTE3) 7.2.1. God gangadkomst skal v\u00e6re opparbeidet til alle bygg. 7.2.2. Alt uteoppholdsareal tilknyttet form\u00e5let som skal tas i bruk skal v\u00e6re opparbeidet i henhold til kravene i planen, samt m\u00f8blert og beplantet i tr\u00e5d med rammetillatelsen. Side 15 av 16 Reguleringsbestemmelser Arealplan-ID 4601_71140000 7.2.3. Alle st\u00f8yskjermingstiltak n\u00f8dvendig for bebyggelse og utearealer som skal tas i bruk m\u00e5 v\u00e6re opparbeidet. F/K/T 7.2.4. F\u00f8r ny bebyggelse i felt F/K/T tas i bruk skal gangareal o_GG1 v\u00e6re opparbeidet. 7.2.5. For F/K/T skal det v\u00e6re opparbeidet innend\u00f8rs nedkastpunkt til felles renovasjonsanlegg f\u00f8r bebyggelse tas i bruk. KBA1 og KBA2 7.2.6. F\u00f8r ny bebyggelse i felt KBA1 eller KBA2 tas i bruk skal torg o_TO2 v\u00e6re opparbeidet. 7.2.7. F\u00f8r ny bebyggelse i felt KBA1 eller KBA2 tas i bruk skal gangareal o_GG2 v\u00e6re opparbeidet. 7.2.8. Renovasjonsanlegg som vist p\u00e5 illustrasjonsplan datert 24.09.2024 m\u00e5 v\u00e6re opparbeidet for henholdsvis KBA1 og KBA2 f\u00f8r bebyggelse tas i bruk. KBA2 7.2.9. F\u00f8r ny bebyggelse i felt KBA2 tas i bruk skal torg o_TO5 v\u00e6re opparbeidet. Dokumenter som gis juridisk virkning gjennom henvisning i bestemmelsene - Formingsveileder, datert 25.09.2024 - VA-rammeplan datert 31.01.2024 Dokumenter som gj\u00f8res retningsgivende - Infrastrukturplan, datert 24.09.2024 - Illustrasjonsplan, datert 24.09.2024 - Geologisk vurdering avl\u00f8pstunnel, datert 14.11.2023 - Geologisk vurdering overl\u00f8pstunnel, datert 14.11.2023 Side 16 av 16 Reguleringsbestemmelser Arealplan-ID 4601_71140000 "
}