{
  "dokument_id": "fb775d66-3f1c-5655-a4ee-6729bbd428ba",
  "doc_type": "case_attachment",
  "kommune": 4601,
  "tittel": "Stedsanalyse_06122018",
  "url": "https://bergen.kommune.no/politikere-utvalg/api/fil/bk360/10168188/Stedsanalyse-06122018",
  "tekst": " Stedsanalyse Frieda Fasmer tjenesteytingsomr\u00e5de Oppdragsnr.: 5178255 2018-12-06 Oppdragsnr.: 5178255 Oppdragsgiver: Bergen kommune, Etat for utbygging Oppdragsgivers kontaktperson: Dounia Boukhari R\u00e5dgiver: Norconsult AS, Valkendorfsgate 6, NO-5012 Bergen Oppdragsleder: Mona Hermansen Fagansvarlig: Mona Hermansen Andre n\u00f8kkelpersoner: Aashild Lauvsnes \u00d8ren 01 2018-12-06 Stedsanalyse MoHer/Aal\u00f8 Iilse MoHer Versjon Dato Beskrivelse Utarbeidet Fagkontrollert Godkjent Dette dokumentet er utarbeidet av Norconsult AS som del av det oppdraget som dokumentet omhandler. Opphavsretten tilh\u00f8rer Norconsult. Dokumentet m\u00e5 bare benyttes til det form\u00e5l som oppdragsavtalen beskriver, og m\u00e5 ikke kopieres eller gj\u00f8res tilgjengelig p\u00e5 annen m\u00e5te eller i st\u00f8rre utstrekning enn form\u00e5let tilsier. 2018-12-06 | Side 2 av 29 Oppdragsnr.: 5178255 Innhold Innledning 4 Historisk utvikling, kulturminner 5 Historisk utvikling 5 Bygge\u00e5r 9 Anbefalte f\u00f8ringer for videre arbeid 10 Landskapsformer 11 Karakteristiske landskapsformer 11 Anbefalte f\u00f8ringer for videre arbeid 13 Bebyggelsesstruktur og byggeh\u00f8yder 14 Bebyggelsesstruktur 14 Byggeh\u00f8yder 16 Anbefalte f\u00f8ringer for videre arbeid 17 Lek, idrett og friluftsliv 18 Omr\u00e5der i bruk til lek/ aktivitet, behov 18 Skolene sine uteoppholdsareal 19 Anbefalte f\u00f8ringer for videre arbeid 20 Kommunikasjon og m\u00e5lpunkt 21 Funksjoner og m\u00e5lpunkt 21 Gangforbindelser og sykkeltilrettelegging 22 Kollektivtrafikk 25 Biltrafikk og parkering 26 Sammendrag og f\u00f8ringer kommunikasjon og m\u00e5lpunkt 27 Oppsummering \u2013 anbefalinger videre arbeid 29 2018-12-06 | Side 3 av 29 Oppdragsnr.: 5178255 Innledning Denne stedsanalysen tar for seg et omr\u00e5de like vest for Loddefjord bydelssenter/ Vestkanten i Loddefjord. Dette er et omr\u00e5de som i dag i stor grad er kommunalt eid og inneholder mange kommunale funksjoner/ tjenester. En stedsanalyse er en systematisering av kunnskap for \u00e5 forst\u00e5 stedet. M\u00e5let er \u00e5: \u2022 Forst\u00e5 hvordan et sted har utviklet seg over tid \u2022 Kartlegge s\u00e6rtrekk og spesielle kvaliteter ved stedet \u2022 Klargj\u00f8re fremtidig utviklingspotensiale og utfordringer i omr\u00e5det Stedsanalysen vil gi bakgrunnsinformasjon for reguleringsplanarbeid og annet utviklingsarbeid i studieomr\u00e5det. Analysen er inndelt temavis, i forhold til utvalgte tema vurdert som viktig for forst\u00e5elsen av dette studieomr\u00e5det, og gir en Figur 1: Grense for studieomr\u00e5det for stedsanalysen (stiplet anbefaling om f\u00f8ringer for videre planarbeid linje) knyttet til de ulike tema. Anbefalte f\u00f8ringer for de ulike tema kan s\u00e5ledes v\u00e6re i motstrid mot hverandre. Eventuell avveining mellom ulike motstridende interesser vil m\u00e5tte skje gjennom de ulike planarbeidene/ prosjektene. Figur 2: Studieomr\u00e5det sett fra s\u00f8r, www.googleearth.no 2018-12-06 | Side 4 av 29 Oppdragsnr.: 5178255 Historisk utvikling, kulturminner Historisk utvikling F\u00f8r 1951 F\u00f8r 1951 er omr\u00e5det i stor grad utmark til g\u00e5rden Hetlevik (gnr 124). Det g\u00e5r en smal veg fra nord helt vest i omr\u00e5det som fortsetter som sti videre s\u00f8rover. Vegen leder frem til \u00abKolonihagen\u00bb (som ligger der Vadmyrveien 71-73 ligger i dag). \u00abKolonihagen\u00bb bestod av hytter, men ogs\u00e5 noen eneboliger/ fastboende (kilde: \u00abVadmyra fra kolonihage til Drabantby\u00bb, Dag- Geir Bergsvik Knudsen). Eneste st\u00f8rre byggverk i omr\u00e5det var Loddefjord kirke. Den Figur 3: Ortofoto fra 1951, bergenskart.no er bygd i 1926. Arkitekten var Ole Landmark. Kirken er listef\u00f8rt, dvs vurdert som et verneverdig kulturminne av Riksantikvaren. Kirken er plassert p\u00e5 en bakketopp i enden p\u00e5 en vei og retter seg i hovedsak nordover. Etablering av kirken har nok likevel v\u00e6rt medvirkende til at det senere er bygd nye st\u00f8rre byggverk i n\u00e6rheten. Karakteristisk for perioden: Landbrukslandskap/ utmark. Kirken markerer starten p\u00e5 den videre utbyggingen av omr\u00e5det. 2018-12-06 | Side 5 av 29 Oppdragsnr.: 5178255 1951 \u2013 1970 Mellom 1951 og 1970 ble det bygd prestebolig og den eldste delen av Frieda Fasmers minne sykehjem. Begge disse funksjonene hadde adkomst fra nord. Den s\u00f8rligste delen av studieomr\u00e5det var fortsatt ubebygd. Den eldste delen av Frieda Fasmers minne sykehjem er tegnet av K\u00e5re Fr\u00f8lich (1918- 2004) i 1966 og senere p\u00e5bygd i 1994. Et s\u00e6rtrekk ved Fr\u00f8lich sin arkitektur er at han arbeidet mye med byggets tilpassing til terrenget. Byantikvaren mener bygget har arkitektoniske kvaliteter (kilde: referat fra oppstartsm\u00f8te Frieda Famsers minne tjenesteytingsomr\u00e5de Figur 4: Ortofoto fra 1970, bergenskart.no 19.06.18). Utenfor studieomr\u00e5det i s\u00f8rvest har den storstilte boligutbyggingen i Loddefjord allerede begynt (Se nedenfor). Utbyggingen av sykehjemmet kan ha tilknytning til dette (\u00f8kt behov for tjenester). Karakteristisk for perioden: Starten p\u00e5 en utvikling med offentlige funksjoner i studieomr\u00e5det 2018-12-06 | Side 6 av 29 Oppdragsnr.: 5178255 1970 \u2013 1980 Mellom 1970 og 1980 skjedde en rivende utvikling i Loddefjord. Det var et stort behov for boliger hvor arbeiderne i verftsindustrien i Laksev\u00e5g kunne bo (store deler av bydelen ble totalskadd i brann under bombingen av ub\u00e5tbunkeren og Danziger verft i 1944). Da marinebasen p\u00e5 Haakonsvern kom i 1962 ble behovet for boliger enda st\u00f8rre. Mellom 1966 og 1976 ferdigstilte Laksev\u00e5g boligbyggelag n\u00e6rmere 2800 boliger i dalen. Dette medf\u00f8rte behov for offentlige funksjoner som i stor grad ble dekket innenfor studieomr\u00e5det. Loddefjord barneskole ble bygd i 1974, Sandgotna ungdomsskole i 1977 Figur 5: Ortofoto 1980, bergenskart.no. Bygnings\u00e5r hentet fra bergenskart.no (GAB) og rapporten \u00abKommunale skoler i Bergen\u00bb. Oransje er veger/ gangveger bygd i og Haugatun skole (n\u00e5 perioden offentlige kontorer mm) i 1980. Sandgotna barnehage (1981), ungdomshuset Elvetun, og ballbanen nord for Sandgotna ungdomsskole ble ogs\u00e5 bygd i denne perioden. Loddefjord skole (tegnet av Borgen, Brochmann og Hatl\u00f8y i arkitektgruppen Cubus) er i den kulturhistoriske rapporten \u00abkommunale skoler i Bergen\u00bb (Byantikvaren 2013) vurdert \u00e5 ha sv\u00e6rt h\u00f8y verneverdi som et tidlig og godt eksempel p\u00e5 organisk arkitektur, tilpasset b\u00e5de brukere og terreng med irregul\u00e6r plan og varierte takformer. Dagens kj\u00f8re- og gangvegnett i s\u00f8rlig del ble ferdigstilt i denne perioden. Reguleringsplanen fra 1972, som utbyggingen baserer seg p\u00e5 (som gjelder for s\u00f8rlig del ogs\u00e5 i dag) viser kun et par kj\u00f8readkomster og et tydelig gang/ sykkelveinett gjennom hele omr\u00e5det. Intensjonen synes klart \u00e5 v\u00e6re et omr\u00e5de basert p\u00e5 g\u00e5ende og syklenes premisser. 2018-12-06 | Side 7 av 29 Oppdragsnr.: 5178255 Karakteristisk for perioden: En rivende utvikling med etablering av mange offentlige funksjoner rettet mot barn. Gangveinett prioriteres fremfor kj\u00f8reveger. Figur 6: Flyfoto av Loddefjord skole fra rapporten \"Kommunale skoler i Bergen\" 1980-1997 I denne perioden ble den nyere delen av Frieda Famser sykehjem (1996) og tilknyttede serviceboliger bygd. Haugatun barnehage (1991), Sandgotna bofelleskap (1996) og menighetshuset ble ogs\u00e5 bygd i denne perioden. 1990 ble det s\u00f8kt om bruksendring fra skole til kontorform\u00e5l for Haugatun. Sykehjemmet ble bygd etter en reguleringsendring som blant annet \u00e5pnet for at det ble bygd kj\u00f8revei inn til omr\u00e5det fra s\u00f8rvest. Dette er et brudd med Figur 7: Ortofoto 1997, bergenskart.no. Oransje er veger/ gangveger bygd i perioden den opprinnelige planen, men har nok sin bakgrunn i at kj\u00f8revegsystemet fra nord (Frieda Fasmers veg) ikke er dimensjonert for h\u00f8y trafikk. 2018-12-06 | Side 8 av 29 Oppdragsnr.: 5178255 Gangvegnettet gjennom omr\u00e5det ble ogs\u00e5 fullf\u00f8rt i denne perioden.Karakteristisk for perioden: Etablering av ulike funksjoner rettet mot ulike grupper (mer differensiert). Noe mer fokus p\u00e5 bilen da kj\u00f8reveg etableres i omr\u00e5der tiltenkt gang/ sykkelveinett1997 \u2013 til i dag I perioden etter 1997 har det skjedd lite i omr\u00e5det. S\u00f8rhaugen bofelleskap ble bygd i 2004, men bortsett fra det ser omr\u00e5det relativt likt ut som i 1997. Bygge\u00e5r Figur 8: Bygge\u00e5r B\u00e5de den eldste og den yngste bebyggelsen ligger i hovedsak nord for studieomr\u00e5det (i Frieda Fasmers veg) eller s\u00f8r i studieomr\u00e5det rundt vegen Elvetun. 2018-12-06 | Side 9 av 29 Oppdragsnr.: 5178255 Anbefalte f\u00f8ringer for videre arbeid Kunnskap om stedets historiske utvikling er et n\u00f8dvendig grunnlag for \u00e5 kunne foreta stedsanalyser. Dessuten gir historisk kunnskap grunnlag for \u00e5 vurdere verneverdier til enkeltelementer og omr\u00e5der. Enkeltkulturminner kan ha verdi p\u00e5 bakgrunn av (hentet fra Statens vegvesens h\u00e5ndbok V712 Konsekvensanalyse): 1. kulturhistorisk betydning, 2. arkitekturhistorisk betydning 3. som betydning for kulturell eller etnisk gruppe 4. tilknytning til historisk hendelse/ person I tillegg kan et omr\u00e5de ha verdi fordi det er et helhetlig kulturhistorisk milj\u00f8/ landskap. Innenfor studieomr\u00e5det er det tre enkeltelementer som faller inn under dette: \u2022 Loddefjord kirke registrert som et kulturminne (listef\u00f8rt kirke) p\u00e5 grunn av sin arkitektoniske betydning, men den har ogs\u00e5 kulturhistorisk betydning. \u2022 Loddefjord skole er av byantikvaren vurdert til \u00e5 ha sv\u00e6rt h\u00f8y verneverdi p\u00e5 grunn av sin arkitektoniske betydning. \u2022 Den eldste delen av Frieda Fasmer er vurdert som verneverdig utfra sin arkitektoniske betydning, uten at det (p.t) er oppgitt/ vurdert grad av verneverdi. I tillegg til \u00e5 vurdere verneverdier til enkeltelementer er det i stedsanalyssammenheng viktig med historisk kunnskap om hendelser og utviklingstrekk og hvordan de har f\u00f8rt til endringer i stedets fysiske form. Dette fordi det historiske \u00abbakteppet\u00bb kan v\u00e6re viktig ved videreutvikling av stedet. Begrepet \u00abprim\u00e6re elementer\u00bb (Fra Realistisk byanalyse Ellefsen/ Tvilde, 1991) kan v\u00e6re et nyttig redskap. Med prim\u00e6re elementer menes overordnede elementer som har preget stedets fysiske utvikling. Det er ikke n\u00f8dvendigvis fysiske elementer. Det kan ogs\u00e5 v\u00e6re reguleringsplaner, eiendomsgrenser eller hendelser. Prim\u00e6re elementers fremste kjennetegn er at de har varighet. De framst\u00e5r fortsatt som tydelige spor i stedets form. De prim\u00e6re elementer innenfor studieomr\u00e5det er: \u2022 Loddefjord kirke som et landemerke og start p\u00e5 en utvikling \u2022 Reguleringsplanen fra 1972 som danner grunnlaget for en utvikling med mange offentlige funksjoner samlet p\u00e5 en plass, der de offentlige funksjonene har kj\u00f8readkomst fra \u00abkantene\u00bb av omr\u00e5det og der midten og de \u00f8stre delene av omr\u00e5det er \u00abfredeliggjort\u00bb for g\u00e5ende og syklende. Som en konsekvens av dette er ogs\u00e5 de midtre deler forbeholdt opphold/ lek/ uteaktiviteter da omr\u00e5dene er vanskelige \u00e5 bebygge uten kj\u00f8readkomst. Anbefalte f\u00f8ringer for videre arbeid: Det anbefales, utfra et historisk perspektiv: \u2022 \u00e5 videref\u00f8re det karakteristiske ved omr\u00e5det: et omr\u00e5de som er forbeholdt offentlige funksjoner og som har et \u00abfredeliggjort\u00bb midtre omr\u00e5de uten kj\u00f8readkomst. \u2022 det anbefales \u00e5 bevare, og ta hensyn til, noe av den eldre offentlige bebyggelsen for \u00e5 vise spor etter en viktig del av Loddefjords historie. \u2022 at ny bebyggelse underordner seg kirken 2018-12-06 | Side 10 av 29 Oppdragsnr.: 5178255 Landskapsformer Karakteristiske landskapsformer Figur 9: Landskapsformer Det er store terrengforskjeller innenfor omr\u00e5det. Omr\u00e5det utgj\u00f8r i noen grad en rygg fra s\u00f8r mot nord, der det h\u00f8yereliggende terrenget ligger i nord. Terrenget stiger opp mot denne ryggen b\u00e5de fra \u00f8st og vest. Den klart st\u00f8rste stigningen skjer likevel fra Loddefjorddalen i \u00f8st. Terrenget stiger her fra 4 moh \u00f8st for Vestkanten til 48 moh ved Loddefjord skole. Det h\u00f8yeste punktet i omr\u00e5det er en markert kolle, like s\u00f8r for kirken. Kollen ligger p\u00e5 65 moh. 2018-12-06 | Side 11 av 29 Oppdragsnr.: 5178255 Det er en del bratte skrenter i omr\u00e5det og noen karakteristiske \u00absk\u00e5ler\u00bb. Den mest markante sk\u00e5len ligger i s\u00f8r ved Vestkanten, og inneholder Elvetun ungdomshus. For \u00f8vrig er det flere mindre koller innenfor omr\u00e5det som er godt bevart, til tross for at omr\u00e5dene er bebygd (Loddefjord skole og Haugatun legger seg begge \u00abrundt\u00bb kollene, se kap 4). Figur 10: Bare knauser og \"bar\" skogbunn Terrengryggen er skogbevokst, og fungerer som en gr\u00f8nn bakvegg for de tettere bebygde omr\u00e5dene rundt. Selv om det innenfor studieomr\u00e5det ligger en rekke store bygg, er dette lite synlig fra omgivelsene. Tett blandingsskog med l\u00f8vtr\u00e6r og furu fyller arealet mellom de spredde byggene slik at omr\u00e5det totalt sett fremst\u00e5r som sv\u00e6rt frodig. Skogbunnen veksler mellom v\u00e5te myromr\u00e5der og bare, oppstikkende fjellknauser. I de h\u00f8yereliggende omr\u00e5dene er skogbunnen skrinn og t\u00f8rr, og har begrenset med undervegetasjon. Intensiv bruk av omr\u00e5det har ogs\u00e5 bidratt til at skogsbunnen holdes \u00e5pen, med et mylder av stier p\u00e5 kryss og tvers. Den lys\u00e5pne skogen har god opplevelseskvalitet, og er verdifull som rekreasjonsomr\u00e5de. Den tette vegetasjonen har alts\u00e5 verdi b\u00e5de for omkringliggende areal og internt i omr\u00e5det. Den oppstikkende gr\u00f8nne terrengformen er en viktig ramme for de store borettslagene rundt, og st\u00e5r i kontrast til den massive og h\u00f8ye bebyggelsen her. Ved utbygging i studieomr\u00e5det b\u00f8r man unng\u00e5 eksponering av bygg i silhuett og i den gr\u00f8nne bremmen rundt omr\u00e5det. De markerte \u00abgrytene\u00bb i terrenget kan med fordel utnyttes, da bebyggelsen her vil ligge mer skjermet i landskapet. Omr\u00e5det der Elvetun ungdomshus ligger utgj\u00f8r en av \u00abgrytene\u00bb i landskapet. Dette omr\u00e5det kan gjerne utnyttes til noe tyngre bebyggelse enn i dag. 2018-12-06 | Side 12 av 29 Oppdragsnr.: 5178255 Anbefalte f\u00f8ringer for videre arbeid Anbefalte f\u00f8ringer for videre arbeid: Det anbefales, utfra landskapshensyn \u00e5: \u2022 Ta vare p\u00e5 mindre lokale koller, knauser og vegetasjon \u2022 Utnytte sk\u00e5lene til ny bebyggelse \u2022 Unng\u00e5 \u00e5 bygge h\u00f8yt p\u00e5 toppene. 2018-12-06 | Side 13 av 29 Oppdragsnr.: 5178255 Bebyggelsesstruktur og byggeh\u00f8yder Bebyggelsesstruktur Figur 11: Bebyggelsesstruktur Bebyggelsen best\u00e5r av en kombinasjon av lange, smale volumer tilpasset landskapet, og mer fritt plasserte sm\u00e5hus. Under f\u00f8lger noen betraktninger om generelle prinsipper for bebyggelsesstrukturen i omr\u00e5det. F\u00f8lger kotene Bebyggelsen f\u00f8lger i stor grad kotene. I studieomr\u00e5det er Loddefjord skole og Frieda Fasmer minne eksempler p\u00e5 bygninger hvor langsiden f\u00f8lger kotene, og bygningskroppen formes av landskapet. Loddefjord skole og Haugatun er ogs\u00e5 tilpasset mindre koller lokalt p\u00e5 tomten. Landskapet er overordnet mer strukturerende for bebyggelsen enn veger og gater. 2018-12-06 | Side 14 av 29 Oppdragsnr.: 5178255 Vender seg mot interne rom Bebyggelsen vender seg som hovedregel mer mot sine indre rom enn ut mot tilst\u00f8tende veger og gater. Organiseringsprinsippet gj\u00f8r at bebyggelsen f\u00e5r for- og baksider, fysisk og funksjonelt. Figur 12: Organiseringsprinsipp Loddefjord skole og Frieda Fasmers minne har klare rygger mot skr\u00e5ningen. For sykehjemmet er arealet i bakkant av bygget ikke tilgjengelig, noe som blant annet gj\u00f8r at man ikke f\u00e5r utnyttet n\u00e6rheten til naturen. Ved Loddefjord skole er det mulig \u00e5 g\u00e5 p\u00e5 baksiden, men bygget har ingen underetasje som m\u00f8ter bakken her, og understreker at dette er byggets klare bakside. Dette har, jf kap 5, negative virkninger knyttet til trygghet. Kratt og gitter gj\u00f8r omr\u00e5det p\u00e5 baksiden av Loddefjord skole uoversiktlig, og reduserer gangaksens attraktivitet. 2018-12-06 | Side 15 av 29 Oppdragsnr.: 5178255 De store borettslagene i omr\u00e5det er mer fritt plasserte i landskapet, og har ikke like klart definerte for- og baksider. De har likevel helt klare soner: Uteoppholdsarealer ligger p\u00e5 siden som vender fra vegen, mens omr\u00e5de mellom bebyggelse og veg i stor grad benyttes til parkering. De aller fleste uteoppholdsarealene i omr\u00e5det har offentlig tilgjengelige gjennomganger, noe som er med p\u00e5 \u00e5 gj\u00f8re disse rommene mer relevante som sosial arena og tilfeldige m\u00f8ter enn gaten i seg selv. Vestkanten storsenter er, som kj\u00f8pesentre flest, vendt innover, til tross for at det inneholder flere offentlige funksjoner og det er gjort fors\u00f8k p\u00e5 \u00e5 \u00e5pne bedre opp i deler av f\u00f8rste etasje mot Lyderhornsveien. Byggeh\u00f8yder Figur 13: Byggeh\u00f8yder 2018-12-06 | Side 16 av 29 Oppdragsnr.: 5178255 Byggeh\u00f8ydene i omr\u00e5det f\u00f8lger i stor grad bygningens funksjon. Eneboliger og offentlige funksjoner har 1- 3 etasjer, boligblokker fra 4 til 12 etasjer. Kupert terreng gj\u00f8r at de til dels store h\u00f8ydene p\u00e5 boligblokkene rundt studieomr\u00e5det, ikke fremst\u00e5r som veldig dominerende fra studieomr\u00e5det. Studieomr\u00e5det, som ligger p\u00e5 et h\u00f8ydedrag, har i hovedsak bebyggelse p\u00e5 2- Figur 14: Boligbebyggelse like \u00f8st for studieomr\u00e5det 3 etasjer. Unntaket er Sandgotna borettslag, p\u00e5 5 etasjer, men dette ligger i en av \u00abgrytene\u00bb i landskapet, jf kap 5, og omr\u00e5det kan derfor i st\u00f8rre grad t\u00e5le h\u00f8y bebyggelse. Anbefalte f\u00f8ringer for videre arbeid Anbefalte f\u00f8ringer for videre arbeid: \u2022 Bygge videre p\u00e5 organiseringsprinsippet med bebyggelse langs kotene \u2022 Hindre at ny bebyggelse f\u00e5r like sterke for- og baksider og reparere (ved behov) der baksider p\u00e5 eksisterende bebyggelse gir utfordringer (for eksempel Loddefjord skole) \u2022 Forsterke gaten som byromstype For \u00f8vrig vises til kap 3 (Landskap) n\u00e5r det gjelder byggeh\u00f8yder og \u00f8vrig tilpasning til landskapet. 2018-12-06 | Side 17 av 29 Oppdragsnr.: 5178255 Lek, idrett og friluftsliv Omr\u00e5der i bruk til lek/ aktivitet, behov Figur 15: Rekreasjon og barn og unge Figur 15 viser registrert bruk av omr\u00e5det til lek og rekreasjon og gir opplysninger fra kommunen sin barnetr\u00e5kkregistrering blant skolene i omr\u00e5det. \u00abRegistrert bruk\u00bb er i hovedsak hentet fra rapporten \u00abRegistrering av gr\u00f8nne interesser, reguleringsplan ved Frieda Fasmers minne\u00bb, Norconsult 03.04 2018. Denne rapporten baserer seg p\u00e5 befaring i omr\u00e5det samt samtaler med skolene, barnehagene og Trial- klubben. 2018-12-06 | Side 18 av 29 Oppdragsnr.: 5178255 I tillegg til barn/ ungdommers bruk av omr\u00e5det er det kjent at omr\u00e5det i noen grad er brukt som turomr\u00e5de. Da er det de registrerte ferdselsveiene og stiene som benyttes. Loddefjord skole opplyser at de i noen grad f\u00f8ler det som problematisk at turg\u00e5ere g\u00e5r gjennom deres uteomr\u00e5de. Barnetr\u00e5kkregistreringen er foretatt med skoleklasser fra Loddefjord skole, Sandgotna skole og Vadmyra skole. Det er kun tatt med opplysninger som gjelder omr\u00e5der for lek/ rekreasjon p\u00e5 figuren. I tillegg til dette gir barnetr\u00e5kkregistreringen opplysninger om gang/ sykkelveiene i omr\u00e5det. Disse oppleves i stor grad som utrygge og det \u00f8nske om opprydning og lyssetting rundt mange av dem. Registreringene viser at dette omr\u00e5det er et viktig aktivitetsomr\u00e5de for mange. Bruken etter skoletid er preget av utrygghet, noe som til dels skyldes at det er lite organisert aktivitet i omr\u00e5det p\u00e5 kveldstid. Av barna er manglende lys, tett vegetasjon og bebyggelsens utforming (mulige gjemmesteder/ oppholdssteder under Loddefjord skole) nevnt som bakgrunn for f\u00f8lt uttrygghet. Barnetr\u00e5kkregistreringen viser at barn \u2013 og ungdom \u00f8nsker bedre/ mer tilrettelegging av de allerede eksisterende aktivitetsomr\u00e5dene i omr\u00e5det. Dette gjelder blant annet uteomr\u00e5dene til skolene, uteomr\u00e5det til ungdomshuset Elvetun og Trial-banen. De forsterkede avdelingene ved skolene kan ha s\u00e6rskilte behov, for eksempel egne avskjermede arealer. Det synes \u00e5 v\u00e6re noe ulike interesser knyttet til ulike typer lek/ aktiviteter, og det er derfor behov for en avveining mellom de ulike interessene, og en n\u00e6rmere klargj\u00f8ring av hvilke aktiviteter som kan fungere sammen. Trialbanen (omr\u00e5de 6 p\u00e5 fig 15) \u00f8nskes av barna i barnetr\u00e5kkregistreringen bedre utnyttet til ulike nye aktiviteter (for eksempel trampoline, parkour, basket). Trial-banen er imidlertid tilrettelagt for Trial-klubben (motorsykkel- klubb) \u2013 som gir aktiviteter for mange ungdommer i Loddefjord. Dette viser at det kan v\u00e6re ulike interesser knyttet til lek og aktiviteter Skolene sine uteoppholdsareal Rapporten \u00abSkolens utearealer- om behovet for arealnormer og virkemidler\u00bb (Sosial \u2013 og helsedirektoratet, 2011) gir anbefalinger om mengde uteoppholdsareal ved skoler. Det skilles ikke p\u00e5 barne- og ungdomsskoler. I rapporten anbefales: \u2022 minimum 50 m2 nettouteareal pr elev \u2022 minimumsareal for middels skoler (100-300 elever): 10 000 m2 \u2022 minimumsareal ved store skoler (flere enn 300 elever): ca 15 000 m2. For hver elev over 300 kommer et tillegg p\u00e5 25 m2 2018-12-06 | Side 19 av 29 Oppdragsnr.: 5178255 Loddefjord skole har 219 elever og Sandgotna skole har 405 elever (kilde: kvalitetsrapport for skolen). Lodddefjord skole har ca 15 daa uteareal og er innenfor anbefalingen for middels skoler. For Sandgotna anbefales 17 daa. Skolen har ca 3,5 daa nede ved skolen, ca 7 daa dersom man kan regne ned trialbanen/ ballbanen, men vi har f\u00e5tt opplyst at elevene i dag ikke f\u00e5r g\u00e5 dit. Omr\u00e5det nede ved skolen er for \u00f8vrig i stor grad dominert av parkerte biler. Anbefalte f\u00f8ringer for videre arbeid Anbefalte f\u00f8ringer for videre arbeid: \u2022 Bygge opp under, og forsterke, omr\u00e5det som et viktig aktivitetomr\u00e5de for n\u00e6rmilj\u00f8et og Loddefjord. Avveie ulik bruk \u2022 S\u00f8rge for at uteomr\u00e5dene f\u00e5r fysiske forbedringer/ mer tilrettelegging. Gjelder s\u00e6rlig rundt ungdomshuset, Loddefjord skole (barneskolen) og Sandgotna skole (ungdomsskolen). \u2022 Tilrettelegge s\u00e5 Sandgotna skole f\u00e5r mer uteareal \u2022 S\u00f8rge for tiltak som bedrer tryggheten i omr\u00e5det. V\u00e6re bevisst p\u00e5: o Plassering av funksjoner i forhold til hverandre, vurdere aktivitet over d\u00f8gnet o Lyssetting o Opprydning/ oppstramming/ sikt/ transparens 2018-12-06 | Side 20 av 29 Oppdragsnr.: 5178255 Kommunikasjon og m\u00e5lpunkt Funksjoner og m\u00e5lpunkt Figur 16: Funksjoner i omr\u00e5det Mange m\u00e5lpunkt \u2013 for mange Det er mange m\u00e5lpunkt i omr\u00e5det, b\u00e5de for byen, bydelen og n\u00e6rmilj\u00f8et. Vestkanten storsenter, med Vannkanten badeland og Iskanten ishall, er store m\u00e5lpunkt med brukere utover beboerne i bydelen. Arbeidsplassene i omr\u00e5det er ogs\u00e5 med p\u00e5 \u00e5 forsterke rollen som sentralt m\u00e5lpunkt for et st\u00f8rre geografisk omr\u00e5de. I studieomr\u00e5det ligger offentlige kontorer, helsestasjon og kulturfunksjoner, som er m\u00e5lpunkt p\u00e5 bydelsniv\u00e5, mens de \u00f8vrige funksjonene i hovedsak er m\u00e5lpunkt for n\u00e6rmilj\u00f8et. Tjenestetilbud Det er et rikt tjenestetilbud i omr\u00e5det. Vestkanten storsenter inneholder, i tillegg til butikker og serveringssteder, ogs\u00e5 funksjoner som legesenter, tannklinikk samt flere kommunale tjenester. B\u00e5de bibliotek, kultursal, legevakt, senter for familieveiledning, ergo- og fysioterapi tjenesten i Laksev\u00e5g (avdeling for barn og unge) og psykisk helse Laksev\u00e5g er plassert i storsenteret. I studieomr\u00e5det finner man i tillegg barnehager, helsestasjon, skoler, sykehjem, ungdomshus og kirke, se fig 17. For kollektivtilbud, se punkt 7.3. 2018-12-06 | Side 21 av 29 Oppdragsnr.: 5178255 Klare funksjonssoner Figur 17: Funksjonssoner (omr\u00e5deniv\u00e5) og gangakser M\u00e5lpunktene er i stor grad samlet i delomr\u00e5der, i dette ligger det b\u00e5de potensiale og utfordringer. At de offentlige funksjonene i stor grad ligger samlet, gir stort potensiale for sambruk ved fremtidig utvikling. Dette er praktisk ut i fra driftshensyn og arealbeslag, men er ogs\u00e5 en m\u00e5te \u00e5 tilrettelegge for m\u00f8ter og relasjoner p\u00e5 tvers av alder, funksjonsevne og bakgrunn. Bruk over d\u00f8gnet kan v\u00e6re en utfordring i omr\u00e5der med klar funksjonsdeling. Flerbrukslokaler eller mer blandet bruk (ikke bare offentlige funksjoner) kan legge til rette for st\u00f8rre aktivitet ogs\u00e5 p\u00e5 kveldstid, noe som kan bidra til \u00e5 gj\u00f8re omr\u00e5dene og ferdsels\u00e5rene mer tilgjengelige og trygge ogs\u00e5 p\u00e5 kveldstid. 2018-12-06 | Side 22 av 29 Oppdragsnr.: 5178255 Gangforbindelser og sykkeltilrettelegging Figur 18: Gangveger og bebygde omr\u00e5der/ soner Gangveger og fortau Det er mange gangveger i og gjennom studieomr\u00e5det. Kvaliteten p\u00e5 forbindelsene er imidlertid variabel. Flere gangveger er sv\u00e6rt bratte, noe som gj\u00f8r at gangvennligheten reduseres noe. Barnetr\u00e5kket som er gjennomf\u00f8rt ved skolene i omr\u00e5det (se kapittel 5), peker ogs\u00e5 p\u00e5 at manglende vedlikehold, mye kratt/vegetasjon og belysning er et problem, samt at det er glatt om vinteren. Fra avkj\u00f8ring Lyngfaret og nordover er det kun ensidig fortau langs Vadmyrveien. Fortauet ligger mot borettslagene/ boligene i vest. Elvetun, som er veien som g\u00e5r til skolene, mangler fortau p\u00e5 et strekk p\u00e5 ca 80 m. 2018-12-06 | Side 23 av 29 Oppdragsnr.: 5178255 Barrierer Vestkanten utgj\u00f8r en tydelig barriere i omr\u00e5det. Man m\u00e5 rundt hele den store bygningskroppen eller inn i senteret for \u00e5 komme seg fra studieomr\u00e5det til Lyderhornvegen og Loddefjord terminal. G\u00e5r man rundt bygningskroppen i s\u00f8r er tilkomsten til \u00abbaksiden\u00bb via en lang utvendig trapp. Det er en tydelig bakside mot vest, hvor parkeringsanlegg og adkomstramper mot dette er Figur 19: Trapp i s\u00f8r (Sett fra \u00f8st) plassert. Dette forsterker barrierevirkningen. Det er heller ingen tydelig inngang mot senteret mot s\u00f8r eller vest. Det er potensiale for \u00e5 forsterke forbindelsen b\u00e5de til senteret i seg selv og forbindelsene mellom sidene, S\u00e6rlig mot s\u00f8r (over innkj\u00f8ring til parkering) og mot vest (ved Elvetun). Figur 20: Bakside mot Elvetun ungdomshus Sykkeltilrettelegging Med unntak av sykkelfelt langs deler av Lyderhornvegen er det ikke tilrettelagt s\u00e6rskilt for sykling. Topografien er nok ogs\u00e5 begrensende n\u00e5r det gjelder attraktivitet for syklende gjennom omr\u00e5det. 2018-12-06 | Side 24 av 29 Oppdragsnr.: 5178255 Kollektivtrafikk Buss Loddefjord terminal har sv\u00e6rt god betjening, med hyppige avganger mot viktige m\u00e5lpunkt som Bergen sentrum, Bergen lufthavn og Haukeland sykehus. Det er gode forbindelser mot \u00f8vrige bydeler. Reisetid til Festplassen er 13 minutt (kilde:skyss.no) Vadmyra holdeplass (snuplassen nordvest i studieomr\u00e5det) har ogs\u00e5 god betjening. P\u00e5 hverdager har man p.t. avganger hvert 10. minutt i rushtiden (07-08 og 14-17), hvert 20. minutt fram til klokken 21, og Figur 21 Utsnitt av linjekart for Loddefjord (Kilde: skyss.no) deretter hvert 30. minutt, fram til klokken 01. Det er nattavganger i helgene. Reisetid fra Vadmyra til Loddefjord terminal er 6 minutt, til Festplassen 19 minutt. (ibid) Frieda Fasmer holdeplass (nord for studieomr\u00e5det ved Rv 555) har ogs\u00e5 god betjening. I tillegg til gode forbindelser internt mot Bergen, er det flere ruter mot nabokommunene i vest. Reisetid til festplassen er p\u00e5 9-12 minutt (ibid). Det er ingen servicelinjer i omr\u00e5det. Samlet vurderes kollektivdekningen som god. Som nevnt over, er imidlertid topografiske forhold og barrierevirkningen fra Vestkanten faktorer som reduserer gangvennlighet, spesielt mellom Loddefjord terminal og studieomr\u00e5det. Figur 22: Kollektivtilbud 2018-12-06 | Side 25 av 29 Oppdragsnr.: 5178255 Biltrafikk og parkering Figur 23: Soner med felles biladkomst Lyderhornveien forbinder omr\u00e5det i retning nord-s\u00f8r. Utover dette er det ingen andre gjennomg\u00e5ende forbindelser for bil. Vadmyrveien og Frieda Fasmers vei betjener boligomr\u00e5dene og offentlige funksjoner. Begge veiene ender opp i sykehjemmets eldste del og kirken, men er ikke forbundet med hverandre. Vadmyrveien har en \u00c5DT p\u00e5 6100 i s\u00f8ndre del (f\u00f8r avkj\u00f8ring Lyngfaret), 4500 i midtre del (f\u00f8r avkj\u00f8ring Vestre Vadmyra) og 3000 i nordre del Det er flere grupper samlet i dette omr\u00e5det som har st\u00f8rre behov for bilen enn gjennomsnittet av befolkningen. B\u00e5de sykehjem, forsterkede avdelinger ved skolene og omsorgs- og serviceboliger har behov for god og effektiv betjening med bil. 2018-12-06 | Side 26 av 29 Oppdragsnr.: 5178255 Parkering Det er generelt mye overflateparkering mot veg, spesielt i forbindelse med de store borettslagene utenfor studieomr\u00e5det. Dette understreker det overordnede organiseringsprinsippet til bebyggelsen, med ryggen mot vegen (se ogs\u00e5 punkt 4.1). Vestkanten storsenter har 1000 parkeringsplasser, gratis i 2 timer. Rundt Sandgotna skole g\u00e5r parkering for de ansatte dels p\u00e5 bekostning av elevenes uteoppholdsareal (se ogs\u00e5 punkt 5.2). Parkering langs vei og i/ ved snuplass ved skolene skaper en noe uoversiktelig situasjon b\u00e5de for myke og harde trafikanter. Figur 24: Parkering ved skolene Sammendrag og f\u00f8ringer kommunikasjon og m\u00e5lpunkt Anbefalte f\u00f8ringer for videre arbeid: Sambruk og funksjonsdeling \u2022 Med mange offentlige funksjoner samlet p\u00e5 ett sted ligger omr\u00e5det sv\u00e6rt godt til rette for sambruk mellom de ulike institusjonene, noe planen b\u00f8r stimulere til gjennom lokalisering av funksjoner og gode sammenhenger og offentlige rom mellom byggene. \u2022 Barrierevirkning fra Vestkanten b\u00f8r reduseres Kollektivtrafikk \u2022 Ivareta og styrke gode gangforbindelser mot busstopp og Loddefjord terminal. Gangforbindelser \u2022 Knytte de ulike delomr\u00e5dene bedre sammen ved \u00e5 styrke eksisterende ganglinjer og identifisere behov og etableringsmuligheter for nye. \u2022 Legge til rette for universell utforming der dette er mulig. \u2022 Redusere behovet for \u00e5 passere gjennom Vestkanten Biltilkomst og parkering \u2022 Med bakgrunn i at det i studieomr\u00e5det er flere funksjoner som har brukergrupper med behov for god biltilkomst, m\u00e5 det s\u00f8kes \u00e5 finne gode l\u00f8sninger for betjening av disse med bil. Dette m\u00e5 imidlertid ikke g\u00e5 p\u00e5 bekostning av god fremkommelighet for g\u00e5ende. \u2022 Legge til rette for at det kan etableres hjertesoner ved skolene. Gode og tydelige hente- /leveringssoner i tilknytning til barnehagene. 2018-12-06 | Side 27 av 29 Oppdragsnr.: 5178255 \u2022 Etablere underjordisk parkering ved ny utbygging. \u2022 Unders\u00f8ke mulighetene for at det inng\u00e5s avtaler med Vestkanten storsenter for \u00e5 benytte deler av deres parkeringsanlegg? 2018-12-06 | Side 28 av 29 Oppdragsnr.: 5178255 Oppsummering \u2013 anbefalinger videre arbeid Bevare kirken som landemerke - underordne ny bebyggelse Utnytte \u00absk\u00e5lene\u00bb, unng\u00e5 \u00e5 bygge h\u00f8yt p\u00e5 toppene (foto fra google earth) Bygge p\u00e5 langs langs kotene. Bevare mindre koller Forbedre/ vitalisere baksider . Hindre nye Forbedre uteomr\u00e5dene. Redusere barrierevirkning baksider. \u00d8ke trygghet Avveie ulike interesser Vestkanten Forbedre og evt. skape nye gangakser Rydde i parkeringssituasjon 2018-12-06 | Side 29 av 29 "
}