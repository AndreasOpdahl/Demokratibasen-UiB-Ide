{
  "dokument_id": "5a9feeb1-2799-5803-8cdb-9e0ac118cf85",
  "doc_type": "case_presentation",
  "kommune": 4601,
  "tittel": "Bestilling av forvaltningsrevisjonsprosjekt 2024 - Forvaltningsrevisjon av oppf\u00f8lging av bekymringsfullt h\u00f8gt skulefr\u00e5v\u00e6r",
  "url": "https://bergen.kommune.no/politikere-utvalg/api/fil/bk360/10440701/Framstilling-Bestilling-av-forvaltningsrevisjonsprosjekt-2024-Forvaltningsrevisjon-av-oppfolging-av-bekymringsfullt-hogt-skulefravaer",
  "tekst": " Kontrollutvalget Saksframstilling V\u00e5r referanse: 2024/80366-2 Saksbehandler: Lillian Kristin Bolstad Bestilling av forvaltningsrevisjonsprosjekt 2024 - Forvaltningsrevisjon av oppf\u00f8lging av bekymringsfullt h\u00f8gt skulefr\u00e5v\u00e6r Kva saka gjeld: I m\u00f8te 23.04.2024 sak 40/24 fatta kontrollutvalet vedtak om \u00e5 be revisor legge fram utkast til prosjektplanar til fire forvaltningsrevisjonsprosjekt, deriblant forvaltningsrevisjon av oppf\u00f8lging av fr\u00e5v\u00e6r i skulen. Prosjektet er eit av dei prioriterte prosjekta i ny plan for forvaltningsrevisjon 2024-2028. Planen skal vedtakast av bystyret sj\u00f8lv, men er enn\u00e5 ikkje er vedteken n\u00e5r denne saka blir behandla i kontrollutvalet (21.05.2024). Prosjektet blir difor bestilt under f\u00f8resetnad om at planen blir vedteken i bystyret, og arbeidet med prosjektet vil f\u00f8rst bli sett i gang etter bystyrem\u00f8tet i juni. Revisor har utarbeida vedlagt prosjektplan til prosjektet \u00abForvaltningsrevisjon av oppf\u00f8lging av bekymringsfullt h\u00f8yt skolefrav\u00e6r\u00bb. Form\u00e5l Form\u00e5let med prosjektet vil vere \u00e5 unders\u00f8ke om Bergen kommune har etablert tilstrekkelege system og rutinar for \u00e5 fange opp og f\u00f8lge opp bekymringsfullt h\u00f8gt skulefr\u00e5v\u00e6r blant elevar. Problemstillingar 1. I kva grad er det etablert rutinar og system for registrering av fr\u00e5v\u00e6r, som sikrar god oversikt over omfanget av fr\u00e5v\u00e6r for den enkelte elev? a. Skilles det mellom ulike typar fr\u00e5v\u00e6r i registrering av fr\u00e5v\u00e6r? b. Er registreringa eigna for avdekking av fr\u00e5v\u00e6rsm\u00f8nster? 2. I kva grad er ansvaret for oppf\u00f8lging av fr\u00e5v\u00e6r tydeleg definert ved skulane? 3. Er det tydeleg definert kva som er rekna som bekymringsfullt h\u00f8gt fr\u00e5v\u00e6r som krev s\u00e6rskilt oppf\u00f8lging? 4. Har skulane tilfredsstillande system og rutinar for \u00e5 f\u00f8lge opp elever med bekymringsfullt h\u00f8gt fr\u00e5v\u00e6r? 5. I kva grad er det etablert hensiktsmessige rutinar for samarbeid med relevante akt\u00f8rar i saker som gjeld bekymringsfullt h\u00f8gt skulefr\u00e5v\u00e6r? a. I kva grad har skulane tilgang til og nytter st\u00f8tte og rettleiing i krevjande saker? (f.eks. barneverntenesta og spesialisthelsetenesta) b. Er det etablert rutinar og system for samarbeid med skulehelsetenesta i saker som gjelder bekymringsfullt h\u00f8gt skulefr\u00e5v\u00e6r? 1 c. I kva grad er det etablert egne rutinar for samarbeid og oppf\u00f8lging i tilfelle som gjelder skulevegring (irekna samarbeid med heimen)? Revisjonskriterium Revisjonskriteriene vil bli henta fr\u00e5 og utgreia av autoritative kjelder, rettsreglar, politiske vedtak og fastsette retningslinjer. Revisjonskriteria under er ikkje utt\u00f8mmande for kva som kan vere relevant i forvaltningsrevisjonen. Andre kriterium vil kunne kome til dersom revisor meiner det skulle vere naudsynt for \u00e5 f\u00e5 ei fullstendig unders\u00f8king og vurdering av problemstillingane. Relevante revisjonskriterium: \u2022 Ny oppl\u00e6ringslov1 \u00a7 10-6 (trer etter planen i kraft 1. august 2024) \u2022 Forarbeid til ny oppl\u00e6ringslova2 \u2022 Anbefaling om bekymringsfullt fr\u00e5v\u00e6r i Helsedirektoratet si nasjonale fagleg retningslinje3 \u2022 Rettleiingsmateriell fr\u00e5 Utdanningsdirektoratet der det vist til at det er viktig at skulane blant anna har ei konkret og l\u00e5g grense for n\u00e5r dei skal sette inn tiltak4 Relevante kommunale styringsdokument og vedtak kan bli nytta som revisjonskriteriar. Dette kan for eksempel dreie seg om kommunen sine planar og m\u00e5l for skulefr\u00e5v\u00e6r. Metode Revisor utf\u00f8rer forvaltningsrevisjon i samsvar med gjeldande standard for forvaltningsrevisjon (RSK 001). F\u00f8lgande metodar vil bli nytta: Dokumentanalyse Informasjon om Bergen kommune og dokumentasjon p\u00e5 etterleving av interne rutinar, regelverk m.m. bli samla inn analysert og vurdert opp mot revisjonskriteriene. Intervju p\u00e5 sentralt niv\u00e5 i kommunen Revisor vil gjennomf\u00f8re intervju med aktuelle leiarar og sentrale tilsette i Etat for skule og Bergen Kompetansesenter for L\u00e6ringsmilj\u00f8 (BKL) avdeling utadretta teneste ved skulefr\u00e5v\u00e6rsteamet, som er involvert i oppf\u00f8lging av skulefr\u00e5v\u00e6r. Til saman vil dette utgjere om lag fire intervju. Caseunders\u00f8king Revisor tar sikte p\u00e5 \u00e5 gjennomf\u00f8re caseunders\u00f8kingar ved fem skular, der dei intervjuar relevante tilsette og gjennomg\u00e5r aktuelle system og rutinar ved de ulike skulane. Aktuelle personar \u00e5 intervjue vil vere rektor, gruppeintervju med utvalde kontaktl\u00e6rarar, helsesjukepleiarar og eventuelt andre n\u00f8kkelpersonar som er involvert i oppf\u00f8lginga av bekymringsfullt h\u00f8gt skulefr\u00e5v\u00e6r ved dei aktuelle skulane. Til saman vil det bli gjennomf\u00f8rt om lag fem intervju per skule. 1 Lov om grunnskoleoppl\u00e6ringa og den vidareg\u00e5ande oppl\u00e6ringa (oppl\u00e6ringslova) 2 Prop. 57 L (2022\u20132023) Lov om grunnskoleoppl\u00e6ringa og den vidareg\u00e5ande oppl\u00e6ringa (oppl\u00e6ringslova) 3 Helsestasjon, skolehelsetjeneste og helsestasjon for ungdom Nasjonal faglig retningslinje \u2013 Helsedirektoratet 4 Forebygge og f\u00f8lge opp bekymringsfullt frav\u00e6r fra skolen \u2013 Utdanningsdirektoratet 2 Elektroniske sp\u00f8rjeunders\u00f8kingar Revisor vil sende ut ei sp\u00f8rjeunders\u00f8king til dei f\u00f8resette p\u00e5 dei fem skulane som inng\u00e5r i caseunders\u00f8kinga. Om det ikkje er mogleg vil revisor eventuelt gjennomf\u00f8re ei meir avgrensa unders\u00f8king retta mot foreldrer\u00e5det sitt arbeidsutval (FAU ) ved skulane i kommunen. Tid og ressursbruk Revisor ansl\u00e5r at det vil ta totalt 635 timer \u00e5 gjennomf\u00f8re prosjektet. Prosjektet kan ha oppstart i august 2024 og rapporten vil vere klar for oversending til sekretariatet til kontrollutvalet innan utgangen av mars 2025. Sekretariatet si vurdering: Vi vurderer prosjektplanen til \u00e5 vere samsvar med bestillinga. Det er dekning p\u00e5 revisjonsbudsjettet til \u00e5 bestille dette prosjektet. Vi ber kontrollutvalet kome med eventuelle innspel til prosjektplanen i m\u00f8tet. Forslag til vedtak: Under f\u00f8resetnad av at bystyret vedtek kontrollutvalet sitt framlegg til plan for forvaltningsrevisjon 2024-2028, bestiller kontrollutvalet prosjektet \u00abForvaltningsrevisjon av oppf\u00f8lging av bekymringsfullt h\u00f8yt skolefrav\u00e6r\u00bb, i tr\u00e5d med vedlagte prosjektplan datert 13.05.2024, fr\u00e5 forvaltningsrevisor Deloitte. Dato: 14. mai 2024 Eli M. Velle - leder Lillian K. Bolstad - saksbehandler Dokumentet er godkjent elektronisk. Vedlegg: Prosjektplan - skolefrav\u00e6r_Bergen Vedlegg prosjektplan (spesifisert timebudsjett) u.off., jf. fvl. \u00a7 13 f\u00f8rste ledd pkt. 2 3 "
}