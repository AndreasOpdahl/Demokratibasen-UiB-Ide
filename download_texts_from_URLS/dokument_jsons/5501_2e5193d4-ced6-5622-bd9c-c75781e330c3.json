{
  "dokument_id": "2e5193d4-ced6-5622-bd9c-c75781e330c3",
  "doc_type": "case_attachment",
  "kommune": 5501,
  "tittel": "Oppsummering av merknader ifbm planoppstart 2021",
  "url": "https://innsyn.tromso.kommune.no/application/getMoteDokument?dokid=2001676139",
  "tekst": "Oppsummering av merknader i forbindelse med planoppstart 2017 Oppsummering av merknader i forbindelse med varsel om planoppstart juli 2017 Prosjekt: E8 Flyplasstunnelen 08.06.21 Innhold Oppstartsvarsel ....................................................................................................................................... 2 Merknader mottatt til planoppstart........................................................................................................ 2 Merknader fra offentlige akt\u00f8rer ........................................................................................................ 3 Merknader fra private akt\u00f8rer ............................................................................................................ 9 1 Oppsummering av merknader i forbindelse med planoppstart 2017 Oppstartsvarsel Det ble varslet planoppstart for prosjektet med informasjonsbrev (datert 13.07.17) til grunneiere, sektorer og andre akt\u00f8rer, samt med annonse i avisene \u00abNordlys\u00bb og \u00abiTroms\u00f8\u00bb den 21.07.17. Frist for innspill, synspunkter og annen relevant informasjon ble satt til 15.september. Det ble arrangert \u00e5pent m\u00f8te/informasjonsm\u00f8te p\u00e5 Troms\u00f8 r\u00e5dhus mandag 28.august. Rigmor Thorsteinsen fra Statens vegvesen \u00f8nsket velkommen, Per Hareide fra Troms\u00f8 kommune var m\u00f8teleder. Veronica Wiik fra Statens vegvesen orienterte om \u00abTenk Troms\u00f8\u00bb, prosjektets status i NTP og rammene (KVU 201, kommunedelplan (plan 0251) og omr\u00e5dereguleringsplan for Langnes (plan 1728). Omtalte rammer legges til grunn for detaljreguleringsplan for rv. 862 tunnel- og vegforbindelse Breivika til Langnes. Vegplanlegger Egil Hammer viste ulike l\u00f8sningsforslag for tunnelinnslag. Planprosessleder Kathrine Hanssen orienterte om varsla planavgrensning og videre planprosess. Grunnerverver Guttorm Evensen orienterte om grunnervervsprosessen. Antall oppm\u00f8tte var ca. 40 personer. Merknader mottatt til planoppstart Innen fristen for merknader 15.09.2017 ble det mottatt 15 innspill, Universitet i Troms\u00f8 fikk godkjent utsettelse for innspill til m\u00e5nedsskifte september/oktober. 2 Oppsummering av merknader i forbindelse med planoppstart 2017 Merknader fra offentlige akt\u00f8rer Sametinget (04.09.2017) Sametinget finner det sannsynlig at det kan v\u00e6re automatisk fredete samiske kulturminner i deler av planomr\u00e5det som ikke er registrert. Sametinget m\u00e5 derfor foreta en befaring f\u00f8r vi kan gi en endelig uttalelse i saken. Befaringen m\u00e5 gj\u00f8res n\u00e5r det er sn\u00f8- og frostfritt, og mens det er tilstrekkelig med lys. Ved snarlig underskrevet aksept av v\u00e5rt budsjett, og med forbehold om brukbare v\u00e6rforhold, vil vi fors\u00f8ke og f\u00e5 det til i l\u00f8pet av h\u00f8sten. Arbeidet gjennomf\u00f8res i form av visuelt overflates\u00f8k med eventuelle pr\u00f8vestikk og innm\u00e5ling med GPS. lflg. kml. \u00a710 b\u00e6rer tiltakshaver utgiftene for kulturminneforvaltningens befaring. Sametinget beregner 21 timer til arbeidet. Feltarbeidet har en kostnadsramme p\u00e5 kr.22606,- jmf vedlagte budsjett. Det inkluderer tid i felt, reise samt for- og etterarbeid. Budsjettet er et maksimumsbudsjett og tiltakshaver blir fakturert de faktiske kostnadene. Tiltaket kan ikke gjennomf\u00f8res f\u00f8r \u00a7 9-unders\u00f8kelsene er foretatt og Sametinget har skrevet en endelig uttalelse i saken. Sametinget gj\u00f8r for\u00f8vrig oppmerksom p\u00e5 at denne uttalelsen bare gjelder Sametinget, og viser til egen uttalelse fra Troms fylkeskommune. Kommentar fra Statens vegvesen Merknad f\u00f8lges opp. Statsbygg (06.09.2017) Dette gjelder eiendommene i Breiviklia som brukes av Universitetet i Troms\u00f8 (gnr. 119/bnr. 2554, 3831 og 3832) og Statsarkivet i Troms (gnr. 119/bnr. 9, 2556 og 2557). Statsbygg ber om at tunnelmunningen og eventuelle luftet\u00e5rn utformes slik at belastningen fra st\u00f8y og luftforurensning minimeres. Vi forutsetter dessuten at atkomst til eiendommene ivaretas under og etter anleggsperioden og at sprengning/vibrasjoner ikke vil skade v\u00e5re bygninger og anlegg. 3 Oppsummering av merknader i forbindelse med planoppstart 2017 Statsbygg planlegger \u00e5 anlegge energibr\u00f8nner i fremtiden for \u00e5 forsyne byggene med bergvarme. De ber om at dette hensyn tas i utformingen av tunnelen og en eventuell sikringssone rundt veganlegget. Kommentar fra Statens vegvesen Merknad tas til orientering. Kystverket (11.09.2017) \u00abKystverket viser til Deres brev datert 13.7.2017 vedr\u00f8rende overnevnte. SVV skal i samarbeid med Troms\u00f8 kommune utarbeide en detaljreguleringsplan for rv. 862 mellom Breivika til Langnes. Kystverket gj\u00f8r oppmerksom p\u00e5 at alle tiltak/byggearbeider langs land og ut i sj\u00f8en (bygninger, kaier, molo, kabler, ledninger, fort\u00f8yninger, oppdrettsanlegg m.m.) m\u00e5 i tillegg til behandling etter plan- og bygningsloven behandles etter havne- og farvannsloven av 17. april 2009 nr. 19.\u00bb 4 Oppsummering av merknader i forbindelse med planoppstart 2017 Kommentar fra Statens vegvesen Merknad tas til orientering Fylkesmannen (18.09.2017) \u00abFylkesmannen viser til varsel om oppstart av detaljregulering for tunnel- og vegforbindelse fra Breivika til Langnes- rv.862. Rammene for detaljreguleringen er gitt i kommunedelplan ( KDP) for ny tverrforbindelse og ny forbindelse til Kval\u00f8ya vedtatt 27.04.2016. og i omr\u00e5deregulering for Langnesomr\u00e5det vedtatt 24.09.2014. Tiltaket er konsekvensutredet p\u00e5 KDP niv\u00e5 og det legges ikke opp til konsekvensutredninger p\u00e5 detaljniv\u00e5.\u00bb Fylkesmannen stiller seg positiv til at man allerede tidlig i planleggingsarbeidet legger vekt p\u00e5 godel\u00f8sninger for g\u00e5ende, syklende og kollektivtransport p\u00e5 Langnes og i Breivika. Fylkesmannen har innspill knyttet til naturmangfold, st\u00f8y og mudring/utfylling i sj\u00f8 p\u00e5 dette stadiet i prosessen. -p\u00e5peker kartlagt bl\u00f8tbunnomr\u00e5der i strandsonen som er sv\u00e6rt viktige. I tilknytning til disse omr\u00e5dene er det en rekke arter av b\u00e5de stor og sv\u00e6rt stor forvaltningsinteresse. Dette gjelder b\u00e5de plantearter og fuglearter. Ber om at planforslaget m\u00e5 vise hensyn og v\u00e6re tydelig p\u00e5 avb\u00f8tende tiltak i og eventuelt rundt planomr\u00e5de. - minner om at mudring og utfylling i sj\u00f8 krever tillatelse fra fylkesmannen. De p\u00e5peker ogs\u00e5 at Statens Vegvesen m\u00e5 unders\u00f8ke om sj\u00f8bunnen som ber\u00f8res er forurenset. Dersom dette er tilfellet vil det v\u00e6re fare for forurensning ved at sj\u00f8bunnen virvles opp som f\u00f8lge av mudrings- eller utfyllingsarbeidet, med p\u00e5 f\u00f8lgende spredning av milj\u00f8gifter. -forventer at det blir gjort St\u00f8yutredning og en utredning av luftkvalitet der anlegget ligger i dag. Minner om at deler av planomr\u00e5det p\u00e5 Langnes ligger i gul flyst\u00f8ysone og vil da at sum av st\u00f8ybelastning utredes. Peker p\u00e5 at dersom st\u00f8yanbefalingene og luftkvalitetsanbefalingene overskrides, kan myndighetene skjerpe vilk\u00e5rene p\u00e5 en, eller begge omr\u00e5der om n\u00f8dvendig. Detaljreguleringen vil inng\u00e5 i fylkesmannens \u00absamordningsprosjekt\u00bb. Ordningen gir fylkesmannen fullmakt til \u00e5 samordne og eventuelt avskj\u00e6re innsigelser fra statlige myndigheter. 5 Oppsummering av merknader i forbindelse med planoppstart 2017 Fylkesmannen bidrar gjerne ved behov i det videre planarbeidet. De oppfordrer Statens Vegvesen og Troms\u00f8 kommune til \u00e5 vurdere \u00e5 bruke regionalt planforum, gjerne som et verkt\u00f8y for dialog f\u00f8r h\u00f8ring av planforslaget for \u00f8kt medvirkning. Kommentar fra Statens vegvesen Merknad tas til orientering. Vegvesenet vil invitere fylkesmannen til m\u00f8ter ang\u00e5ende kartleggingsbehovet i planomr\u00e5det. Troms Fylkeskommune 15.09.2017 \u00abPlanavdelingen hos stabssjefen gir her en samordnet uttalelse fra Troms fylkeskommune p\u00e5 vegne av v\u00e5re \u00f8vrige etater. Planen omfatter tunnel fra Breivika til Langnes og veg/kulvert under planlagt forlengelse av rullebane ved Troms\u00f8 lufthavn jfr. KDP for ny tverrforbindelse vedtatt 27.04.2016. Det skal v\u00e6re fokus p\u00e5 gode l\u00f8sninger for g\u00e5ende, syklende og kollektivtransport.\u00bb Troms Fylkeskommune \u00f8nsker \u00e5 avklare forhold og eventuelle avb\u00f8tende tiltak for avlastet veg (Erling Kjeldsens veg) Dette for \u00e5 sikre en helhetlig transportl\u00f8sning mellom Langnes og Breivika. Planlegger utvidelse av skolen p\u00e5 nordsiden. Dette arealet \u00f8nsker Fylkeskommunen ikke blir ber\u00f8r av planene for den \u00abnye tverrforbindelsen\u00bb. De planlegger ogs\u00e5 en utvidelse av idrettshallen mot s\u00f8r hvor det planlegges ny rundkj\u00f8ring. Deres \u00f8nske er at det blir gjort minst mulig arealbeslag her, ogs\u00e5 fordi det vil redusere skolens parkeringsanlegg. Troms Fylkeskommune vil ogs\u00e5 p\u00e5peke at et nytt tunnellinnslag vil v\u00e6re en ny kilde for st\u00f8y/st\u00f8v n\u00e6r skolen. Her \u00f8nsker de at valg av l\u00f8sning og avb\u00f8tende tiltak tar hensyn. De forventer ogs\u00e5 at deres samferdsels- og milj\u00f8etat involveres direkte undervegs i planarbeidet, spesielt knyttet til l\u00f8sninger for optimal fremkommelighet og forhold for busstrafikk og kollektivreisende. 6 Oppsummering av merknader i forbindelse med planoppstart 2017 Kommentar fra Statens vegvesen Merknad tas til orientering. Vegvesenet samarbeider med Fylkeskommunen sine samferdsels- og milj\u00f8etater i Fylkeskommunen. Det vil bli videre bli avholdt m\u00f8ter der man ser p\u00e5 hvordan prosjektet vil p\u00e5virke fylkeskommunen sin eiendom i byggefase og permanentfase, og ev. hvilke avb\u00f8tende tiltak som kan tilbys. Troms\u00f8 Museum (01.09.2017) Troms\u00f8 Museum vil ha uttalelse ang\u00e5ende kulturminner under vann. Etter kulturminnelovens \u00a7 14 er Troms\u00f8 Museum rette myndighet for forvaltning av kulturminner under vann nord for Rana kommune. \u00abPlanforslaget vil tilrettelegge bl.a. for veg / kulvert under planlagt forlengelse av rullebane ved Troms\u00f8 lufthavn som omfatter betydelig sj\u00f8areal. Selv om vi hadde ingen 7 Oppsummering av merknader i forbindelse med planoppstart 2017 merknader til omr\u00e5deplan for Langnes i 2010 (uttalelse18.08.2010), ber vi om oversendelse av detaljopplysninger ang\u00e5ende st\u00f8rrelse og beliggenhet av tiltaket i gjeldende omr\u00e5de slik at vi er i stand til \u00e5 vurdere eventuelle behov for marinarkeologisk forunders\u00f8kelse.\u00bb Kommentar fra Statens vegvesen Kommentar tas til f\u00f8lge. Statens vegvesen vil ta kontakt om n\u00e6rmere utredning og ved behov innkalle til m\u00f8te. 8 Oppsummering av merknader i forbindelse med planoppstart 2017 Merknader fra private akt\u00f8rer Bj\u00f8rn Blix, Kval\u00f8yvegen 302 (06.08.2017) Beboere og bedrifter kommer med forslag til ny adkomst til tangmelfabrikken. kj\u00f8ringen til tangmelfabrikken er i et vegkryss i 50-sone. De mener at krysset er uoversiktlig og mangler fotgjengerovergang. Brukerne av dagens avkj\u00f8rsel oppleves ubehagelig og farlig. Om vinteren sliter har de daglig episoder hvor trekkvogner med tunge slep m\u00e5 stoppe p\u00e5 grunn av vikeplikten for trafikken p\u00e5 Kval\u00f8yvegen og deretter rygge ned mellom boligene for \u00e5 hente ny fart til \u00e5 komme opp. \u00abAvkj\u00f8rselen brukes daglig av: \u2022 Ca. 15 beboere p\u00e5 nedsiden av Langnesvegen. \u2022 Anleggsfirma med 40 ansatte, 38 anleggsmaskiner, bilpark, verksted og private biler. \u2022 Yogastudio med daglige aktiviteter. \u2022 Postfordelingspunkt for alle beboere p\u00e5 Kval\u00f8yvegen mellom rundkj\u00f8ringen og Plantasjen.\u00bb Kommentar fra Statens vegvesen Merknad tas til orientering. Tangmelfabrikken vil m\u00e5tte innl\u00f8ses ved realisering av rullebaneutvidelsen. 9 Oppsummering av merknader i forbindelse med planoppstart 2017 Tromskraft (16.08.2017) \u00abTroms Kraft Nett AS (TKN) har interesse av \u00e5 delta i videre planlegging. Ut fra v\u00e5re langtidsplaner vil det sannsynligvis v\u00e6re behov for etablering av en ny transformatorstasjon p\u00e5 vestsiden av Troms\u00f8ya. TKN ser for seg en mulig l\u00f8sning tilsvarende Strandvegen transformatorstasjon (som ligger inne/ved tunnelinnslag s\u00f8r til sentrumstangenten).\u00bb Kommentar fra Statens vegvesen Merknad tas til f\u00f8lge. Tromskraft vil bli innkalt til m\u00f8te for \u00e5 etablere en dialog tidlig i prosessen. Norr\u00f8na Eiendom AS v/Asplan Viak AS Sigrid Rasmussen (17.08.2017) \u00abMerknad Atkomst til regulert n\u00e6ringsomr\u00e5de p\u00e5 nedre del av Norr\u00f8na Eiendom AS sine eiendommer 118/8 m.fl. M\u00e5 ivaretas i ny reguleringsplan. Vi \u00f8nsker tilbakemelding s\u00e5 tidligsom mulig p\u00e5 om SVV sin plan gj\u00f8r det mulig \u00e5 opprettholde felles n\u00e6ringsadkomst til Langnes s\u00f8ndre vest for tunnelinnslaget.\u00bb Norr\u00f8na Eiendom AS v/Asplan Viak AS \u00abber om at Statens vegvesen har et bevisst forhold til v\u00e5re intensjoner med omr\u00e5det i arbeidet med utarbeiding av reguleringsplan for ny riksveg. Vi \u00f8nsker en tett dialog om konkret avgrensing av de to planene samt premisser fra Statens Vegvesen sin side, slik at de to planene kan utarbeides parallelt. Vi ber om \u00e5 bli innkalt til gjensidig informasjonsm\u00f8te s\u00e5 snart Statens Vegvesen har konkretisert prinsipper for planen.\u00bb 10 Oppsummering av merknader i forbindelse med planoppstart 2017 Kommentar fra Statens vegvesen Merknad tas til orientering. Det har v\u00e6rt gjennomf\u00f8rt flere m\u00f8ter med Asplan Viak i l\u00f8pet av planprosessen. Harry Stenersen 118/492 Kval\u00f8yvegen 326 (12.09.2017) Harry Stenersen har eiendommen 118/492 Kval\u00f8yvegen 326 og ber om at Statens vegvesen tidlig i prosessen vurderer de konsekvenser planene vil p\u00e5f\u00f8re dem. Boforholdet er allerede utfordrende og eiendommen \u00e5 anse som vanskelig omsettelig med de foreliggende planene. \u00d8nsker at konsekvensene sees i sammenheng med den planlagte forlengelsen av rullebanen. Harry Stenersen v/\u00d8yvind Stenersen (s\u00f8nn) 11 Oppsummering av merknader i forbindelse med planoppstart 2017 118/492 Posten Kommentar fra Statens vegvesen Merknad tas til orientering. Planen videref\u00f8rer form\u00e5l i gjeldende omr\u00e5deregulering. Ekka AS og Kjell Arnesen AS/Diode AS (08.09.2017) Vi viser til varsel om oppstart av planarbeid knyttet til tunnel og vegforbindelse mellom Breivika og Langnes i Troms\u00f8 kommune. Vi representerer eiendommen 118/1263 med adresse Kval\u00f8yvegen 311 p\u00e5 vegne av Ekka AS som huseier, og Kjell Arnesen AS/Diode AS som leietakere. Eiendommen har i dag adkomst fra Kval\u00f8yvegen. Leietakerne har prim\u00e6rt private og offentlige virksomheter som kunder. Vi vil med dette informere om eiendommens bruk og behov knyttet til adkomst og transport. Eiendommen er per i dag arbeidsplass for ca. 40 arbeidstakere. Mange av disse bruker bil i sitt daglige virke. Kjell Arnesen AS bruker 7 egne biler i forbindelse med varetransport og serviceoppdrag. Kjell Arnesen AS har ogs\u00e5 lager og mottakssted i bygget for m\u00f8belleveranser fra ulike produsenter. Dette generer i dag en trafikk som medf\u00f8rer behov for tilgang for st\u00f8rre kj\u00f8ret\u00f8y av et omfang omtrent som f\u00f8lger: 12 Oppsummering av merknader i forbindelse med planoppstart 2017 - Vogntog, inntil 25 meter, 1-2 ganger i m\u00e5neden - Semitrailer/vogntog, inntil 18 meter, flere leveranser pr uke, opptil 5-6 pr dag. - Lastebil, inntil 12 meter, jevnlig bruk. Eiendommen har ogs\u00e5 et betydelig utviklingspotensiale som kan medf\u00f8re \u00f8kt trafikk i fremtiden. Vi ber derfor om at de planer som legges for ny infrastruktur i v\u00e5re n\u00e6re omgivelser tar hensyn til v\u00e5rt transportbehov i dag og heller ikke hindrer en naturlig utvikling av denne sentralt beliggende forretningseiendommen. Kommentar fra Statens vegvesen Merknaden tas til etterretning. Er fulgt opp i planleggingen av omr\u00e5det. 13 Oppsummering av merknader i forbindelse med planoppstart 2017 TJ Eiendom AS (05.09.2017) P\u00e5 vegne av TJ Eiendom AS vil Profio og Ramb\u00f8ll gi f\u00f8lgende innspill til varslet planoppstart av detaljregulering for ny vegforbindelse mellom Breivika og Langnes (rv 862). TJ Eiendom AS eier eiendommen gnr 118 bnr 1524 som ligger \u00f8st for nedre deler av Huldervegen. Eiendommen er ubebygd og det arbeides n\u00e5 med \u00e5 varsle oppstart av reguleringsplan for eiendommen. TJ Eiendom AS vil gjerne ha en innledende dialog med Statens vegvesen f\u00f8r vi formelt sett varsler slik planoppstart. Nytt reguleringsform\u00e5l vil v\u00e6re bolig eller bolig og n\u00e6ring. A Drag\u00f8y AS TJ Eiendom H. Mydland AS Kommentar fra Statens vegvesen Merknad f\u00f8lges opp i tilgrensende regulering for Tiltakspakke Langnes. Stefan Kusterle (15.09.2017) \u00d8nsker skilting p\u00e5 Erling Kjeldsens veg. Med \u00ab10 prosent stigning\u00bb for \u00e5 varsle tungtrafikken, slik at sj\u00e5f\u00f8rene f\u00e5r mulighet til \u00e5 kj\u00f8re en alternativ veg. Slik unng\u00e5r man at 14 Oppsummering av merknader i forbindelse med planoppstart 2017 trafikken setter seg fast i Erling Kjeldsens veg p\u00e5 vinteren. Skeptisk til at kryssl\u00f8sning ikke trekkes inn i tunnel. Redd for at rundkj\u00f8ringsl\u00f8sningene ikke skal ha h\u00f8yere kapasitet en dagens rundkj\u00f8ringer. Kommentar fra Statens vegvesen Merknad tas til orientering. Merknad ang\u00e5ende skilting i Erling Kjeldsens veg sendes videre til veg-avdeling Troms\u00f8 Beboerne Breiviklia boligfelt v/ Sigurd Eide Kinge (grunneier og beboer i Breiviklia 7) (04.09.2017) \u00d8nsker \u00e5 f\u00e5 rundkj\u00f8ring/tunnell\u00f8pet lagt s\u00e5 langt vekk fra boligomr\u00e5det som mulig. De er \u00e5pne for innl\u00f8sning, dersom tunnel legges i eller n\u00e6rt bebyggelsen. Da \u00f8nskes det heller en innl\u00f8sning enn at man skal leve vedsiden av en trafikkmaskin. \u00abUnder folkem\u00f8tet 28. august 2017 presenterte Statens Vegvesen en s\u00e5kalt \u00abkake- rundkj\u00f8ring\u00bb, hvor tungtrafikken skal g\u00e5 i en \u00abkjeller-etasje\u00bb, mens myke trafikanter og kollektivtransporten skal ferdes p\u00e5 \u00ablokket\u00bb. I motsetning til tidligere forslag var ogs\u00e5 tunnell\u00f8pet trukket vesentlig lengre vekk fra boligfeltet. Dette er beboerne i Breiviklia positive til.\u00bb Dersom innl\u00f8sning/ekspropriering ikke blir utfallet, ber vi om at hensynet til bomilj\u00f8et for beboerne i Breiviklia hensyntas i st\u00f8rst mulig grad. I dette ligger det \u00e5 minimere \u00f8kning av b\u00e5de lyd- og luftforurensning. N\u00e5r det gjelder luftproblematikken er det spesielt svevest\u00f8v vi er mest bekymret for. Per i dag er det st\u00f8rste problemet for beboerne i Breiviklia usikkerheten som r\u00e5der over hva som skal skje med deres boliger. Snarlig avklaring er deres st\u00f8rste \u00f8nske per i dag. De oppfordrer derfor Statens Vegvesen \u00e5 f\u00e5 vedtatt reguleringsplan s\u00e5 raskt som mulig. 15 Oppsummering av merknader i forbindelse med planoppstart 2017 Breiviklia boligfelt Kommentar fra Statens vegvesen Merknad tas til orientering. Ber\u00f8rte holdes orientert og f\u00f8lges opp. Simen Olsen (15.09.2017) Tiltak vil beslaglegge verdifulle arealer p\u00e5 Langnes, og verdien p\u00e5 eiendommer kan g\u00e5 ned. Trasevalg virker lengre enn n\u00f8dvendig. B\u00f8r vurdere \u00e5 bruke Breivikatunnelen som portal i Breivika. Vegvesenet m\u00e5 vurdere rundkj\u00f8ringer i tunnelen. Dagens kryss som ber\u00f8reres p\u00e5 Langnes m\u00e5 vurderes n\u00e6rmere. Kostnader ved valgte l\u00f8sninger m\u00e5 vurderes grundig. Har innspill til ny forbindelse til Kval\u00f8ya og tiltak p\u00e5 Sandnessundbrua. Kommentar fra Statens vegvesen Merknader tas til orientering. Flere av poengene er grundig vurdert og beskrevet i planbeskrivelsen og i andre vedlegg til planen. 16 "
}