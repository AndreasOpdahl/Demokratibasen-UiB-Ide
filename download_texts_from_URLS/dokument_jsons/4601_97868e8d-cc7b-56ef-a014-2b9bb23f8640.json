{
  "dokument_id": "97868e8d-cc7b-56ef-a014-2b9bb23f8640",
  "doc_type": "case_attachment",
  "kommune": 4601,
  "tittel": "Reguleringsbestemmelser datert 02.04.2024",
  "url": "https://bergen.kommune.no/politikere-utvalg/api/fil/bk360/10214391/Reguleringsbestemmelser-datert-02-04-2024",
  "tekst": " Reguleringsplan, detaljregulering for: jf. plan- og bygningslovens (pbl) kap.12 Laksev\u00e5g, gnr. 122 bnr. 3 mfl. Bj\u00f8rndalsbrotet Nasjonal arealplan-ID 4601_65520000 Saksnummer PLAN-2022/20521 (tidligere saksnummer 201734312). Siste revisjonsdato bestemmelser 02.04.2024 Vedtatt av bystyret dd.mm.\u00e5\u00e5\u00e5\u00e5 Det bekreftes at bestemmelsene er i samsvar med bystyrets vedtak. ______________________________ avdelingsleder Side 1 av 11 Reguleringsbestemmelser Arealplan-ID 4601_65520000 PLANBESTEMMELSER (pbl \u00a7 12-7) \u00a71 Planens hensikt Hovedform\u00e5let med reguleringsplanen er \u00e5 legge til rette for boligfortetting i et etablert boligomr\u00e5de. For utfyllende opplysninger vises det til planbeskrivelsen datert 02.04.2024 \u00a72 Fellesbestemmelser for hele planomr\u00e5det Funksjons- og kvalitetskrav (\u00a7 12-7 nr. 4) \u00a7 2.1 Universell utforming \u00a7 2.1.1 Det er ikke krav til universell utforming av gangstiene innenfor planomr\u00e5det. Det skal s\u00e5 langt det er mulig legges til rette for universell tilgjengelighet til mindre del av f_BUT i forbindelse med tilkomst til bebyggelse BBB1 og BBB2. For utforming av lekeomr\u00e5de i #2 er det ikke krav om universell utforming p\u00e5 tvers av f_BUT mellom BBB1 og BBB2. Utforming m\u00e5 veies opp mot hensyn og verdi av \u00e5 ivareta eksisterende terreng og vegetasjon (jf. \u00a73.3.2). \u00a7 2.1.2 Tiltaket skal utformes etter prinsipp om universell utforming og tilgjengelig boenhet \u00a7 2.2 Tilgjengelighet \u00a7 2.2.1 Felles uteoppholdsareal skal v\u00e6re tilgjengelig og ikke stenges for lek, opphold eller gjennomgang, (jf. \u00a75.1.1). \u00a7 2.3 Estetisk utforming \u00a7 2.3.1 Alle bygg, anlegg og uteomr\u00e5der skal ha god kvalitet i utforming og materialbruk. Material- og fargebruk, samt beplantning, skal bidra til \u00e5 redusere fjernvirkningene av tiltakene. (jf. \u00a73.1.1.7.d og \u00a73.1.1.9.a, b og c). \u00a7 2.3.2 Forst\u00f8tningsmurer skal ha en enhetlig utforming og skal f\u00f8res opp i naturstein. \u00a7 2.3.3 Murer over 1.5 m skal kles med vegetasjon eller skjermes med buskvegetasjon. \u00a7 2.4 Terrengbehandling \u00a7 2.4.1 Alle terrenginngrep skal skje mest mulig sk\u00e5nsomt og tilpasses tilst\u00f8tende terreng. Un\u00f8dvendig utsprenging skal unng\u00e5s. For \u00e5 beholde mest mulig av kollen skal sprengning for byggegrop skje ved bruk av sk\u00e5nsomme sprengningsmetoder. Terreng skal tilbakefylles inn mot bygningskropp/ veggliv der det er mulig. Store tr\u00e6r og annen verdifull vegetasjon skal i st\u00f8rst mulig grad bevares. (jf. \u00a7. 5.1.2). \u00a7 2.4.2 Skj\u00e6ringer m\u00e5 renskes og fyllinger skal plantes til eller behandles p\u00e5 annen tiltalende m\u00e5te. Skj\u00e6ringer skal gis en god avrunding mot eksisterende terreng. For skj\u00e6ringer skal det skal vurderes om det er hensiktsmessig med tilplanting. Det skal legges s\u00e6rlig vekt p\u00e5 en tiltalende og god utforming av overgangen mot uber\u00f8rt terreng. \u00a7 2.4.3 Det tillates etablert nye stier innenfor planomr\u00e5det. Eksisterende stier som blir ber\u00f8rt av utbyggingen skal, dersom det er hensiktsmessig, erstattes eller legges om for \u00e5 sikre Side 2 av 11 Reguleringsbestemmelser Arealplan-ID 4601_65520000 tilgjengelighet til kollen. Det skal legges vekt p\u00e5 god terrengtilpasning og ivaretakelse av stedlige hensyn. \u00a7 2.4.4 I felt BBB1 m\u00e5 terrenget bearbeides langs kortsiden slik at kun to etasjer blir synlige mot nord/vest i retning Haakonvernveien/Bj\u00f8rndalspollen. \u00a7 2.5 Overvannsh\u00e5ndtering \u00a7 2.5.1 Det er utarbeidet en VA-rammeplan for omr\u00e5det. VA-rammeplan versjon 03 datert 22.03.2021, med tilh\u00f8rende uttalelse fra VA-etaten, skal legges til grunn for videre detaljprosjektering og byggesaksbehandling. Endring av VA-rammeplan krever revisjon godkjent av Bergen Vann og krever dokumentert samtykke fra ber\u00f8rte parter. Overvannsh\u00e5ndtering skal l\u00f8ses i henhold til den enhver tid gjeldende VA-norm for Bergen kommune. \u00a7 2.6 Naturmangfold (\u00a7 12-7 nr. 6) \u00a7 2.6.1 Det tillates ikke sprengningsaktivitet i hekkeperioden 1. mai til 1. august av hensyn til fugl. \u00a7 2.7 Milj\u00f8kvalitet (\u00a7 12-7 nr. 3) \u00a7 2.7.1 Det skal dokumenteres at st\u00f8ykrav oppfylles i henhold til enhver tids gjeldende retningslinjer b\u00e5de under bygge- og anleggsfasen og ved permanent situasjon. Alle boenheter skal ha minst en fasade som vender mot stille side der st\u00f8yniv\u00e5et ikke overstiger nedre grenseverdi for gul sone. Minimum halvparten av oppholdsrom og minst 1 soverom skal ha minst 1 vindu som kan \u00e5pnes mot stille side. St\u00f8yniv\u00e5 for felles uteoppholdsareal skal ikke overstige nedre grenseverdi for gul sone. Balkonger skal ha tett rekkverk p\u00e5 minimum 1m, og det skal brukes lydabsorberende materialer p\u00e5 underkant av overliggende balkonger. \u00a7 2.7.2 All beplantning skal s\u00e5 langt som mulig skje ved bruk av stedegne busker og tr\u00e6r, pollinatorvennlige planter, og inkludere bruk av frukttr\u00e6r og b\u00e6rbusker. Ved opparbeiding av uteomr\u00e5der tillates ikke bruk av fremmede arter med spredningsrisiko. Det m\u00e5 sendes inn en beskrivelse av type beplantning ved innsending av s\u00f8knad om tillatelse til tiltak. Fremmede arter skal fjernes i henhold til Forskrift om fremmede organismer kapittel 5. \u00a7 2.8 Samfunnssikkerhet (\u00a7 12-7 nr. 1, 2, 4) \u00a7 2.8.1 Det skal sikres mot fall fra skrenter og bratte skj\u00e6ringer der det er n\u00f8dvendig. N\u00f8dvendige sikringstiltak tillates etablert innenfor hele planomr\u00e5de i permanent situasjon og midlertidig i byggefasen \u00a7 2.8.2 Ved s\u00f8knad om rammetillatelse skal det f\u00f8lge en rigg og sikringsplan for bygge- og anleggsfasen som gj\u00f8r rede for sikring av anleggsomr\u00e5det, trafikkavvikling, tilgjengelighet og trafikksikring av omr\u00e5det. Planen skal omfatte en vurdering av behovet for tiltak mot st\u00f8y og st\u00f8v, og gj\u00f8re rede for eventuelle tiltak. \u00a7 2.8.3 Ved innsending av s\u00f8knad om igangsettingstillatelse skal det leveres en redegj\u00f8relse for gjennomf\u00f8ring av anleggsperiode med tanke p\u00e5 transmisjonsnettet som s\u00e5rbar infrastruktur. Det skal v\u00e6re dialog med Statnett om gjennomf\u00f8ring av anleggsfasen, og redegj\u00f8relsen skal forelegges Statnett for uttale. \u00a7 2.9 Krav om unders\u00f8kelser f\u00f8r/ved gjennomf\u00f8ring av planen (\u00a712-7 nr.12) \u00a7 2.9.1 Ved innsending av s\u00f8knad om igangsettingstillatelse for tiltak innenfor planomr\u00e5det skal det dokumenteres hvordan sprengning av byggegrop skal utf\u00f8res innenfor byggegrenser angitt i plankartet. Side 3 av 11 Reguleringsbestemmelser Arealplan-ID 4601_65520000 \u00a7 2.9.2 Ved innsending av s\u00f8knad om igangsettingstillatelse skal det foreligge en vurdering av fare for steinsprang i byggefasen og dokumentasjon av behov for sikring for eksisterende boligbebyggelse nord for planomr\u00e5det. \u00a7 2.9.3 Ved innsending av s\u00f8knad om igangsettingstillatelse skal det dokumenteres hvordan kollen og eksisterende vegetasjon skal sikres mot inngrep i anleggsfasen. \u00a7 2.9.4 F\u00f8r det kan gis igangsettingstillatelse skal det vurderes om det er behov for grunnunders\u00f8kelser. Vurdering skal utf\u00f8res av geotekniker/ geolog. Dokumentasjon p\u00e5 foretatt vurdering skal sendes inn sammen med s\u00f8knad om igangsetting. \u00a7 2.9.5 F\u00f8r det kan gis igangsettingstillatelse for annet enn rivning, grunn- og terrengarbeid som del av sikringsarbeidene innenfor planomr\u00e5de, m\u00e5 eventuelle sikringstiltak avdekket i den geotekniske/geologiske vurderingen for grunn- og terrengarbeid v\u00e6re utf\u00f8rt (jf. \u00a76.1.1 og 6.1.2). \u00a7 2.9.6 For BBB2 skal det i planleggingsfasen gj\u00f8res en vurdering av om det er mulig \u00e5 plassere oppholdsrom (stue og/eller soverom) lengst mulig bort fra h\u00f8yspentlinjen/Hensynssone H370. \u00a73 Bestemmelser til arealform\u00e5l \u00a7 3.1 Bebyggelse og anlegg (\u00a7 12-5 nr. 1) \u00a7 3.1.1 Fellesbestemmelser for bebyggelse og anlegg (felt BBB) \u00a7 3.1.1.1 Blokkbebyggelse (BBB) \u00a7 3.1.1.1.a Innenfor felt BBB1 og BBB2 tillates det oppf\u00f8rt blokkbebyggelse med parkeringskjeller. \u00a7 3.1.1.2 Grad av utnytting (\u00a7 12-7 nr. 1) \u00a7 3.1.1.2.a Omr\u00e5dene BBB1 og BBB2 kan maksimalt tillates bebygd med grad av utnytting (%-BRA) p\u00e5f\u00f8rt plankartet. Bruksarealet skal regnes uten tillegg for tenkte plan. Parkering skal regnes med i grad av utnytting. \u00a7 3.1.1.3 Byggegrenser (\u00a7 12-7 nr. 2) \u00a7 3.1.1.3.a Bebyggelsen skal plasseres innenfor de byggegrensene som er angitt p\u00e5 plankartet. F\u00f8lgende tiltak som er unntatt fra s\u00f8knadsplikt, gjerder/ sikringsgjerder, forst\u00f8tningsmurer, trapper, fyllinger o.l. tillates plassert utenfor byggegrensen. Det tillates ikke tiltak p\u00e5 \u00f8stfasaden av BBB2 som g\u00e5r inn i sikringssone H370. \u00a7 3.1.1.3.b Parkeringskjellere skal etableres innenfor angitte byggegrenser i plankartet. Funksjons- og kvalitetskrav (\u00a7 12-7 nr. 4, 7) \u00a7 3.1.1.4 Uteoppholdsareal og lekeplasser \u00a7 3.1.1.4.a Arealkrav (i) Det skal etableres minimum 75 m2 uteoppholdsareal pr. boenhet. Minimum 40% av dette skal utformes som fellesareal. Maks 40% skal ligge p\u00e5 altan p\u00e5 tak. Der bygget terrasseres er det tillatt \u00e5 etablere altan p\u00e5 tak. Alle boenheter skal ha noe privat uteareal. (ii) Kravene til uteoppholdsareal g\u00e5r foran tillatt utnyttelsesgrad. \u00a7 3.1.1.4.b Kvalitetskrav: Side 4 av 11 Reguleringsbestemmelser Arealplan-ID 4601_65520000 Uteoppholdsareal skal i hovedsak oppfylle kvalitetskravene i kommuneplanens arealdel. Det \u00e5pnes for at deler av arealet innenfor #1-3 som har brattere helning enn 1:3 kan medregnes i felles uteoppholdsareal ettersom det har spesielle bruksverdier. \u00a7 3.1.1.5 Parkering og sykkelparkering \u00a7 3.1.1.5.a Bilparkering: (i) Det skal etableres 0,8 parkeringsplasser pr. 100 m2 boligareal (bolig BRA). Parkering skal etableres i underetasje innenfor form\u00e5l BBB1 og BBB2, med unntak av 3 parkeringsplasser utend\u00f8rs i felt BBB2. (ii) Min. 10 % av bilparkeringsplassene skal avsettes og tilrettelegges til parkering for bevegelseshemmede. Disse plassene skal ha kortest mulig gangavstand og gunstig tras\u00e9 til hovedadkomst. (iii) Alle parkeringsplassene skal tilrettelegges med str\u00f8muttak for lading av elbil. \u00a7 3.1.1.5.b Sykkelparkering: (i) Det skal etableres minimum 2,5 parkeringsplasser pr. 100 m2 bolig BRA. (ii) Sykkelparkeringene skal l\u00f8ses innenfor boligfeltene BBB1 og BBB2 i fellesanlegg i parkeringskjeller eller i private boder. Sykkelparkeringen skal v\u00e6re overdekket, tyverisikker (l\u00e5sbar) og ha en sentral plassering. Det skal v\u00e6re utend\u00f8rs sykkelparkering innenfor felt BBB1 og BBB2. Utend\u00f8rs sykkelparkering skal v\u00e6re overdekket og l\u00e5sbar. \u00a7 3.1.1.6 Renovasjon \u00a7 3.1.1.6.a Det skal settes av tilstrekkelig areal til en nedgravd avfallsl\u00f8sning i felt BBB1. L\u00f8sningen skal v\u00e6re felles for felt BBB1 og BBB2. \u00a7 3.1.1.6.b Utforming og opparbeiding av areal til avfallsl\u00f8sning skal f\u00f8lge angitt l\u00f8sning i renovasjonsteknisk plan. \u00a7 3.1.1.7 Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) \u00a7 3.1.1.7.a Ved s\u00f8knad om rammetillatelse til tiltak i BBB1 og BBB2 skal det vedlegges en utomhusplan, som bl.a. skal vise hvorledes bestemmelsenes krav er tenkt oppfylt. Utomhusplanen skal leveres i m\u00e5lestokk 1:500 og gj\u00f8re rede for: (i) Plassering av byggene og forhold til nabobygg, kj\u00f8readkomst, interne veger og utend\u00f8rs parkering, evnt. nettstasjon, renovasjonsl\u00f8sning og oppstillingsplass, gang- og trappeforbindelser til/ gjennom og internt i utbyggingsomr\u00e5det, stier og privat og felles uteoppholdsareal og brannredningsareal. Planen skal vise lekeplass, utvendig trapper, avsatser og ramper. (ii) Planen skal vise at felles utomhusareal oppfyller fastsatte krav til st\u00f8rrelse og kvalitet, samt hvor den oppfyller prinsipper for universell utforming (jf. \u00a7. 2.1). Den skal ogs\u00e5 vise hvordan felles uteoppholdsareal skal detaljeres med belysning og m\u00f8blering. (iii) Utomhusplanen skal vise terrengbehandling med h\u00f8ydeanvisning, skj\u00e6ringer, fyllinger, murer og gjerder. Materialbruk p\u00e5 uteomhusarealene med utforming og opparbeiding av terreng, og hvordan h\u00f8ydeforskjeller tas opp ved terrengtilpasning skal vises. Utomhusplan skal vise hvordan gr\u00f8nne areal er tenkt opparbeidet. Det skal vises hvordan tilgjengelighet til gr\u00f8nnstruktur skal sikres. Planen skal vise ny beplanting, og tr\u00e6r/vegetasjon som skal bevares/tilplantes. Utomhusplanen skal v\u00e6re i tr\u00e5d med VA rammeplanen og vurdere l\u00f8sninger som bidrar til fremtidsrettet overvannsh\u00e5ndtering og fordr\u00f8yningsmagasin. Side 5 av 11 Reguleringsbestemmelser Arealplan-ID 4601_65520000 (iv) Sammen med utomhusplanen skal det leveres en skriftlig redegj\u00f8relse som bl.a. skal vise hvordan bestemmelsenes krav er tenkt oppfylt. Illustrasjonsplanen datert 18.03.2020, revidert 20.12.2023 er veiledende for utomhusplanen. \u00a7 3.1.1.7.b Forh\u00e5ndsuttalelse om vann og avl\u00f8p F\u00f8r det s\u00f8kes om igangsettingstillatelse/tillatelse til tiltak, skal det s\u00f8kes til Bergen vann og forh\u00e5ndsuttalelse for privat VA-anlegg og om opparbeiding av hovedledninger til kommunal drift og vedlikehold. \u00a7 3.1.1.7.c Ved s\u00f8knad om igangsettingstillatelse skal det innsendes renovasjonsteknisk plan sammen med uttalelse fra BIR, jf. \u00a7 3.1.1.6. \u00a7 3.1.1.7.d Ved s\u00f8knad om igangsettingstillatelse for tiltak i BBB1 og BBB2 skal det leveres en farge- og materialpalett som viser innfrielse av \u00a7 3.1.1.9 \u00a7 3.1.1.7.e Ved s\u00f8knad om igangsettingstillatelse skal det innsendes beplantningsplan med skriftlig redegj\u00f8relse, jf. \u00a7 2.7.3. \u00a7 3.1.1.7.f Ved s\u00f8knad om igangsettingstillatelse skal det leveres en skriftlig redegj\u00f8relse om planlagte tiltak for \u00e5 redusere klimagassutslipp. \u00a7 3.1.1.7.g Sammen med s\u00f8knad om igangsettingstillatelse for grunnarbeider skal det sendes inn en marksikringsplan, som skal gj\u00f8re rede for hvordan viktig vegetasjon og tr\u00e6r ivaretas i byggefase og hvordan det skal sikres at bygge- og form\u00e5lsgrensen mot gr\u00f8nnstruktur overholdes. \u00a7 3.1.1.7.h F\u00f8r bebyggelse tas i bruk skal det foreligge dokumentasjon p\u00e5 at terrengbehandling er utf\u00f8rt iht. \u00a7 2.4. \u00a7 3.1.1.7.i Sammen med s\u00f8knad om midlertidig brukstillatelse og/eller ferdigattest skal f\u00f8lgende dokumenteres: Godkjent teknisk sluttdokumentasjon for private VA-anlegg. Dokumentasjon p\u00e5 oppfyllelse av relevante rekkef\u00f8lgekrav, jf. \u00a7\u00a7 6.1.3 og 6.2.2. \u00a7 3.1.1.7.j Ved s\u00f8knad om tillatelse til tiltak skal det innsendes st\u00f8yrapport, jf. \u00a7 2.7.1 \u00a7 3.1.1.7.k Masseh\u00e5ndtering og milj\u00f8oppf\u00f8lging (i) F\u00f8r det gis rammetillatelse for tiltak innenfor planomr\u00e5det skal det foreligge plan for masseh\u00e5ndtering og deponering, inkludert tiltak for \u00e5 hindre spredning av fremmede skadelige arter. Deponering av masser skal skje til godkjent mottak. (ii) Det skal utarbeides en milj\u00f8oppf\u00f8lgingsplan for bygge- og anleggsperioden for \u00e5 hindre milj\u00f8forurensing til Bj\u00f8rndalspollen og omgivelsene. \u00a7 3.1.1.7.l Dokumentasjon av skole- og barnehagedekning Skole- og barnehagedekning skal dokumenteres f\u00f8r igangsettingstillatelse kan gis \u00a7 3.1.1.7.m F\u00f8r s\u00f8knad om tillatelse til tiltak (BBB1 og BBB2) skal det utarbeides detaljerte tekniske planer for alle nye og endrede vegareal i planen. Tekniske planer skal inneholde bl.a. veglys, overvannsh\u00e5ndtering og skiltplan. Det skal foreligge positiv uttale fra rette vegmyndighet f\u00f8r det kan gis igangsettingstillatelse for tiltak innenfor planomr\u00e5det. Utforming (\u00a712-7 nr. 1) \u00a7 3.1.1.8 Byggeh\u00f8yder (\u00a7 12-7 nr. 1) \u00a7 3.1.1.8.a Maksimal byggeh\u00f8yde for felt BBB1 og BBB2 er angitt p\u00e5 plankartet. Tekniske installasjoner som ventilasjon, heissjakter og lignende kan oppf\u00f8res inntil 2 m over angitt h\u00f8yde, med en tilbaketrukket plassering og p\u00e5 maksimalt 25% av takarealet. Side 6 av 11 Reguleringsbestemmelser Arealplan-ID 4601_65520000 \u00a7 3.1.1.8.b Nedtrapping av bebyggelse med angitte koteh\u00f8yder som framg\u00e5r av illustrasjonsplan (datert 18.03.2020, revidert 20.12.2023), er bindende. Det kan tillates justeringer i koteh\u00f8yde p\u00e5 maksimalt + 0,5 meter. \u00a7 3.1.1.9 Estetikk (\u00a7 12-7 nr. 1) \u00a7 3.1.1.9.a Det skal legges vekt p\u00e5 at bygg og anlegg f\u00e5r en diskret framtoning gjennom bevisst material- og fargebruk. Det skal benyttes ikke-reflekterende fasadematerialer mot s\u00f8r, vest og nord, og farger som bidrar til \u00e5 dempe fjernvirkningen av tiltaket. \u00a7 3.1.1.9.b Fasader og uteomr\u00e5der skal utformes p\u00e5 en slik m\u00e5te at det skapes god kobling til omgivelsene og landskapet. \u00a7 3.1.1.9.c Hovedmaterialet i kledning skal v\u00e6re i naturlige materialer som tre, stein og mur. Bebyggelsen skal fremst\u00e5 enhetlig, men en kombinert materialbruk i kledning kan vurderes. Eventuelle betongmurer i sokkeletasje/ 1.etasje skal av estetiske hensyn kles med vegetasjon eller andre materialer som kan dempe fjern- og n\u00e6rvirkningen. \u00a7 3.1.1.9.d Reduksjon i klimap\u00e5virkning skal vektlegges ved valg av materialer. \u00a7 3.1.1.9.e Taket skal utformes som flatt tak med vegetasjonsdekke og pollinatorvennlige planter. Det tillates etablert solenergianlegg i kombinasjon med vegetasjonsdekket. Funksjons- og kvalitetskrav (\u00a7 12-7 nr. 4, 5) \u00a7 3.1.1.10 Adkomst \u00a7 3.1.1.10.a Felt BBB1 har adkomst fra f_SV. \u00a7 3.1.1.10.b Felt BBB2 har adkomst fra o_SKV. Boligkvalitet (\u00a712-7 nr. 5) \u00a7 3.1.1.11 Tetthet, antall og boligsammensetning/st\u00f8rrelse \u00a7 3.1.1.11.a Innenfor felt BBB1 og BBB2 tillates det etablert inntil 17 boenheter. \u00a7 3.1.1.11.b Innenfor BBB1 og BBB2 skal det tilrettelegges for boenheter med varierende st\u00f8rrelser. \u00a7 3.1.1.12 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) \u00a7 3.1.1.12.a o_BKT er offentlig. \u00a7 3.1.1.12.b f_BUT er felles for BBB1 og BBB2 \u00a7 3.2 \u00d8vrig kommunalteknisk anlegg (BKT) \u00a7 3.2.1 Nettstasjon tillates etablert innenfor angitte byggegrenser i o_BKT. Nettstasjon skal plasseres minimum 1 meter fra vegkant og utenfor vegens frisiktsoner. Rundt hele nettstasjonen skal det sikres en fri avstandssone med bredde p\u00e5 min. 1 meter. Rivning av eksisterende trafo og etablering av ny utf\u00f8res i samr\u00e5d med nettselskap. \u00a7 3.3 Uteoppholdsareal (BUT) \u00a7 3.3.1 f_BUT er avsatt til felles uteoppholdsareal for byggeomr\u00e5dene BBB1 og BBB2. Eksisterende terreng og vegetasjon skal bevares s\u00e5 langt det er mulig. For etablering av nye gangstier innenfor form\u00e5let tillates det n\u00f8dvendig terrengbearbeiding. Det tillates at Side 7 av 11 Reguleringsbestemmelser Arealplan-ID 4601_65520000 gangbro for tilkomst fra felt BBB2, med tilh\u00f8rende konstruksjoner forankres i for form\u00e5let. Skj\u00e6ring fra kollen og ned mot o_SF3 skal sprenges forsiktig for \u00e5 minimere inngrep og gis en estetisk tiltalende utforming. \u00a7 3.3.2 Deler av f_BUT skal v\u00e6re universelt utformet/ tilgjengelig. Det m\u00e5 i detaljprosjekteringen vurderes hvor stor del av f_BUT som skal v\u00e6re universelt tilgjengelig. Dette m\u00e5 veies opp mot hensynet til ivaretakelse av eksisterende terreng. (jf. \u00a72.1.1). \u00a7 3.4 Samferdselsanlegg og teknisk infrastruktur (\u00a7 12-5 nr. 2) \u00a7 3.4.1 Fellesbestemmelser for samferdselsanlegg og teknisk infrastruktur (SKV, SV, SF, SVT og SVG) \u00a7 3.4.1.1 Utforming (\u00a712-7 nr. 1) \u00a7 3.4.1.1.a o_SKV regulerer utvidelse og justering av vegen Bj\u00f8rndalsbrotet. Arealer for samferdselsanlegg og teknisk infrastruktur skal opparbeides i samsvar med bredde og kurvatur vist p\u00e5 plankartet og godkjente tekniske planer. Det tillates mindre avvik fra viste plassering av o_SKV i plankart i samr\u00e5d med rette vegmyndighet, i forbindelse med utarbeiding av vegteknisk plan (jf. \u00a73.1.1.7.m). \u00a7 3.4.1.1.b o_SF1 \u2013 o_SF2 regulerer eksisterende fortau. o_SF2 regulerer en utvidelse av dagens fortau. Fortauet skal opparbeides i samsvar med bredde og kurvatur vist p\u00e5 plankartet og godkjente tekniske planer. Det tillates mindre avvik fra viste plassering og utforming i plankart i samr\u00e5d med rette vegmyndighet, i forbindelse med utarbeiding av vegteknisk plan (jf. \u00a73.1.1.7.m). \u00a7 3.4.1.1.c Det skal reguleres nytt fortau o_SF3 mellom BBB1 og BBB2. Fortauet skal opparbeides i samsvar med bredde og kurvatur vist p\u00e5 plankartet og godkjente tekniske planer. Det tillates mindre avvik fra viste plassering og utforming i plankart i samr\u00e5d med rette vegmyndighet, i forbindelse med utarbeiding av vegteknisk plan (jf. \u00a73.1.1.7.m). \u00a7 3.4.1.1.d f_SV regulerer adkomst til BBB1. f_SV skal opparbeides i samsvar med bredde og kurvatur vist p\u00e5 plankartet og godkjente tekniske planer. Det tillates mindre avvik fra viste plassering og utforming i plankart i samr\u00e5d med rette vegmyndighet, i forbindelse med utarbeiding av vegteknisk plan (jf. \u00a73.1.1.7.m). \u00a7 3.4.1.1.e o_SVG1-3 annen veggrunn gr\u00f8ntareal er areal til gr\u00f8fter, avrenning o.l. Utformingen av o_SVG1 og o_SVG3 skal planlegges og l\u00f8sning skal sees p\u00e5 i sammenheng med utforming av felt BBB1 og BBB2. \u00a7 3.4.1.1.f Det er tillatt \u00e5 kj\u00f8re over felt o_SVT1 for tilgang til trafostasjon i o_BKT. \u00a7 3.4.1.1.g o_SVT1 og o_SVT2 er annen veggrunn teknisk areal til gr\u00f8fter, avrenning, rekkverk o.l. Utformingen av o_SVT1og o_SVT2 skal planlegges og l\u00f8sning skal sees p\u00e5 i sammenheng med utforming av felt BBB1 og BBB2. \u00a7 3.4.1.2 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) \u00a7 3.4.1.2.a F\u00f8lgende arealer skal v\u00e6re offentlig: o_SKV, o_SF1, o_SF2, o_SF3 og tilh\u00f8rende annen veggrunn o_SVG1, o_SVG2, o_SVG3, o_SVT1 og o_SVT 2. \u00a7 3.4.1.2.b f_SV er felles for BBB1 og BBB2. \u00a7 3.5 Gr\u00f8nnstruktur (\u00a7 12-5 nr. 3) \u00a7 3.5.1 Fellesbestemmelser for gr\u00f8nnstruktur (felt GN) Side 8 av 11 Reguleringsbestemmelser Arealplan-ID 4601_65520000 Utforming (\u00a712-7 nr. 1) \u00a7 3.5.1.1 Arealbruk \u00a7 3.5.1.1.a GN er naturomr\u00e5de \u2013 gr\u00f8nnstruktur. \u00a7 3.5.1.2 Krav og vilk\u00e5r til opparbeiding \u00a7 3.5.1.2.a Eksisterende terreng og vegetasjon i GN skal i st\u00f8rst mulig grad bevares. Gjelder ogs\u00e5 ved bearbeiding av terreng innenfor i #5 og #6 (jf. \u00a7 5.1.6). Vanlig skj\u00f8tsel tillates. Det skal benyttes stedegen vegetasjon ved eventuell tilplanting. \u00a7 3.5.1.2.b Det tillates etablert nye gangstier innenfor GN. \u00a7 3.5.1.2.c Det tillates etablert rassikringstiltak innenfor GN \u00a7 3.5.1.2.d Det skal legges vekt p\u00e5 gode og mest mulig naturlige overganger mellom bearbeidet terreng i BBB1, BBB2 og f_BUT og eksisterende terreng i GN (jf. \u00a72.4). \u00a74 Bestemmelser til hensynssoner (\u00a7\u00a7 12-6, 12-7 og 11-8) \u00a7 4.1 Sikrings-, st\u00f8y- og faresoner (\u00a7 11-8 a) \u00a7 4.1.1 Innenfor sikringssonen for h\u00f8yspent (H370) er det ikke tillatt med ny bebyggelse. Alle tiltak i terrenget og anleggsarbeid innenfor hensynssone skal p\u00e5 forh\u00e5nd avklares med ledningseier. \u00a75 Bestemmelser til bestemmelsesomr\u00e5der \u00a7 5.1 Bestemmelser til bestemmelsesomr\u00e5de (omr\u00e5de #1-#6) \u00a7 5.1.1 Det skal sikres tilgjengelighet til uteareal innenfor bestemmelsesomr\u00e5de #1, #2 og #3. Omr\u00e5det skal fremst\u00e5 \u00e5pent og inviterende. Det er ikke tillatt \u00e5 m\u00f8blere/sette opp gjerder/murer som er til hinder for lek, opphold og gjennomgang innenfor #1-3. \u00a7 5.1.2 Innenfor #1 og #3 skal eksisterende terreng og vegetasjon i st\u00f8rst mulig grad bevares. Vanlig skj\u00f8tsel og vedlikehold tillates. Dersom vegetasjon/ store tr\u00e6r p\u00e5 kollen vurderes som en sikkerhetsrisiko for ny bebyggelse kan de fjernes. Det tillates etablert nye gangstier i #3. Det er ikke krav til universell utforming av gangstiene innenfor #1 og #3. Det tillates \u00e5 m\u00f8blere med benker p\u00e5 kollen innenfor disse omr\u00e5dene \u00a7 5.1.3 Innenfor #2 tillates etablering av trapp/avsatser mellom niv\u00e5 og det skal tilrettelegges og m\u00f8bleres for felles uteopphold og lek. Universell utforming og tilgjengelighet for #2 er beskrevet i \u00a72.1, \u00a72.2, \u00a73.3.1 og \u00a73.3.2. Barn og unges behov for lekeomr\u00e5der m\u00e5 ivaretas i utforming. Det skal benyttes materialer som harmonerer med kollen og ivaretar dens naturlige preg. Lekeareal skal opparbeides med milj\u00f8vennlige materialer. \u00a7 5.1.4 Innenfor #3 skal det etableres broforbindelse /rampe fra utgang i bebyggelse felt BBB1 og felt BBB2 til uteoppholdsarealet i felt f_BUT. Innenfor #3 skal det ogs\u00e5 etableres trappeforbindelser mellom fortau o_SF3 og f_BUT. \u00a7 5.1.5 Bestemmelsesomr\u00e5de #4 tillates benyttet til midlertidig anleggsomr\u00e5de i forbindelse med utbedringer av veg o_SKV og etablering av fortau o_SF2. Bestemmelsesomr\u00e5det utg\u00e5r n\u00e5r anleggsarbeidet er ferdigstilt. Omr\u00e5det skal fremst\u00e5 som ryddig og v\u00e6re til minst mulig sjenanse for omgivelsene i anleggsperioden. Etter avsluttet anleggsperiode skal omr\u00e5dene i st\u00f8rst mulig grad settes i stand slik de var f\u00f8r inngrepet, eller i samsvar med avtale gjort med grunneiere/ festere. Landskap og vegetasjon skal ikke ber\u00f8res mer enn n\u00f8dvendig. Midlertidig bygge- og anleggsomr\u00e5de er gyldig i tiden fra ikrafttredelsesdato for reguleringsplanen og 10 \u00e5r frem i tid. Side 9 av 11 Reguleringsbestemmelser Arealplan-ID 4601_65520000 \u00a7 5.1.6 Innenfor bestemmelsesomr\u00e5dene #5 og #6 tillates det bearbeidelse av terreng for \u00e5 f\u00e5 gode overganger mellom byggeomr\u00e5dene BBB1, BBB2 og GN. Midlertidig bygge- og anleggsomr\u00e5de er gyldig i tiden fra ikrafttredelsesdato for reguleringsplanen og 10 \u00e5r frem i tid. \u00a7 5.1.7 Bestemmelsesomr\u00e5de #7 viser plassering av en buskformet ask, en art som er sterkt truet (EN) i Norsk r\u00f8dliste for arter 2021. Bestemmelsesomr\u00e5de #7 omfatter ask med rotsone. Asken skal flyttes fra #7 til #8, i tr\u00e5d med vurdering gitt i notatet om Naturmangfold i Bj\u00f8rndalsbrotet, jf. kapittel 7 Avb\u00f8tende tiltak \u00a7 5.1.8 Ved flytting av treet skal graving skje sk\u00e5nsomt slik at rotsonen til treet ikke skades. R\u00f8ttene til treet skal dekkes under flytting, og #8 skal v\u00e6re ryddig og istandsatt for planting av asketreet \u00a76 Rekkef\u00f8lgebestemmelser (\u00a7 12-7 nr. 10) \u00a7 6.1 F\u00f8r igangsettingstillatelse (felt BBB1 og BBB2) \u00a7 6.1.1 Eventuelle sikringstiltak avdekket i den geotekniske/geologiske vurderingen for grunn- og terrengarbeid skal v\u00e6re utf\u00f8rt f\u00f8r igangsettelse gis. \u00a7 6.1.2 Skal eventuelle sikringstiltak for \u00e5 hindre at det kommer stein ned mot eksisterende bebyggelse i nord v\u00e6re etablert. \u00a7 6.1.3 F\u00f8r igangsettings-tillatelse skal det foreligge forh\u00e5ndsuttalelse for privat VA-anlegg og krav om opparbeiding av hovedledning fra Vann- og avl\u00f8psetaten. \u00a7 6.1.4 F\u00f8r det kan gis igangsettingstillatelse til tiltak i tilknytning til kommunal veg, skal tekniske planer v\u00e6re godkjent av rette vegmyndighet, jf. \u00a7 3.1.1.7.m \u00a7 6.1.5 Plan for beskyttelse av omgivelsene mot st\u00f8y og andre ulemper i bygge- og anleggsfasen skal f\u00f8lge s\u00f8knad om igangsetting. Planen skal redegj\u00f8re for trafikkavvikling, massetransport, driftstider, trafikksikkerhet for g\u00e5ende og syklende og st\u00f8yforhold jf. \u00a7\u00a7 2.7.1, 2.8.2 og 3.1.1.7.j. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. \u00a7 6.1.6 F\u00f8r det gis igangsettingstillatelse til grunnarbeid for felt o_BBB1 og o_BBB2 skal det utarbeides en marksikringsplan av fagkyndig, jf. \u00a7 3.1.1.7. g. \u00a7 6.1.7 Skal buskformet ask i bestemmelsesomr\u00e5de #7 v\u00e6re flyttet til #8 i tr\u00e5d med \u00a7\u00a7 5.1.7 og 5.1.8. \u00a7 6.2 F\u00f8r bebyggelse tas i bruk (felt BBB1 og BBB2) \u00a7 6.2.1 Skal felles uteoppholdsareal f_BUT v\u00e6re ferdig opparbeidet og godkjent iht. godkjent utomhusplan \u00a7 6.2.2 Skal hovedledninger v\u00e6re overtatt til kommunal drift og vedlikehold, samt sluttdokumentasjon for privat VA-anlegg v\u00e6re godkjent av Bergen Vann. \u00a7 6.2.3 Skal n\u00f8dvendig sikring mot fall fra bratte skj\u00e6ringer og skrenter v\u00e6re gjennomf\u00f8rt, jf. \u00a7 2.8.1 og 6.1.2. \u00a7 6.2.4 Skal parkeringsplasser v\u00e6re opparbeidet og godkjent, jf. \u00a7 3.1.1.5a. \u00a7 6.2.5 Skal eventuelle n\u00f8dvendige st\u00f8yskjermingstiltak, jf. \u00a7 2.7.1 v\u00e6re opparbeidet og godkjent. \u00a7 6.2.6 Skal nye stier og utend\u00f8rs trapp iht. utomhusplan (\u00a7 3.1.1.7a) v\u00e6re opparbeidet. \u00a7 6.2.7 Skal eksisterende trafo innenfor BBB2/o_SVT2 og o_SF3 v\u00e6re revet og ny trafo i (o_BKT) v\u00e6re oppf\u00f8rt i samr\u00e5d med nettselskap. Side 10 av 11 Reguleringsbestemmelser Arealplan-ID 4601_65520000 \u00a7 6.2.8 Skal avkj\u00f8rsler inn til BBB1 og BBB2 v\u00e6re ferdig opparbeidet. \u00a7 6.2.9 Avfallsl\u00f8sning skal v\u00e6re etablert i henhold til renovasjonsteknisk plan \u00a7 6.2.10 Skal nytt fortau o_SF3 v\u00e6re ferdig opparbeidet og godkjent \u00a7 6.2.11 Skal eksisterende fortau o_SF1 v\u00e6re ferdig istandsatt og godkjent \u00a7 6.2.12 Skal utbedring av o_SKV v\u00e6re ferdig opparbeidet og godkjent \u00a7 6.2.13 Skal omr\u00e5der avsatt til midlertidig bygge- og anleggsomr\u00e5de #5 og #6 v\u00e6re istandsatt. \u00a7 6.2.14 Ved s\u00f8knad om brukstillatelse for boligene skal det dokumenteres at offentlige vegomr\u00e5der innenfor planavgrensningen er overlevert til rette vegmyndighet etter ombyggingen Dokumenter som gis juridisk virkning gjennom henvisning i bestemmelsene A: Bindende 1. Plankart, datert 20.12.2023 2. Illustrasjonsplan datert 18.03.2020, revidert 20.12.2023 er gjort bindende for nedtrapping av koteh\u00f8ydene vist p\u00e5 altanene B: Retningsgivende 1. Illustrasjonsplan datert 18.03.2020, revidert 20.12.2023 2. VA-rammeplan versjon 3, datert 22.03.2021 3. St\u00f8yrapport datert 19.09.22 4. Skredfarerapport datert 04.12.2018 5. Renovasjonsteknisk plan datert 18.03.2021 Side 11 av 11 Reguleringsbestemmelser Arealplan-ID 4601_65520000 "
}