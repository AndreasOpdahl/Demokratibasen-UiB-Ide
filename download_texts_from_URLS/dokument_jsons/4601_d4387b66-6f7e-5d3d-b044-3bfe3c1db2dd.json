{
  "dokument_id": "d4387b66-6f7e-5d3d-b044-3bfe3c1db2dd",
  "doc_type": "case_attachment",
  "kommune": 4601,
  "tittel": "Notat fr\u00e5 m\u00f8te med forslagsstillar 16.05.2025",
  "url": "https://bergen.kommune.no/politikere-utvalg/api/fil/bk360/12690852/Notat-fra-mote-med-forslagsstillar-16-05-2025",
  "tekst": " BBU - kommunaldirekt\u00f8rens stab Notat V\u00e5r referanse: 2022/56764-117 Saksbehandler: Marie Mildestveit Dato: 19. mai 2025 Notat fr\u00e5 m\u00f8te med forslagsstillar 16.05.2025 Til stades: Atle Sylvarnes (Backer) Paal Kahrs (Paal Kahrs Arkitekter) Eivind N\u00e6vdal-Bolstad (byr\u00e5d for byutvikling) Hans Martin Moxnes (politisk r\u00e5dgivar for byr\u00e5d for byutvikling) Sondre Hillestad (politisk r\u00e5dgivar for byr\u00e5d for byutvikling) Knut Olav Alhaug (politisk r\u00e5dgivar for byr\u00e5d for idrett, kultur og n\u00e6ring) Tor Corneliussen (kommunaldirekt\u00f8r BBU) Marie Mildestveit (seniorr\u00e5dgivar BBU) Christian Hjelle (seniorarkitekt BBU) I m\u00f8tet gjorde forslagsstillar ved Atle Sylvarnes (Backer) og arkitekt Paal Kahrs greie for dei arkitekturfaglege vurderingane som er gjort i planforslaget for \u00c5rstad, Gnr.162, Bnr.555 m.fl., Bj\u00f8rnsons gate, n\u00e6ringsbygg (arealplan-ID 70550000). Det blei \u00f2g lagt fram nye illustrasjonar av prosjektet etter innspel fr\u00e5 byr\u00e5den om \u00f8nske for utforminga av det nye bygget. Det gjaldt tydeleggjering av korleis tak vil sj\u00e5 ut med material fr\u00e5 n\u00e6rmilj\u00f8et, enten raud takstein som p\u00e5 dagens bygg, m\u00f8rk takstein som p\u00e5 kyrkja eller skifer som p\u00e5 nabobygga mot vest. Vidare har byr\u00e5den gitt uttrykk for at det er \u00f8nskjeleg med perspektiv som viser tydelegare korleis bygget kan sj\u00e5 ut med tydelegare definerte vindauge tilpassa fasadane p\u00e5 nabobygga, gjerne med sprosser. Det har \u00f2g blitt formidla \u00f8nskje om illustrasjonar som viser lysare farge enn gr\u00e5tonen som er nytta p\u00e5 perspektiva, og at fasaden har ein tydeleg tredeling. Forslagsstillar sin presentasjon og illustrasjonar sendt inn etter m\u00f8tet f\u00f8lgjer vedlagt. Med helsing BBU - kommunaldirekt\u00f8rens stab Marie Mildestveit - seniorr\u00e5dgiver Dokumentet er godkjent elektronisk. Vedlegg: Forslagsstillar sin presentasjon fr\u00e5 m\u00f8tet den 16.05.2025 Illustrasjonar fr\u00e5 forslagsstillar "
}