{
  "dokument_id": "f3352670-29fa-5216-9216-1e9688fd17d5",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 5 fra Even S\u00f8rland (A), om temperaturen i bassenget p\u00e5 Ytrebygda skole. Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/9788051/Svar-pa-skriftlig-sporsmal-nr-5-fra-Even-Sorland-A-om-temperaturen-i-bassenget-pa-Ytrebygda-skole-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/10240-3 Bystyrets kontor v/ Tina Omdahl Hayes Saksbehandler: Janne Kristoffersen Dato: 1. februar 2024 Fra Byr\u00e5d for barnehage, skole og idrett Svar p\u00e5 skriftlig sp\u00f8rsm\u00e5l nr. 5 fra Even S\u00f8rland (A), om temperaturen i bassenget p\u00e5 Ytrebygda skole. Utvalg for barnehage, skole og idrett Arbeiderpartiet har f\u00e5tt henvendelser fra folk i Ytrebygda som er fortvilet over temperaturen i bassenget p\u00e5 Ytrebygda skole. Det er visst s\u00e5 kaldt at barna ikke vil bade. Sp\u00f8rsm\u00e5l: Hva er \u00e5rsaken til situasjonen, og hva kan gj\u00f8res? Sp\u00f8rsm\u00e5l til byr\u00e5den: Svar fra byr\u00e5den: Sp\u00f8rsm\u00e5l som omhandler basseng i kommunale bygg vedr\u00f8rer kommunen som eier av skolebyggene. Dette sp\u00f8rsm\u00e5let ble derfor forelagt Byr\u00e5dsavdeling for finans som har fulgt opp saken. \u00c5rsaken til den lave bassengtemperaturen p\u00e5 Ytrebygda skole var utfordringer med varmekolbene som varmer opp vannet i bassenget. Resultatet var at temperaturen i bassenget sank fra 28 0C til 25 0C. Utfordringen med varmekolbene ble h\u00e5ndtert straks den ble oppdaget og feilen ble rettet. En etterf\u00f8lgende kontroll i perioden 17. \u2013 23. januar viste at temperaturen i bassenget var tilbake der den skal v\u00e6re. Laveste temperatur i kontrollperioden var da p\u00e5 27,2 0C. Det er ikke behov for \u00e5 f\u00f8lge opp saken om temperatur i bassenget p\u00e5 Ytrebygda skole ytterligere da utbedringer er foretatt. Daniel C. E. H\u00e4gglund - Byr\u00e5d for barnehage, skole og idrett Dokumentet er godkjent elektronisk. "
}