{
  "dokument_id": "ac2b18ac-0b3c-51ed-9809-1a5b3f901248",
  "doc_type": "case_attachment",
  "kommune": 5501,
  "tittel": "Vedlegg 2 vilk\u00e5r",
  "url": "https://innsyn.tromso.kommune.no/application/getMoteDokument?dokid=2001567322",
  "tekst": " Tillatelse til virksomhet etter forurensningsloven for SalMar Oppdrett AS ved lokalitet 31398 Finnvik Tillatelsen er gitt i medhold av lov om vern mot forurensninger og om avfall av 13. mars 1981 nr. 6, \u00a7 11 jf. \u00a7 16 og endret i medhold av \u00a7 18. Tillatelsen med senere endringer er gitt p\u00e5 grunnlag av opplysninger fremkommet i s\u00f8knad og under saksbehandlingen. Vilk\u00e5rene framg\u00e5r p\u00e5 side 3 til og med side 11. Dette tillatelsesdokumentet er ajourf\u00f8rt per 08.08.2023 og erstatter tidligere tillatelsesdokumenter. Hvis bedriften \u00f8nsker \u00e5 foreta endringer i driftsforhold som kan ha betydning for forurensningen fra virksomheten og som ikke er i samsvar med det som ble lagt til grunn da tillatelsen ble gitt eller sist endret, m\u00e5 bedriften i god tid p\u00e5 forh\u00e5nd s\u00f8ke om endring av tillatelsen. Bedriften b\u00f8r f\u00f8rst kontakte forurensningsmyndigheten for \u00e5 avklare behovet for slik endring. Dersom hele eller vesentlige deler av tillatelsen ikke er tatt i bruk innen 2 \u00e5r etter at tillatelsen er tr\u00e5dt i kraft, skal bedriften sende en redegj\u00f8relse for virksomhetens omfang slik at Statsforvalteren kan vurdere eventuelle endringer i tillatelsen. Bedriftsdata Bedrift SalMar Oppdrett AS Beliggenhet/gateadresse Industriveien 51 Postadresse 7266 Kverva Kommune og fylke Fr\u00f8ya kommune, Tr\u00f8ndelag Org. nummer (bedrift) 928957489 NACE-kode og bransje 03.211 Produksjon av matfisk, bl\u00f8tdyr, krepsdyr og pigghuder i hav- og kystbasert akvakultur Statsforvalterens referanser Tillatelsesnummer Saksnummer Lokalitetsnummer 2018.1112.T 2018/1759 5401.0244 Tillatelse f\u00f8rste gang gitt: Tillatelse sist revidert i Tillatelse sist endret: 23.08.2018 medhold av fl \u00a7 18 tredje ledd: 08.08.2023 Anne Fl\u00f8gstad Smeland Ida Gi\u00e6ver Tveter Seksjonsleder fisk og vann saksbehandler E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Statsforvalteren i Troms og Strandvegen 13, Troms\u00f8 www.statsforvalteren.no/troms-finnmark/ Sikker melding: Finnmark Damsveien 1, Vads\u00f8 www.Statsforvalteren.no/melding Postboks 700 Org.nr. 967 311 014 9815 Vads\u00f8 Endringslogg Endringsnummer Endringer av Punkt Beskrivelse 1 1 1 Areal 2018.1112.T Side 2 av 13 Tillatelse gitt:23.08.2018 Sist endret:08.08.2023 1. Tillatelsens ramme Tillatelsen gjelder forurensning fra produksjon av matfisk i sj\u00f8. Maksimal tillatt st\u00e5ende biomasse til enhver tid er 5670 tonn. Tillatelsen er basert p\u00e5 en s\u00f8knad som oppgir 6000 tonn planlagt \u00e5rlig produksjon med et forventet \u00e5rlig f\u00f4rforbruk p\u00e5 6600 tonn. Tillatelsen gjelder lokaliteten 31398 Finnvik Lokalitetsdata Lokalitet Finnvik Lokalitetsnummer 5401.0244 Kommune Troms\u00f8 kommune Lokalisering av Sj\u00f8koordinater: Euref89/WGS84 UTM-sone:33 anlegg UTM sone Midtpunkt 7760111-N 650327-\u00d8 2. Generelle vilk\u00e5r 2.1. Utslippsbegrensninger De utslippskomponenter fra virksomheten som er antatt \u00e5 ha st\u00f8rst milj\u00f8messig betydning, er uttrykkelig regulert gjennom spesifikke vilk\u00e5r i denne tillatelsens pkt. 3 til 11. Utslipp som ikke er uttrykkelig regulert p\u00e5 denne m\u00e5ten, er ogs\u00e5 omfattet av tillatelsen s\u00e5 langt opplysninger om slike utslipp ble fremlagt i forbindelse med saksbehandlingen eller m\u00e5 anses \u00e5 ha v\u00e6rt kjent p\u00e5 annen m\u00e5te da vedtaket ble truffet. Dette gjelder likevel ikke utslipp av prioriterte milj\u00f8gifter oppf\u00f8rt i vedlegg 1. Utslipp av slike komponenter er bare omfattet av tillatelsen dersom dette framg\u00e5r gjennom uttrykkelig regulering i vilk\u00e5renes pkt. 3 til 11. 2.2. Plikt til \u00e5 overholde grenseverdier Alle grenseverdier skal overholdes innenfor de fastsatte midlingstider. Variasjoner i utslippene innenfor de fastsatte midlingstidene skal ikke avvike fra hva som f\u00f8lger av normal drift i en slik grad at de kan f\u00f8re til \u00f8kt skade eller ulempe for milj\u00f8et. 2.3 Plikt til \u00e5 redusere forurensning s\u00e5 langt som mulig All forurensning fra bedriften, herunder utslipp til luft og vann, samt st\u00f8y og avfall, er isolert sett u\u00f8nsket. Selv om bedriften overholder alle vilk\u00e5r i tillatelsen, plikter den \u00e5 redusere all forurensning, herunder st\u00f8y, s\u00e5 langt dette er mulig uten urimelige kostnader. 2.4 Plikt til forebyggende vedlikehold For \u00e5 holde de ordin\u00e6re utslipp p\u00e5 et lavest mulig niv\u00e5 og for \u00e5 unng\u00e5 utilsiktede utslipp skal bedriften s\u00f8rge for forebyggende vedlikehold av utstyr som kan ha utslippsmessig betydning. System og rutiner for vedlikehold av slikt utstyr skal v\u00e6re dokumentert. 2.5 Tiltaksplikt ved \u00f8kt forurensningsfare Dersom det som f\u00f8lge av unormale driftsforhold eller av andre grunner oppst\u00e5r fare for \u00f8kt forurensning, plikter bedriften \u00e5 iverksette de tiltak som er n\u00f8dvendige for \u00e5 eliminere eller redusere den \u00f8kte forurensningsfaren, herunder om n\u00f8dvendig \u00e5 redusere eller innstille driften. 2018.1112.T Side 3 av 13 Tillatelse gitt:23.08.2018 Sist endret:08.08.2023 Bedriften skal s\u00e5 snart som mulig informere Statsforvalteren om unormale forhold som har eller kan f\u00e5 forurensningsmessig betydning. Akutt forurensning skal i tillegg varsles iht. pkt. 9.4. 2.6. Internkontroll Bedriften plikter \u00e5 etablere internkontroll for sin virksomhet i henhold til internkontrollforskriften1. Internkontrollen skal blant annet sikre og dokumentere at bedriften overholder krav i denne tillatelsen, forurensningsloven, produktkontrolloven og relevante forskrifter til disse lovene. Bedriften plikter \u00e5 holde internkontrollen oppdatert. Bedriften plikter til enhver tid \u00e5 ha oversikt over alle forhold som kan medf\u00f8re forurensning og kunne redegj\u00f8re for risikoforhold. Plikt til \u00e5 gjennomf\u00f8re risikoanalyse med hensyn til akutt forurensning f\u00f8lger av punkt 9.1. 3. Utslipp til vann 3.1. Utslippsbegrensninger 3.1.1 Organisk belastning F\u00f4rspill skal reduseres mest mulig. Utslipp av f\u00f4r og fekalier fra anlegget skal ikke f\u00f8re til at organisk materiale akkumuleres i sedimentet i overgangssonen over tid. Dersom overv\u00e5king i henhold til NS 9410:2016 (jf. tillatelsen punkt 11.1), viser at tilstanden for bl\u00f8tbunnsfaunaen i ytterkanten av overgangssonen (pr\u00f8vestasjon C2) er d\u00e5rligere enn \"god\" eller tilstanden inne i overgangssonen (pr\u00f8vestasjon C3\u2013Cn) er d\u00e5rligere enn \"moderat\" og utslipp fra anlegget medvirker til dette, skal bedriften gjennomf\u00f8re tiltak for \u00e5 bedre tilstanden. En tiltaksplan skal sendes Statsforvalteren. 3.1.2 Utslipp av kjemikalier, herunder legemidler Bruk og utslipp av kjemikalier, legemidler og desinfeksjonsmiddel skal v\u00e6re i samsvar med gjeldende regelverk/retningslinjer fra myndighetene. Ved bruk av legemidler og milj\u00f8- skadelige kjemikalier skal det vises s\u00e6rlig aktsomhet for \u00e5 unng\u00e5 at midlene slipper ut i det omkringliggende milj\u00f8 og gj\u00f8r skade p\u00e5 milj\u00f8et. Utslipp av kobber og prioriterte milj\u00f8gifter som for eksempel kadmium, kvikks\u00f8lv, PCB og PBDE i f\u00f4rspill og fekalier er tillatt, men skal reduseres mest mulig i tr\u00e5d med vilk\u00e5r i pkt 3.1.1 og pkt. 11. Slike utslipp et likevel kun tillatt dersom f\u00f4ret kommer fra f\u00f4rleverand\u00f8rer som er registrert og/eller godkjent i henhold til Mattilsynets regelverk. Statsforvalteren vil p\u00e5 bakgrunn av ny kunnskap kunne fastsette en mer presis og eventuell ogs\u00e5 strengere regulering. 1 Systematisk helse-, milj\u00f8- og sikkerhetsarbeid i virksomheter \u2013 forskrift av 06.12.1996 nr. 1127 (Internkontrollforskriften) 2018.1112.T Side 4 av 13 Tillatelse gitt:23.08.2018 Sist endret:08.08.2023 Utslipp av legemidler er tillatt dersom legemidlet er rekvirert av autorisert veterin\u00e6r eller fiskehelsebiolog og benyttet som foreskrevet. Slike utslipp er tillatt ved lokaliteten, uavhengig av om utslippet skjer fra merd eller br\u00f8nnb\u00e5t, dersom anlegget ligger mer enn 500 meter fra reke/gytefelt. N\u00f8ter som er behandlet med milj\u00f8farlige kjemikalier (inkludert kobber), skal ikke vaskes eller reimpregneres p\u00e5 lokaliteten. Grovrengj\u00f8ring av n\u00f8ter i form av spyling er tillatt, men skal gjennomf\u00f8res p\u00e5 en m\u00e5te som medf\u00f8rer minst mulig milj\u00f8skade. Utslipp fra akvakulturanlegg skal ikke f\u00f8re til at kjemikalier, herunder legemidler over tid akkumuleres i sedimentene i mengder som overstiger milj\u00f8kvalitetsstandarder for sediment fastsatt i eller i medhold av vannforskriften. Viser milj\u00f8unders\u00f8kelser at slike milj\u00f8kvalitets- standarder overskrides skal bedriften iverksette tiltak for \u00e5 redusere utslippene. Ved overskridelser av milj\u00f8kvalitetsstandarder for kobber plikter bedriften likevel bare \u00e5 iverksette tiltak dersom en faglig vurdering av milj\u00f8p\u00e5virkningen tilsier det. 4. Utslipp til luft 4.1. Lukt F\u00f4rlagring, d\u00f8dfiskh\u00e5ndtering, spyling, rengj\u00f8ring og t\u00f8rking av n\u00f8ter samt annen virksomhet ved anlegget skal ikke p\u00e5f\u00f8re omgivelsene urimelige luktulemper. 5. Vurderinger ved bruk av kjemikalier, herunder legemidler Vilk\u00e5rene i dette punktet gjelder n\u00e5r bedriften bruker kjemiske stoffer og stoffblandinger i virksomheten, for eksempel desinfeksjonsmidler, legemidler, ensilleringskjemikalier, begroingshindrende midler, vaskemidler, hydraulikkv\u00e6sker og brannbekjempningsmidler. For kjemikalier som benyttes p\u00e5 en slik m\u00e5te at det kan medf\u00f8re fare for forurensning, skal bedriften dokumentere at den har foretatt en vurdering av kjemikalienes helse- og milj\u00f8egenskaper p\u00e5 bakgrunn av testing eller annen relevant dokumentasjon, jf. ogs\u00e5 punkt 2.6 om internkontroll. Bedriften plikter \u00e5 etablere et dokumentert system for substitusjon av kjemikalier der vurdering og konklusjon dokumenteres. Det skal foretas en l\u00f8pende vurdering av faren for skadelige effekter p\u00e5 helse og milj\u00f8 for\u00e5rsaket av de kjemikalier som benyttes, og av om alternative kjemikalier eller metoder finnes. Skadelige effekter knyttet til bruk og endelig disponering av produktet, skal vurderes. Der bedre alternativer finnes, plikter bedriften \u00e5 benytte disse s\u00e5 langt dette kan skje uten urimelig kostnad eller ulempe.2 Bedriften plikter \u00e5 vurdere om den kan benytte forebyggende alternative metoder som ikke krever vurdering av veterin\u00e6r eller fiskehelsebiolog for \u00e5 redusere utslipp av legemidler. Der veterin\u00e6r eller fiskehelsebiolog har foreskrevet bruk av et legemiddel, plikter bedriften likevel ikke \u00e5 vurdere om det finnes andre legemidler som medf\u00f8rer mindre risiko for milj\u00f8forstyrrelse. 2 Jf Produktkontrolloven av 11.06.1979 nr. 79 \u00a7 3a 2018.1112.T Side 5 av 13 Tillatelse gitt:23.08.2018 Sist endret:08.08.2023 5.1 Informasjon som skal gis fiskehelsepersonell om p\u00e5tar seg oppdrag for bedriften p\u00e5 lokaliteten Dersom fisken skal behandles med legemiddel p\u00e5 lokaliteten, skal bedriften informere veterin\u00e6r eller fiskehelsebiolog som foreskriver legemidlet om forhold som har betydning for effektene av utslipp fra legemiddelbehandlingen, herunder beskrivelse av arter og naturtyper ved lokaliteten som kan p\u00e5virkes negativ av utslipp og lokale forhold (inkl. dybde og str\u00f8m) som har betydning for spredningen av utslippet. 6. St\u00f8y og lys 6.1 St\u00f8y Bedriftens bidrag til utend\u00f8rs st\u00f8y ved omkringliggende boliger, sykehus, pleieinstitusjoner, fritidsboliger, utdanningsinstitusjoner og barnehager skal ikke overskride f\u00f8lgende grenser, m\u00e5lt eller beregnet som innfallende lydtrykkniv\u00e5 ved mest st\u00f8yutsatte fasade: Tabell 3: St\u00f8ygrenser Mandag- Kveld mandag- L\u00f8rdag S\u00f8n- Natt Natt fredag fredag /hellligdager 45 55 Lden 50 Lden 50 Lden 45 Lden 60 LAFmax Lnight Lden er definert som d\u00f8gnmiddel. Med impulslyd eller rentonelyd er grensen 5 dBA lavere. Den strengeste grenseverdien legges til grunn n\u00e5r impulslyd opptrer i gjennomsnitt mer enn 10 hendelser pr. time. Levening er A-veiet ekvivalent st\u00f8yniv\u00e5 for 4-timers kveldsperiode fra kl. 19-23. Lnight er A-veiet ekvivalent st\u00f8yniv\u00e5 for 8-timers nattperiode fra kl. 23-07. LAFmax er A-veiet gjennomsnitt for de 5-10 h\u00f8yest forekommende st\u00f8yniv\u00e5ene LAF (A-veiet st\u00f8yniv\u00e5 med Fast respons) fra virksomheten i nattperioden kl. 23-07. Alle st\u00f8ygrenser skal overholdes innenfor alle driftsd\u00f8gn. St\u00f8ygrensene gjelder all st\u00f8y fra bedriftens virksomhet, inkludert intern transport p\u00e5 bedriftsomr\u00e5det samt lossing/lasting av r\u00e5varer og produkter. St\u00f8y fra midlertidig bygg- og anleggsvirksomhet og fra persontransport av ansatte til og fra bedriftsomr\u00e5det er likevel ikke omfattet av grensene. St\u00f8ygrensene gjelder ikke for bebyggelse av forannevnte type som er etablert etter at st\u00f8ygrensene tr\u00e5dte i kraft. 6.2 Lys Lys som benyttes til vekstregulering skal ikke v\u00e6re direkte synlig ved bosted, fritidshus o.l. Ved aktivitet ved anlegget p\u00e5 kveld og natt, m\u00e5 bruk av lys planlegges slik at det medf\u00f8rer minst mulig ulempe for naboer eller andre. 7. Energi Det er ikke satt krav til energibruk i tillatelsen. 2018.1112.T Side 6 av 13 Tillatelse gitt:23.08.2018 Sist endret:08.08.2023 8. Avfall 8.1 Generelle krav Bedriften plikter s\u00e5 langt det er mulig uten urimelige kostnader eller ulemper \u00e5 unng\u00e5 at det dannes avfall som f\u00f8lge av virksomheten. S\u00e6rlig skal innholdet av skadelige stoffer i avfallet s\u00f8kes begrenset mest mulig. Bedriften skal redusere risiko for marin fors\u00f8pling mest mulig. Bedriften plikter \u00e5 s\u00f8rge for at all h\u00e5ndtering av avfall, herunder farlig avfall, skjer i overensstemmelse med gjeldende regler for dette fastsatt i eller i medhold av forurensningsloven, herunder avfallsforskriften3. Avfall som oppst\u00e5r i bedriften, skal s\u00f8kes brukt i bedriftens produksjon eller i andres produksjon, eller for brennbart avfall- s\u00f8kes utnyttet til energiproduksjon internt/eksternt. Slik utnyttelse m\u00e5 imidlertid skje i overenstemmelse med gjeldende regler fastsatt i eller i medhold av forurensningsloven, samt krav fastsatt i denne tillatelsen. Alt avfall som ikke utnyttes, skal leveres til lovlig avfallsanlegg.4 8.2. H\u00e5ndtering av farlig avfall 8.2.1 Lagring Farlig avfall skal lagres under tak og p\u00e5 fast dekke med oppsamling av eventuell avrenning. Annen lagringsm\u00e5te kan benyttes dersom virksomheten kan dokumentere at den valgte lagringsm\u00e5ten gir minst like god milj\u00f8beskyttelse. Lagret farlig avfall skal v\u00e6re merket slik at det fremg\u00e5r hva som er lagret. Lageromr\u00e5det skal v\u00e6re utilgjengelig for uvedkommende. Farlig avfall skal ikke lagres lenger enn 12 mnd.5 Som farlig avfall regnes blant annet kasserte n\u00f8ter som inneholder mer enn 0,25 prosent kobberimpregnering (Cu2O)6. 8.3 H\u00e5ndtering av produksjonsavfall og slam D\u00f8d fisk, avskj\u00e6r og blodvann skal samles opp og konserveres omg\u00e5ende. Ensilasjetanker skal ha tilstrekkelig kapasitet, og v\u00e6re forsvarlig sikret mot utslipp til milj\u00f8et. Ensilasje- tanker p\u00e5 land skal dessuten ha et oppsamlingsarrangement som minst rommer tankens volum. Virksomheten skal ha beredskap til \u00e5 kunne h\u00e5ndtere massiv fisked\u00f8d. 3 Forskrift om gjenvinning og behandling av avfall av 01.06.2004, nr. 930. 4 Forurensningsloven \u00a7 32. 5 Forskrift om gjenvinning og behandling av avfall (avfallsforskriften) \u00a7 11-8. 6 Forskrift om gjenvinning og behandling av avfall (avfallsforskriften) \u00a7 11-2 fjerde ledd, jf. vedlegg 2 nr. 1 2018.1112.T Side 7 av 13 Tillatelse gitt:23.08.2018 Sist endret:08.08.2023 9. Forebyggende og beredskapsmessige tiltak mot akutt forurensning 9.1. Milj\u00f8risikoanalyse Bedriften skal gjennomf\u00f8re en milj\u00f8risikoanalyse av sin virksomhet. Bedriften skal vurdere resultatene i forhold til akseptabel milj\u00f8risiko. Potensielle kilder til akutt forurensning av vann, grunn og luft skal kartlegges. Milj\u00f8risikoanalysen skal dokumenteres og skal omfatte alle forhold ved virksomheten som kan medf\u00f8re akutt forurensning med fare for helse- og/eller milj\u00f8skader inne p\u00e5 bedriftens omr\u00e5de eller utenfor. Ved modifikasjoner og endrede produksjonsforhold skal milj\u00f8risikoanalysen oppdateres. Bedriften skal ha oversikt over de milj\u00f8ressurser som kan bli ber\u00f8rt av akutt forurensning og de helse- og milj\u00f8messige konsekvenser slik forurensning kan medf\u00f8re. Risikoanalysen skal inneholde en dokumentert beskrivelse av resipienten, inkludert s\u00e5rbare naturtyper og arter som kan p\u00e5virkes av akutt forurensning fra virksomheten. 9.2. Forebyggende tiltak P\u00e5 basis av milj\u00f8risikoanalysen skal bedriften iverksette risikoreduserende tiltak. B\u00e5de sannsynlighetsreduserende og konsekvensreduserende tiltak skal vurderes. Bedriften skal ha en oppdatert skriftlig oversikt over de forebyggende tiltakene. 9.3. Etablering av beredskap Bedriften skal, p\u00e5 bakgrunn av milj\u00f8risikoanalysen og de iverksatte risikoreduserende tiltakene, om n\u00f8dvendig, etablere og vedlikeholde en beredskap mot akutt forurensning. Beredskapen skal v\u00e6re tilpasset den milj\u00f8risikoen som virksomheten til enhver tid representerer. 9.4. Varsling av akutt forurensning Akutt forurensning eller fare for akutt forurensning skal varsles i henhold til gjeldende forskrift7. Bedriften skal ogs\u00e5 s\u00e5 snart som mulig underrette Statsforvalteren i slike tilfeller. Den ansvarlige skal gjennomf\u00f8re tiltak for \u00e5 redusere risikoen for akutte utslipp. 10. Utslippskontroll, journalf\u00f8ring og rapportering til Statsforvalteren 10.1 Utslippskontroll og journalf\u00f8ring Bedriften plikter systematisk \u00e5 kartlegge virksomhetens utslipp til vann. Bedriften skal ha et program for utslippskontroll som inng\u00e5r i bedriftens dokumenterte internkontroll. Programmet skal inneholde en redegj\u00f8relse for virksomhetens faktiske utslipp til vann med en oversikt over alle utslippsstr\u00f8mmer, volumer (s\u00e5 langt det er mulig) 7 Forskrift om varsling av akutt forurensning eller fare for akutt forurensning av 09.07.1992, nr. 1269 2018.1112.T Side 8 av 13 Tillatelse gitt:23.08.2018 Sist endret:08.08.2023 og innhold. Programmet skal ogs\u00e5 inneholde en redegj\u00f8relse for hvordan bedriften beregner sine utslipp. Programmet for utslippskontroll skal holdes oppdatert. F\u00f8lgende punkter skal journalf\u00f8res: \u2022 \u00e5rlig produksjon \u2022 \u00e5rlig svinn (d\u00f8dfisk, tap av fisk) \u2022 impregnering av not (tidspunkt, navn p\u00e5 virkestoff) \u2022 grovrengj\u00f8ring av not (tidspunkt, spyling i sj\u00f8 eller p\u00e5 land) \u2022 \u00e5rlig forbruk av legemidler og andre milj\u00f8farlige kjemikalier (mengde, navn p\u00e5 virkestoff) \u2022 naboklager p\u00e5 lukt, lys og st\u00f8y (tidspunkt, hva det klages p\u00e5) Journalen skal oppbevares i minst 2 \u00e5r. 11. Overv\u00e5king av resipient Bedriften skal s\u00f8rge for overv\u00e5king av mulige milj\u00f8effekter av virksomheten. Overv\u00e5kingen skal minimum omfatte unders\u00f8kelsene som er spesifisert nedenfor. Virksomheten skal vurdere om disse milj\u00f8unders\u00f8kelsene dekker milj\u00f8p\u00e5virkningen eller om det er behov for andre milj\u00f8unders\u00f8kelser i tillegg. Utslipp fra legemiddelbehandlinger ved anlegget og innhold av fremmedstoff i f\u00f4ret skal inng\u00e5 i denne vurderingen. Virksomheten m\u00e5 selv iverksette tilleggsunders\u00f8kelser ved mistanke om at de p\u00e5lagte milj\u00f8unders\u00f8kelsene ikke fanger opp den reelle milj\u00f8p\u00e5virkningen. 11.1 Krav til unders\u00f8kelse av organisk belastning Bedriften skal s\u00f8rge for at trendbaserte C-unders\u00f8kelser i henhold til norsk standard NS9410:2016 gjennomf\u00f8res. Unders\u00f8kelsene skal gjennomf\u00f8res av et uavhengig, akkreditert organ som er akkreditert for f\u00f8lgende metoder: P3003 pr\u00f8vetaking bunnsediment, P12 kjemiske analyser, P21 Taksonomi og P32 faglige vurderinger og fortolkninger. Resultatet av C-unders\u00f8kelsene skal dokumenteres i en rapport iht. norsk standard NS9410:2016. Rapporten skal blant annet inneholde en faglig vurdering av milj\u00f8p\u00e5virkning fra anlegget og anbefalte utbedrende tiltak. Dersom en C-unders\u00f8kelse viser at den \u00f8kologiske tilstanden i C2 er d\u00e5rligere enn god eller at den \u00f8kologiske tilstanden i C3, C4 osv. er d\u00e5rligere enn moderat, skal bedriften gjennomf\u00f8re tilleggsunders\u00f8kelser etter n\u00e6rmere avklaring med Statsforvalteren iht NS 9410:2016 (pkt 12). 11.2 Strandsoneunders\u00f8kelse Bedriften skal s\u00f8rge for at det \u00e5rlig gjennomf\u00f8res en enkel befaring av utsatt strandsone for \u00e5 avdekke om den er synlig p\u00e5virket av avfall eller forurensning fra anlegget. B\u00e5de synlig forurensning, f.eks. i form av fett eller oljefilm, og effekter av forurensning som kan 2018.1112.T Side 9 av 13 Tillatelse gitt:23.08.2018 Sist endret:08.08.2023 tilskrives virksomheten, f.eks. algevekst skal registreres. All milj\u00f8p\u00e5virkning som kan tilskrives virksomheten skal dokumenteres med tekst og bilder. 11.3 Kobberunders\u00f8kelse Dersom det som ledd i C-unders\u00f8kelsen er tatt kobberpr\u00f8ver der konsentrasjonen av kobber i sediment overskrider klasse III i Milj\u00f8direktoratets veileder M-608 8, skal bedriften kartlegge utbredelsen av kobberforurensningen og hvilken milj\u00f8risiko denne inneb\u00e6rer. Dersom n\u00f8ter behandlet med kobber spyles p\u00e5 lokaliteten, skal konsentrasjon av kobber i sediment overv\u00e5kes. Unders\u00f8kelse av utbredelse skal gj\u00f8res av uavhengig og kompetent organ. Avhengig av hva som utl\u00f8ser kravet om kobberunders\u00f8kelse skal en plan for unders\u00f8kelsen sendes inn til Statsforvalteren i Troms og Finnmark for vurdering senest to m\u00e5neder etter at C-unders\u00f8kelsen foreligger, eller to m\u00e5neder etter f\u00f8rstkommende spyling av n\u00f8ter p\u00e5 lokaliteten. Unders\u00f8kelsen skal ha tilstrekkelig stasjoner til \u00e5 dekke anleggsarealet. 11.4 Rapportering til Statsforvalteren og registrering i Vannmilj\u00f8 Resultatet av milj\u00f8unders\u00f8kelser som gjennomf\u00f8res iht. punkt 11, skal sendes fortl\u00f8pende til Statsforvalteren via Altinn. Rapportene skal inneholde resultater og en faglig vurdering av resultatet. Resultat fra unders\u00f8kelsene som gjennomf\u00f8res iht. punkt 11, unntatt 11.2 strandsone- unders\u00f8kelse, skal ogs\u00e5 fortl\u00f8pende registreres i databasen Vannmilj\u00f89. Data leveres p\u00e5 Vannmilj\u00f8s importformat, som finnes p\u00e5 www.vannmiljokoder.milj\u00f8direktoratet.no. Her finnes ogs\u00e5 oversikt over hvilken informasjon som skal registreres i henhold til Vannmilj\u00f8s kodeverk. 12. Unders\u00f8kelser og utredninger Bedriften plikter \u00e5 gjennomf\u00f8re mer omfattende unders\u00f8kelser dersom Statsforvalteren finner dette n\u00f8dvendig for \u00e5 kartlegge anlegget sin forurensningseffekt p\u00e5 resipienten jf. forurensningsloven \u00a7 51. Virksomheten kan ogs\u00e5 bli p\u00e5lagt \u00e5 betale en forholdsmessig del av kostnadene ved en felles resipientunders\u00f8kelse sammen med andre virksomheter med utslipp i omr\u00e5det. 12.1 Rapportering til Statsforvalteren Resultatet av utredninger som gjennomf\u00f8res iht. punkt 11 skal sendes fortl\u00f8pende til Statsforvalteren. Utredningene skal inneholde resultater og en faglig vurdering av resultatet. 13. Utskifting av utstyr Ved utskifting av utstyr m\u00e5 det nye utstyret tilfredsstille kravene om bruk av beste tilgjengelige teknikker med sikte p\u00e5 \u00e5 motvirke forurensning. 8 Milj\u00f8direktoratet Veileder M-608 Grenseverdier for klassifisering av vann, sediment og biota \u2013 revidert 30.10.2020 https://www.miljodirektoratet.no/globalassets/publikasjoner/M608/M608.pdf 9 Vannmyndighetenes fagsystem for registrering og analyse av tilstanden i vann: http://vannmiljo.miljodirektoratet.no/ 2018.1112.T Side 10 av 13 Tillatelse gitt:23.08.2018 Sist endret:08.08.2023 Dersom det skal foretas utskifting av utstyr i virksomheten som kan v\u00e6re av vesentlig betydning for virksomhetens utslipp, skal bedriften gi melding til Statsforvalteren om dette i god tid f\u00f8r det tas en beslutning om valg av utstyr. 14. Eierskifte Hvis bedriften overdras til ny eier, skal melding sendes Statsforvalteren s\u00e5 snart som mulig og senest \u00e9n m\u00e5ned etter eierskiftet. 15. Nedleggelse Hvis et anlegg blir nedlagt eller en virksomhet stanser for en lengre periode, skal eieren eller brukeren gj\u00f8re det som til enhver tid er n\u00f8dvendig for \u00e5 motvirke fare for forurensninger. Hvis anlegget eller virksomheten kan medf\u00f8re forurensninger etter nedleggelsen eller driftsstansen, skal det i rimelig tid p\u00e5 forh\u00e5nd gis melding til Statsforvalteren. Statsforvalteren kan fastsette n\u00e6rmere hvilke tiltak som er n\u00f8dvendig for \u00e5 motvirke forurensning. Statsforvalteren kan p\u00e5legge eieren eller brukeren \u00e5 stille garanti for dekning av framtidige utgifter og mulig erstatningsansvar. Ved nedleggelse eller stans skal bedriften s\u00f8rge for at varer, inkludert fiskef\u00f4r, kjemikalier og legemidler, produksjonsutstyr og avfall, inkludert ensilasje og d\u00f8d fisk, tas h\u00e5nd om p\u00e5 forsvarlig m\u00e5te, herunder at farlig avfall h\u00e5ndteres i henhold til gjeldende forskrift10. De tiltak som treffes i denne forbindelse, skal rapporteres til Statsforvalteren innen 3 m\u00e5neder etter nedleggelse eller stans. Rapporten skal ogs\u00e5 inneholde dokumentasjon av disponeringen av kjemikalierester og ubrukte kjemikalier og navn p\u00e5 eventuell(e) kj\u00f8per(e). Ved nedleggelse av en virksomhet skal den ansvarlige s\u00f8rge for at lokalitet settes i milj\u00f8messig tilfredsstillende stand igjen. Dersom virksomheten \u00f8nskes startet p\u00e5 nytt, skal det gis melding til Statsforvalteren i god tid f\u00f8r start er planlagt. 16. Tilsyn Bedriften plikter \u00e5 la representanter fra forurensningsmyndigheten eller de som denne bemyndiger, f\u00f8re tilsyn med virksomheten til enhver tid. 10 Avfallsforskriftens kapittel 11 om farlig avfall 2018.1112.T Side 11 av 13 Tillatelse gitt:23.08.2018 Sist endret:08.08.2023 VEDLEGG 1 Liste over prioriterte milj\u00f8gifter, jf. punkt 2.1. Utslipp av disse komponenter er bare omfattet av tillatelsen dersom dette framg\u00e5r uttrykkelig av vilk\u00e5rene i pkt. 3 flg. eller de er s\u00e5 sm\u00e5 at de m\u00e5 anses \u00e5 v\u00e6re uten milj\u00f8messig betydning. Virksomheten plikter \u00e5 holde seg oppdatert p\u00e5 endringer i listen over prioriterte milj\u00f8gifter. Metaller og metallforbindelser: Forkortelser Arsen og arsenforbindelser As og As-forbindelser Bly og blyforbindelser Pb og Pb-forbindelser Kadmium og kadmiumforbindelser Cd og Cd-forbindelser Krom og kromforbindelser Cr og Cr-forbindelser Kvikks\u00f8lv og kvikks\u00f8lvforbindelser Hg og Hg-forbindelser Organiske forbindelser: Bromerte flammehemmere Vanlige forkortelser Penta-bromdifenyleter (difenyleter, pentabromderivat) Penta-BDE Okta-bromdifenyleter (defenyleter, oktabromderivat) Okta-BDE, octa-BDE Deka-bromdifenyleter (bis(pentabromfenyl)eter) Deka-BDE, deca-BDE Heksabromcyclododekan HBCDD Tetrabrombisfenol A (2.2`,6,6`-tetrabromo-4,4`isopropyliden difenol) TBBPA Klorerte organiske forbindelser 1,2-Dikloretan EDC Klorerte dioksiner og furaner Dioksiner, PCDD/PCDF Heksaklorbenzen HCB Kortkjedete klorparafiner C10 - C13 (kloralkaner C10 - C13) SCCP Mellomkjedete klorparafiner C14 - C17 (kloralkaner C14 - C17) MCCP Klorerte alkylbenzener KAB Pentaklorfenol PCF, PCP Polyklorerte bifenyler PCB Triklorbenzen TCB Tetrakloreten PER Trikloreten TRI Triklosan (2,4,4'-Triklor-2'-hydroksydifenyleter) TCS Tris(2-kloretyl)fosfat TCEP Enkelte tensider Ditalg-dimetylammoniumklorid DTDMAC Dimetyldioktadekylammoniumklorid DSDMAC Di(hydrogenert talg)dimetylammoniumklorid DHTMAC Nitromuskforbindelser Muskxylen Alkylfenoler og alkylfenoletoksylater Nonylfenol og nonylfenoletoksilater NF, NP, NFE, NPE Oktylfenol og oktylfenoletoksilater OF, OP, OFE, OPE Dodecylfenol m. isomerer DDP 2,4,6 tri-tert-butylfenol TTB-fenol 2018.1112.T Side 12 av 13 Tillatelse gitt:23.08.2018 Sist endret:08.08.2023 Per- og polyfluorerte alkylforbindelser (PFAS) Perfluoroktansulfonat (PFOS) og forbindelser som inneholder PFOS PFOS, PFOS-relaterte forbindelser Perfluorheksansulfonsyre (PFHxS) og forbindelser som inneholder PFHxS PFHxS, PFHxS-relaterte forbindelser Perfluoroktansyre PFOA Langkjedete perfluorerte karboksylsyrer C9-PFCA \u2013 C14-PFCA PFNA, PFDA, PFUnDA, PFDoDA, PFTrDA, PFTeDA Tinnorganiske forbindelser Tributyltinnforbindelser TBT Trifenyltinnforbindelser TFT, TPT Dibutyltinnforbindelser DBT Dioktyltinnforbindelser DOT Polysykliske aromatiske hydrokarboner PAH Dietylheksylftalat (bis(2-etylheksyl)ftalat) DEHP Bisfenol A BPA Siloksaner Dekametylsyklopentasiloksan D5 Oktametylsyklotetrasiloksan D4 Benzotriazolbaserte UV-filtre 2-Benzotriazol-2-yl-4,6-di-tert-butylphenol UV-320 2,4-di-tert-butyl-6-(5-chlorobenzotriazol-2-yl)phenol UV-327 2-(2H-benzotriazol-2-yl)-4,6-ditertpentylphenol UV-328 2-(2H-Benzotriazol-2-yl)-4-(tert-butyl)-6-(sec-butyl)phenol UV-350 2018.1112.T Side 13 av 13 Tillatelse gitt:23.08.2018 Sist endret:08.08.2023 "
}