{
  "dokument_id": "d2f37e30-929c-5793-8b6f-859eef78b64f",
  "doc_type": "case_attachment",
  "kommune": 4601,
  "tittel": "Fagnotat datert 16.08.2023 - Sikringsrisikovurdering R\u00e5dhuskvartalet",
  "url": "https://bergen.kommune.no/politikere-utvalg/api/fil/bk360/8852949/Fagnotat-datert-16-08-2023-Sikringsrisikovurdering-Radhuskvartalet",
  "tekst": " Samfunnssikkerhetens hus Til Fagnotat Byr\u00e5dsleders avdeling stab (Arbeidssted) V\u00e5r referanse: 2023/213475-1 Saksbehandler: Rune Bratland Fra Dato: 16. august 2023 Samfunnssikkerhetens hus Sikringsrisikovurdering R\u00e5dhuskvartalet Hva saken gjelder: Byr\u00e5det vedtok \u00abSikkerhetsinstruks for ansatte, folkevalgte og bes\u00f8kende i Bergen R\u00e5dhus\u00bb i m\u00f8tet 23-05.17 sak 1159-17, og det er n\u00e5 bestilt en revisjon av denne. Gjeldende sikkerhetsinstruks bygger p\u00e5 byr\u00e5dsvedtak om hjemmel for bruk av kameraoverv\u00e5kning i R\u00e5dhuset og R\u00e5dhuskvartalet fra byr\u00e5dssak fra 18.12.12, sak nr. 1562/12, og videre byr\u00e5dssak om sikring av R\u00e5dhuskvartalet som ble behandlet i byr\u00e5d 21.04.2016, sak nr. 1144/16. For \u00e5 revidere gjeldende sikkerhetsinstruks, er det n\u00f8dvendig \u00e5 utdype bakgrunn og vurderinger knyttet til eksisterende og anbefalte ytterligere sikringstiltak knyttet til Bergen R\u00e5dhus og R\u00e5dhuskvartalet. Etaten Samfunnssikkerhetens hus har derfor gjennomf\u00f8rt en sikringsrisikovurdering som grunnlag for revidert sikkerhetsinstruks. Rapporten er delt i to deler. Vedlegg 1 til dette fagnotatet er ugradert og beskriver bakgrunn, metodebruk og et utdrag av relevante \u00e5pne trusselvurderinger fra Politiets Sikkerhetstjeneste (PST) og Politiet. Vedlegg 2 til dette fagnotatet er unntatt offentlighet, jf. Offentleglova \u00a713, med begrunnelse i at dokumentet beskriver detaljerte opplysninger om R\u00e5dhuskvartalets sikkerhetstiltak. Fagetatens vurdering: \u00c5pne nasjonale trusselvurderinger de senere \u00e5r, og senest i 2023, beskriver en rekke trusler som kan ramme en kommune og kommunens funksjon. Bergen R\u00e5dhus og R\u00e5dhuskvartalet har siden 22.juni 2011 blitt oppgradert med flere sikkerhetstiltak, herunder styrket utvendig kameraoverv\u00e5kning, med hjemmel i byr\u00e5dssak fra 18.12.12, sak nr 1562/12, samt byr\u00e5dssak fra 21.04.16, sak nr 1144/16. Ved prosjektering og ombygging av nye Bergen R\u00e5dhus, er sikkerhetsniv\u00e5et i R\u00e5dhuskvartalet tilpasset dagens trusselniv\u00e5 basert p\u00e5 \u00e5pne nasjonale trusselvurderinger og lokale forhold. Det er fagetatens vurdering at dagens sikkerhetstiltak er hensiktsmessig for \u00e5 ivareta r\u00e5dhusets og R\u00e5dhuskvartalets funksjon ogs\u00e5 ved et permanent eller \u00f8kt sikkerhetsniv\u00e5. For \u00e5 forvalte de respektive sikkerhetstiltak beskrevet i vedlegg 2, er det n\u00f8dvendig \u00e5 revidere gjeldende sikkerhetsinstruks for \u00e5 sikre forsvarlig og hensiktsmessig anvendelse av disse sikkerhetstiltakene. Fagetatens anbefaling: Det er fagetatens anbefaling at eksisterende sikkerhetstiltak opprettholdes, og at en revidert sikkerhetsinstruks beskriver forsvarlig forvaltning og bruk av disse tiltakene. Med hilsen Samfunnssikkerhetens hus Rune Bratland Etatsdirekt\u00f8r Dokumentet er godkjent elektronisk. Vedlegg: 1. Sikringsrisikovurdering R\u00e5dhuskvartalet (ugradert) 2. Sikringsrisikovurdering R\u00e5dhuskvartalet (Unntatt offentlighet, jf Offentleglova \u00a713) "
}