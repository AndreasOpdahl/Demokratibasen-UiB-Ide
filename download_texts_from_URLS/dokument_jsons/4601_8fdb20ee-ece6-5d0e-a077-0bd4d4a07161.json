{
  "dokument_id": "8fdb20ee-ece6-5d0e-a077-0bd4d4a07161",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 1/24, Interpellasjon nr.1 (tidligere nr.8/23) fra Diane Berbain (SV) om kommunal boikott av oppdrettslaks. Bystyret 31.01.2024",
  "url": "https://bergen.kommune.no/politikere-utvalg/api/fil/bk360/9827924/Innstilling-vedtak-Interpellasjon-nr-1-tidligere-nr-8-23-fra-Diane-Berbain-SV-om-kommunal-boikott-av-oppdrettslaks-Bystyret-31-01-2024",
  "tekst": "Interpellasjon nr.1 (tidligere nr.8/23) fra Diane Berbain (SV) om kommunal boikott av oppdrettslaks. Bystyret 31.01.2024 Bergen bystyre behandlet saken i m\u00f8tet 31.01.2024 sak 1/24: Det ble ikke fattet vedtak i saken. Bergen bystyres behandling Birgit Nistad (H) ba om \u00e5 f\u00e5 sin habilitet vurdert. Nistad er daglig leder og 18% aksjon\u00e6r for Nistadgruppen AS konsern. P\u00e5 bakgrunn av forslaget som ble fremmet fant bystyret at Birgit Nistad var inhabil til \u00e5 delta i behandlingen av interpellasjonen etter forvaltningsloven \u00a7 6, andre ledd. Nistad tr\u00e5dte fra under behandlingen av saken. Patrycja Firlej (H) tr\u00e5dte inn som vara for Nistad. F\u00f8lgende representanter tok ordet: Diane Alexandra Berbain (SV), Reidar Staalesen (A), Mikkel Gr\u00fcner (SV), Thor Haakon Bakke (MDG), Ole-Ansger Nepomuk Martini (V), Sp\u00f8rsm\u00e5l: Vil byr\u00e5den innf\u00f8re boikott av oppdrettslaks og -\u00f8rret i kommunens arrangementer og kantiner? Byr\u00e5d Reidar Digranes besvarte sp\u00f8rsm\u00e5let. Forslag fremsatt i bystyret: Reidar Staalesen (A) fremsatte p\u00e5 vegne av A f\u00f8lgende forslag til vedtak: Bystyret ber byr\u00e5det gjennom sine innkj\u00f8p \u00e5 p\u00e5virke oppdrettsn\u00e6ringen slik at dyrevelferd hos oppdrettslaksen og den negative milj\u00f8p\u00e5virkningen av den r\u00f8dlistede ville laksen blir redusert betraktelig. Bystyret viser i denne sammenhengen ogs\u00e5 til merknad 4 i gjeldende anskaffelsesstrategi: Bystyret ber byr\u00e5det om \u00e5 st\u00f8tte opp om utviklingen i retning av utslippsfrie oppdrettsanlegg gjennom \u00e5 vurdere hvordan Bergen kommune kan prioritere akt\u00f8rer som leverer fisk fra lukkede anlegg eller av villfisk. Mikkel Gr\u00fcner (SV) fremsatte p\u00e5 vegne av SV f\u00f8lgende forslag til vedtak: Bystyret ber byr\u00e5det innf\u00f8re umiddelbar stans av innkj\u00f8p av oppdrettslaks, -\u00f8rret og -torsk, og krever at regjeringen iverksetter tiltak for \u00e5 regulere industrien. Votering: Ingen motsatte seg at forslaget ble realitetsbehandlet. Forslag til vedtak fra SV, fremsatt av Mikkel Gr\u00fcner (SV), fikk 14 stemmer (SV, MDG, R), og var dermed falt. Forslag til vedtak fra A, fremsatt av Reidar Staalesen (A), fikk 30 stemmer (A, SV, MDG, V, R), og var dermed falt. 2 "
}