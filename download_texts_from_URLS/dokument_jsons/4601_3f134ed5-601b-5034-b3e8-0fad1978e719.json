{
  "dokument_id": "3f134ed5-601b-5034-b3e8-0fad1978e719",
  "doc_type": "case_minutes",
  "kommune": 4601,
  "tittel": "Saksprotokoll UMBY, 15022024, Sak 56/24, Fyllingsdalen gnr 22 bnr 147 Brakeveien 26A Klage over avslag p\u00e5 s\u00f8knad om parkeringsplasser",
  "url": "https://bergen.kommune.no/politikere-utvalg/api/fil/bk360/9939868/Innstilling-vedtak-Fyllingsdalen-gnr-22-bnr-147-Brakeveien-26A-Klage-over-avslag-pa-soknad-om-parkeringsplasser",
  "tekst": "Fyllingsdalen gnr 22 bnr 147 Brakeveien 26A Klage over avslag p\u00e5 s\u00f8knad om parkeringsplasser Utvalg for milj\u00f8 og byutvikling behandlet saken i m\u00f8tet 15.02.2024 sak 56/24 og fattet f\u00f8lgende vedtak: UMBY sender saken tilbake til Byr\u00e5det \u2013 slik at det kan unders\u00f8kes om samhandlingen mellom plan- og bygningsmyndighet og vegmyndighet har v\u00e6rt i samsvar med kommunens prosedyre Begrunnelse: I Bergen kommunes Prosedyre for samhandling mellom Plan- og bygningsetaten og Bymilj\u00f8etaten i saker som gjelder byggegrense og avkj\u00f8rsler langs kommunal veg heter det som f\u00f8lger i punkt 4.2 (se vedlegg): \u00abb) I saker der Veiforvaltningsseksjonen skal fatte vedtak, og Byggesak har mottatt s\u00f8knaden direkte fra s\u00f8ker, skal Byggesak sende s\u00f8knaden videre til Veiforvaltningsseksjonen. S\u00f8ker orienteres om at saken er videresendt. Bygges\u00f8knaden kan ikke behandles f\u00f8r det foreligger slikt vedtak.\u00bb Det heter videre i punkt 5.2 a): \u00aba) I saker der veiforvaltningsseksjonen fatter vedtak, skal det fattes vedtak uavhengig av hvem som er avsender (Byggesak/s\u00f8ker)(...)\u00bb Innvilgelse av tiltaket etter plan- og bygningslov forutsetter vedtak etter vegloven om \u00f8kt bruks av avkj\u00f8rsel ut i kommunal veg. Det fremst\u00e5r uklart om plan- og bygningsmyndighet har oversendt saken med anmodning om vedtak til Bymilj\u00f8etaten som kommunal vegmyndighet. Utvalg for milj\u00f8 og byutviklings behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Ingrid Nergaard Fjeldstad (V). Forslag fremsatt i utvalget: Chris J\u00f8rgen Knudsen R\u00f8dland (H) framsatte p\u00e5 vegne av H, A, FrP, BL, INP og Sp f\u00f8lgende alternative forslag: UMBY sender saken tilbake til Byr\u00e5det \u2013 slik at det kan unders\u00f8kes om samhandlingen mellom plan- og bygningsmyndighet og vegmyndighet har v\u00e6rt i samsvar med kommunens prosedyre Begrunnelse: I Bergen kommunes Prosedyre for samhandling mellom Plan- og bygningsetaten og Bymilj\u00f8etaten i saker som gjelder byggegrense og avkj\u00f8rsler langs kommunal veg heter det som f\u00f8lger i punkt 4.2 (se vedlegg): \u00abb) I saker der Veiforvaltningsseksjonen skal fatte vedtak, og Byggesak har mottatt s\u00f8knaden direkte fra s\u00f8ker, skal Byggesak sende s\u00f8knaden videre til Veiforvaltningsseksjonen. S\u00f8ker orienteres om at saken er videresendt. Bygges\u00f8knaden kan ikke behandles f\u00f8r det foreligger slikt vedtak.\u00bb Det heter videre i punkt 5.2 a): \u00aba) I saker der veiforvaltningsseksjonen fatter vedtak, skal det fattes vedtak uavhengig av hvem som er avsender (Byggesak/s\u00f8ker)(...)\u00bb Innvilgelse av tiltaket etter plan- og bygningslov forutsetter vedtak etter vegloven om \u00f8kt bruks av avkj\u00f8rsel ut i kommunal veg. Det fremst\u00e5r uklart om plan- og bygningsmyndighet har oversendt saken med anmodning om vedtak til Bymilj\u00f8etaten som kommunal vegmyndighet Ingrid Nergaard Fjeldstad (V) framsatte p\u00e5 vegne av V f\u00f8lgende alternative forslag: UMBY sender saken tilbake til Byr\u00e5det. Votering: Alternativt forslag fra H, A, FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble vedtatt med 12 stemmer (H, A, FrP, BL, INP, Sp). Alternativt forslag fra V, fremsatt av Ingrid Nergaard Fjeldstad (V), fikk 1 stemme (V), og var dermed falt. Innstillingen fikk 4 stemmer (SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 18.01.2024 sak 23/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 21.12.2023 sak 436/23 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Plan- og bygningsetatens vedtak datert 13.07.2023 opprettholdes. Klagen tas ikke til f\u00f8lge. 2 "
}