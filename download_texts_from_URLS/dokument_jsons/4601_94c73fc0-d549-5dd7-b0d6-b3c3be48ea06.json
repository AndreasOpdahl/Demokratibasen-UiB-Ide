{
  "dokument_id": "94c73fc0-d549-5dd7-b0d6-b3c3be48ea06",
  "doc_type": "case_attachment",
  "kommune": 4601,
  "tittel": "Protokoll ungdomsr\u00e5det 20.11.2024",
  "url": "https://bergen.kommune.no/politikere-utvalg/api/fil/bk360/11564485/Protokoll-ungdomsradet-20-11-2024",
  "tekst": " BERGEN KOMMUNE Protokoll Ungdomsr\u00e5det Den 20. nov. 2024 holdt ungdomsr\u00e5det m\u00f8te i Bergen r\u00e5dhus, Store Milde. Til stede: Fillip Torsnes Koslowski Steffen Jerome Jonathanson Anna Karia S\u00f8rhaug Aron Haaheim Elias Lilleskare Emilie Deisz Eowyn Tomine Saus Ingeborg W\u00e5ge M\u00f8gster Elias Magnussen Simran Sophia Kaur Skulberg Gard Bergo Aarvik, vara Wiktor Hudak, vara Martine Lykso-Misje, vara Forfall: Maren Elisabeth Glittenberg Sverre Thornam Fra administrasjonen: Lill Presttun Hindenes, byr\u00e5dsavdeling for barnehage og skole Endre Buanes, SLT-koordinator Ragnhild Kr\u00fcger, bystyrets kontor M\u00f8teleder: Eowyn Tomine Saus, leder Anna Karia S\u00f8rhaug, nesteleder Sekret\u00e6r: Birgitte Teglgaard J\u00f8rgensen M\u00f8tet startet kl. 15:00 og ble hevet kl. 19:00 1 Saksliste Saksnr. Arkivsak Sakstittel Side 2023/246034-63 Innkalling ungdomsr\u00e5det 20.11.2024 3 115/24 2023/246034-62 Godkjenning av protokoll 3 116/24 2023/246032-16 \u00c5pen halvtime 3 117/24 2023/246006-77 Skolebruksplan 2025 - presentasjon og innspill 3 118/24 2023/246006-78 Tilskuddsordninger 3 119/24 2023/246006-75 Innbyggerforslag. Nei til nedstenging av Ung 5 Arena Nord og kutt i bevilgning til Ung Arena 120/24 2023/246006-76 Ungdomsr\u00e5det behandling av byr\u00e5dets forslag til 5 handlings- og \u00f8konomiplan for 2025-2028 / budsjett 2025 121/24 2023/246030-17 Saker til orientering 10 122/24 2024/00583-18 Innspill fra ungdomsr\u00e5dets medlemmer 10 123/24 2023/246007-18 Valg av representanter til deltakelse i ressurs- og 10 prosjektgrupper 124/24 2023/246005-18 Eventuelt 11 2 Innkalling ungdomsr\u00e5det 20.11.2024 Ungdomsr\u00e5det behandlet saken i m\u00f8tet 20.11.2024 og fattet f\u00f8lgende vedtak: Innkallingen ble godkjent uten kommentarer. [Lagre saksprotokoll] [Lagre vedtak] 115/24 Godkjenning av protokoll Ungdomsr\u00e5det behandlet saken i m\u00f8tet 20.11.2024 sak 115/24 og fattet f\u00f8lgende vedtak: Protokollen ble godkjent uten merknader. [Lagre saksprotokoll] [Lagre vedtak] 116/24 \u00c5pen halvtime Ungdomsr\u00e5det behandlet saken i m\u00f8tet 20.11.2024 sak 116/24 og fattet f\u00f8lgende vedtak: F\u00f8lgende deltok p\u00e5 \u00e5pen halvtime: \u2022 Fride Sunde Lavik, om klimafestivalen Vere V\u00e5tere Villere \u2022 Ragnhild Kr\u00fcger, om samarbeid med KRPF om inkluderende skole [Lagre saksprotokoll] [Lagre vedtak] 117/24 Skolebruksplan 2025 - presentasjon og innspill Ungdomsr\u00e5det behandlet saken i m\u00f8tet 20.11.2024 sak 117/24 og fattet f\u00f8lgende vedtak: Lill Presttun Hindenes, byr\u00e5dsavdeling for barnehage og skole, hadde en presentasjon etterfulgt av prosessarbeid i r\u00e5det. [Lagre saksprotokoll] [Lagre vedtak] 118/24 Tilskuddsordninger Ungdomsr\u00e5det behandlet saken i m\u00f8tet 20.11.2024 sak 118/24 og fattet f\u00f8lgende vedtak: Det b\u00f8r i fordeling av tilskuddsmidler tas h\u00f8yde for: Hva m\u00e5 ligge til rette for at aktiviteter skal bli vellykket? 3 Nevn noen suksesskriterier. \u2022 S\u00f8knadene m\u00e5 v\u00e6re tydelige p\u00e5 hvilke strategier de har for \u00e5 rekruttere til egne tilbud, og hvordan de skal f\u00f8lge opp m\u00e5lgruppen gjennom aktivitetene. \u2022 God markedsf\u00f8ring og spredning av informasjon om tilbudene er viktig. Noen opps\u00f8ker informasjon, men mange gj\u00f8r det ikke og kan bli glemt slik at de ikke f\u00e5r vite om tilbudene. \u2022 Det er viktig med tilbud som gjennomf\u00f8res gjennom hele \u00e5ret. Dette kan skape gode vaner og kontinuitet for de unge, og for noen kan det bryte negative m\u00f8nstre. Samtidig er det viktig med tilbud i ferier, s\u00e6rlig for dem som ikke har anledning \u00e5 reise p\u00e5 ferie med familien. \u2022 Viktig \u00e5 n\u00e5 dem med f\u00e5 ressurser. \u2022 Aktivitetene b\u00f8r v\u00e6re godt tilgjengelige. Ikke alle har muligheter for egen transport. \u2022 Prioritere breddetilbud som kan n\u00e5 s\u00e5 mange som mulig, og variasjon i type tilbud for \u00e5 n\u00e5 unge som har ulike interesser. \u2022 Aktiviteter som kan bygge sosiale forhold er positivt. \u2022 B\u00f8r ha fokus p\u00e5 levek\u00e5rsutfordringer og stimulere unge til \u00e5 g\u00e5 fra lediggang til aktivitet. \u2022 M\u00e5 ikke v\u00e6re gratis, men billig. \u2022 Involvering av unge i aktivitetene (ledere). For \u00e5 kunne tjene penger og/eller f\u00e5 erfaring som kan skrives p\u00e5 CV\u2019en. Hvilken type aktiviteter er det behov for i Bergen? Hva mangler, har dere konkrete eksempler? \u2022 Ferieaktiviteter er viktig. I feriene legger man mer merke til dem som ikke har noen tilbud. Tilbud til 2.-7. klasse er n\u00e5 tatt ut (av budsjettet). \u2022 Variasjon i type idrettstilbud, mer enn de tradisjonelle. Er ofte mye ventelister p\u00e5 noen. \u2022 Tilrettelegging for personer med funksjonsnedsettelser. \u00c5 drive aktivitet kan v\u00e6re krevende og dyrt for disse gruppene. \u2022 Positivt med organisasjoner som tilbyr ulike aktivitetstyper tiltak. \u2022 Viktig med jobber for unge og deltakelse i drift av aktiviteter som gir inntekt. Tiltak som gir tilbud om trener- og lederutvikling, er ogs\u00e5 \u00f8nskelig. Er det spesielle utfordringer aktivitetene kan bidra til \u00e5 forebygge? Er det noen n\u00e6rmilj\u00f8/bydeler som peker seg ut? (Utenforskap, manglende tilbud, kapasitet m.m.)? \u2022 Kan bidra til \u00e5 forebygge kriminalitet, utenforskap og lediggang (\u00e5 ikke ha noe \u00e5 gj\u00f8re). \u2022 Det stilles sp\u00f8rsm\u00e5l om enkeltst\u00e5ende arrangementer, som skoleball, bidrar til \u00e5 inkludere de som trenger aktiviteter p\u00e5 en god nok m\u00e5te. I tillegg sendes over innspill fra 2023, da disse fremdeles er gjeldene. Ungdomsr\u00e5dets behandling Endre Buanes, SLT-koordinator, hadde en presentasjon i r\u00e5det etterfulgt av diskusjon og innspill fra r\u00e5det. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 4 119/24 Innbyggerforslag. Nei til nedstenging av Ung Arena Nord og kutt i bevilgning til Ung Arena Ungdomsr\u00e5det behandlet saken i m\u00f8tet 20.11.2024 sak 119/24 og fattet f\u00f8lgende vedtak: Ungdomsr\u00e5det mener at byr\u00e5dets forslag om \u00e5 samle all drift av Ung Arena p\u00e5 Nesttun vil f\u00f8re til et vesentlig d\u00e5rligere tilbud for ungdom i nordre del av Bergen. Ung Arena er, som byr\u00e5det selv p\u00e5peker, et viktig lavterskeltilbud som gir ungdom enkel tilgang til hjelp og st\u00f8tte. Dersom dette tilbudet kun er tilgjengelig p\u00e5 Nesttun, mister det funksjonen som et reelt lavterskeltilbud for ungdom bosatt i nordre deler av byen. For disse vil avstanden og tilgjengeligheten gj\u00f8re terskelen altfor h\u00f8y. Innbyggerforslaget fremhever den \u00f8kende utfordringen med rus, kriminalitet og psykiske helseproblemer blant barn og unge i hele Bergen. \u00c5 fjerne Ung Arena fra \u00c5sane, en bydel med en stor ungdomsbefolkning og klare behov for slike tjenester, st\u00e5r i direkte motstrid til disse utfordringene og bydelens behov. Ungdomsr\u00e5det har tidligere understreket betydningen av tjenester som er tilgjengelige, tilpasset ungdommens behov og tilstrekkelig bemannet. Vi vil derfor fremme et forslag om \u00f8kte midler til Ung Arena Bergen, slik at driften i \u00c5sane kan opprettholdes og videref\u00f8res p\u00e5 en forsvarlig m\u00e5te. Forslag i 2 punkt: 1. Utvalg for helse og sosial fremmer forslag om 2 millioner ekstra til Ung Arena Bergen i behandling av H\u00d8P 2025. 2. Midlene \u00f8remerkes opprettholdelse av et Ung Arena tilbud i \u00c5sane. Forslag til vedtak: Sakene legges frem uten forslag til vedtak. [Lagre saksprotokoll] [Lagre vedtak] 120/24 Ungdomsr\u00e5det behandling av byr\u00e5dets forslag til handlings- og \u00f8konomiplan for 2025-2028 / budsjett 2025 Ungdomsr\u00e5det behandlet saken i m\u00f8tet 20.11.2024 sak 120/24 og fattet f\u00f8lgende vedtak: Forslag fra ungdomsr\u00e5det Ungdomsjobber Ungdomsr\u00e5det jobber for at det skal bli lyst ut flere stillinger for ungdommer under 18 \u00e5r. Slik det er i dag m\u00e5 man enten v\u00e6re over 18, eller f\u00e5 jobb gjennom foreldre eller nettverk. Dette er med p\u00e5 \u00e5 skape forskjeller basert p\u00e5 bakgrunn. En jobb kan v\u00e6re med p\u00e5 \u00e5 forebygge ungdomskriminalitet, skape mestringsf\u00f8lelse og gi bedre mental helse. Det gj\u00f8r ungdommene mer selvstendige, og bedre rustet for arbeidslivet. De som ikke f\u00f8ler de presterer p\u00e5 skolen, kan f\u00e5 mulighet til \u00e5 f\u00f8le mestring p\u00e5 en annen m\u00e5te. 5 Ungdomsr\u00e5det vil at Bergen kommune skal jobbe for \u00e5 legge til rette for ungdomsjobb, og fremmer derfor f\u00f8lgende forslag til Handlings- og \u00f8konomiplan 2025-2028: Begrunnelse for forslagspunkt 1: Kommunen har tidligere tilbydd jobber for ungdom gjennom f.eks sommerjobb p\u00e5 sykehjem eller kultursommerjobb. Begge disse tilbudene har blitt positivt mottatt av ungdom som ofte f\u00e5r det som sin f\u00f8rste jobb og forteller at det ble en inngang til arbeidsmarkedet. Jobbene er ogs\u00e5 viktig for unge sin mentale og fysiske helse. Det rapporteres at flere unge ikke driver med fritiddsaktivteter, og flere faller ut av skolen. \u00c5 gi dem et ansvar i ung alder kan fremme tilh\u00f8righeten deres i samfunnet og l\u00e6re dem om rutiner som gj\u00f8r dem mer robust for \u00e5 t\u00e5le utdanningsl\u00f8pet. Videre er det en gylden mulighet for kommunen til \u00e5 promotere enkelte yrker. P\u00e5 grunn av eldreb\u00f8lgen vil det trengs flere innenfor helsevesenet og en assistent stilling p\u00e5 sykehjem kan vekke interessen for fremtidig studier. Det er spesielt behov for flere menn innenfor helsevesenet, men ogs\u00e5 i barnehager eller som SFO-assistent. Derfor \u00f8nsker vi at det legges frem en sak som ser p\u00e5 hvordan man kan legge til rette for disse jobbene slik at unge ogs\u00e5 kan bidra. Begrunnelse for forslagspunkt 2: Norge har en lang tradisjon med \u00e5 sette ungdom til arbeid om sommeren. Likevel blir det f\u00e6rre og f\u00e6rre muligheter for oss. Konkurransen \u00f8ker mens byen f\u00e5r flere studenter, samtidig som det lyses ut f\u00e6rre stillinger fra det private og offentlige. Om sommeren blir ungdom v\u00e6rende som en ubrukt arbeidskraft, men ved \u00e5 budsjettere for ungdomsstillinger kan ungdom bidra i samfunnet og skaffe seg viktig erfaring for et langt liv i norsk arbeid. Begrunnelse for forslagspunkt 3: Kultursommerjobb er et velfungerende jobbtilbud for unge. Ikke bare gir det unge et bredt spekter av muligheter rundt kulturproduksjon, det gir alle s\u00f8kere erfaring og veiledning i jobberintervju prosessen. De fleste ungdom som har v\u00e6rt gjennom programmet snakker h\u00f8yt om det, samtidig som at det er et positivt bidrag til bymilj\u00f8et og kulturlivet i Bergen. Det b\u00f8r gjennomf\u00f8res med samme standard, slik at like mange ungdom kan f\u00e5 brukt et viktig tilbud. Forslag om gjeninnf\u00f8ring av ordningen om sommerjobb for ungdom Bergen kommune budsjetterte i 2023 med 2 millioner til sommerjobber for ungdom, p\u00e5 eks. sykehjem o.l. Forslag til vedtak: 1. Strukturtiltak: Bergen bystyret ber byr\u00e5det om \u00e5 legge frem en sak for hvordan kommunen, i samarbeide med interne og eksterne akt\u00f8rer, kan legge til rette for jobber for ungdom under 18 \u00e5r. 2. Det budsjetteres med 2 millioner til sommerjobber for ungdom 3. Kultursommerjobb gjeninnf\u00f8res etter samme standart som hittil Ungdomsr\u00e5det innspill og alternative forslag til kutt i driftsbudsjettet Tjenesteomr\u00e5de 01A \u2013 barnehage Avvikling av avtale med VilVite for barnehage Byr\u00e5dsavdeling barnehage og skole har en avtale med VilVite, som gir alle 5-\u00e5ringer og medf\u00f8lgende barnehagepersonale, gratis inngangsbillett og deltakelse i et l\u00e6ringstilbud for 6 barnehagebarn. Med bakgrunn i den \u00f8konomiske situasjonen til kommunen, forsl\u00e5r byr\u00e5det \u00e5 ikke fornye avtalen med VilVite for barnehagebarn. Ungdomsr\u00e5det i Bergen stiller seg kritisk til dette kuttet. VilVite er en arena som lar barn utforske og l\u00e6re om vitenskap og teknologi p\u00e5 en engasjerende m\u00e5te. VilVite er eksperter p\u00e5 \u00e5 dra vitenskapen ned til et niv\u00e5 som selv unge barn kan forst\u00e5. Kompetente og kreative forskere og ingeni\u00f8rer er essensielle for byens fremtid, og \u00e5 g\u00e5 vekk fra et tilbud som skaper nysgjerrighet og fremmer nytenking er direkte i opposisjon mot det byens fremtid beh\u00f8ver. \u00c5 avvikle VilVite for barnehagen fjerner ikke bare en dag med l\u00e6ring for barna, det tar ogs\u00e5 fra barna en enorm mulighet for \u00e5 starte skolegangen med engasjement og et \u00f8nske om \u00e5 l\u00e6re. Alternativt forslag 1. Avtalen med VilVite opprettholdes 2. Det budsjetteres med 600.000 kr til tiltaket Tjenesteomr\u00e5de 01B - skole Avvikling av gratis SFO for asyls\u00f8kere fra Ukraina Da Ukraina ble angrepet, og mange ukrainere s\u00f8kte asyl i Norge, ble det besluttet at Bergen kommune skulle tilby gratis SFO og barnehage til asyls\u00f8kere. Dette er ikke en lovp\u00e5lagt oppgave, og mottakene har plikt til \u00e5 ha et aktivitetstilbud til barn p\u00e5 dagtid. Midlertidige akuttmottak i Bergen er n\u00e5 ikke lenger i drift og den s\u00e5kalte \"Ukraina-skolen\" er lagt ned. Imidlertid er det opprettet mottak for krigsskadde p\u00e5 Vestlandsheimen. Det forventes derfor at det vil v\u00e6re enkelte barn der, ogs\u00e5 barn som \u00f8nsker SFO. \u00c5 ikke gi gratis SFO til disse barna forventes \u00e5 kunne gi en innsparing p\u00e5 opp til 1,7 mill. kroner i 2025. Ungdomsr\u00e5det i Bergen er imot forslaget om \u00e5 kutte tilbudet om gratis SFO for barn som er ukrainske flyktninger, inkludert de p\u00e5 Vestlandsheimen. Disse barna har flyktet fra krig og traumer, et stabilt fritidstilbud som SFO mener vi er avgj\u00f8rende for deres psykiske helse og integrering. SFO gir dem en trygg arena for sosialt samspill, skolearbeid og fellesskap. SFO- tilbudet vil ogs\u00e5 gj\u00f8re det lettere for at de foresatte til barna kan jobbe. Alternativt forslag 1. Gratis SFO for asyls\u00f8kere fra Ukraina opprettholdes 2. Det budsjetteres med 1,7 millioner til tiltaket Tjenesteomr\u00e5de 05A \u2013 Forebyggende helsearbeid Ung Arena Ungdomsr\u00e5det mener at byr\u00e5dets forslag om \u00e5 samle all drift av Ung Arena p\u00e5 Nesttun vil f\u00f8re til et vesentlig d\u00e5rligere tilbud for ungdom i nordre del av Bergen. Ung Arena er, som byr\u00e5det selv p\u00e5peker, et viktig lavterskeltilbud som gir ungdom enkel tilgang til hjelp og st\u00f8tte. Dersom dette tilbudet kun er tilgjengelig p\u00e5 Nesttun, mister det funksjonen som et reelt lavterskeltilbud for ungdom bosatt i nordre deler av byen. For disse vil avstanden og tilgjengeligheten gj\u00f8re terskelen altfor h\u00f8y. Byr\u00e5det fremhever ofte utfordringer med rus, kriminalitet og psykiske helseproblemer blant barn og unge i hele Bergen. \u00c5 fjerne Ung Arena fra \u00c5sane, en bydel med en stor ungdomsbefolkning og klare behov for slike tjenester, st\u00e5r i direkte motstrid til disse utfordringene og bydelens behov. 7 Ungdomsr\u00e5det har tidligere understreket betydningen av tjenester som er tilgjengelige, tilpasset ungdommens behov og tilstrekkelig bemannet. Vi vil derfor fremme et forslag om \u00f8kte midler til Ung Arena Bergen, slik at driften i \u00c5sane kan opprettholdes og videref\u00f8res p\u00e5 en forsvarlig m\u00e5te Forslag i 2 punkt: 1. Det budsjetteres med 3 millioner ekstra til Ung Arena Bergen \u00e5rlig. 2. Midlene \u00f8remerkes opprettholdelse av et Ung Arena tilbud i \u00c5sane. Tjenesteomr\u00e5de 08 \u2013 samferdsel Redusering i renhold i gater, busskur, sykkel -og gangstier m.m. Byr\u00e5det har lagt frem fem forslag til reduksjon av renhold i det offentlige rom. Ungdomsr\u00e5det i Bergen er uenig i kuttene. I dag feier de gatene p\u00e5 Nesttun to ganger i m\u00e5neden, etter at kuttene er gjennomf\u00f8rt vil dette reduseres til kun en gang annenhver m\u00e5ned. Antall ganger busskur skal rengj\u00f8res vil ogs\u00e5 bli halvert fra en gang i uken til annenhver uke. Ungdomsr\u00e5det mener at slike store endringer vil medf\u00f8re st\u00f8rre grad av forurensning, og at renholdet vil fremst\u00e5 mye d\u00e5rligere om kuttene gjennomf\u00f8res. Pengesummen som spares vil heller ikke v\u00e6re s\u00e5 betydelig om vi ser p\u00e5 hele budsjettet. Alternativt forslag: Renhold i det offentlige rom opprettholdes etter dagens standart. Tjenesteomr\u00e5de 10D - Klima og milj\u00f8 Redusering i opprydding av fors\u00f8pling/forurensing langs veg, vassdrag og sj\u00f8 Det er viktig \u00e5 opprettholde en ren by. Ungdomsr\u00e5det i Bergen stiller seg imot forslaget om \u00e5 redusere i opprydding av fors\u00f8pling/forurensing langs veg, vassdrag og sj\u00f8. Alternativt forslag: 1. Opprydding av fors\u00f8pling/forurensing langs veg, vassdrag og sj\u00f8 fortsetter etter dagens standart 2. Det budsjetteres med 400.000 til tiltaket Tjenesteomr\u00e5de 12 \u2013 Kultur Avvikling av sommerleir for skoleelever Ungdomsr\u00e5det i Bergen stiller seg imot avvikling av dette tilbudet. Sommerleir er et viktig tilbud for unge som ikke har mulighet til \u00e5 dra p\u00e5 ferie ellers. Det bidrar til \u00e5 utligne sosiale forskjeller og s\u00f8rger for at flest mulig unge har et fritidstilbud i sommerferien. Ta man vekk dette tilbudet g\u00e5r det ut over de som er mest s\u00e5rbar for \u00e5 falle utenfor. Derfor ekstra viktig \u00e5 ta vare p\u00e5 disse. Kutting av midlene til sommerleirordningen vil ramme de unge som allerede st\u00e5r i fare for \u00e5 bli utenforst\u00e5ende. Sommerleirer gir ikke bare et viktig sosialt nettverk og muligheten til \u00e5 utvikle ferdigheter. De tilbyr ogs\u00e5 et trygt milj\u00f8 der unge kan bygge selvtillit, oppleve mestring 8 og f\u00e5 nye venner. Ved \u00e5 fjerne dette tilbudet risikerer man \u00e5 forsterke de sosiale forskjellene i samfunnet, der de som allerede har lite mister en av f\u00e5 sjanser til \u00e5 delta p\u00e5 aktiviteter utenfor Bergen som bidrar til personlig vekst og tilh\u00f8righet. Dette er et slag mot de mest utsatte, som ofte ikke har andre muligheter til ferieopplevelser. Alternativt forslag: 1. Tilbudet om sommerleier opprettholdes etter samme standart som hittil. 2. Det budsjetteres med 3,1 millioner Ungdomsr\u00e5det innspill og forslag til Strukturtiltak Strukturtiltak 12. Tildelingsmodell skole Merknad: Ungdomsr\u00e5det \u00f8nsker en likeverdig budsjettfordeling og er enig i at det er behov for en ny tildelingsmodell. Det er viktig at alle elever f\u00e5r st\u00f8tte til sine behov, og det m\u00e5 fordeles i likhet med utfordringene hver enkelt skole m\u00f8ter. N\u00e5r prosjektet starter opp \u00f8nsker vi \u00e5 bli inkludert i prosessen, og f\u00e5 en reel medvirkningsprosess i kartleggingen av hvilke behov som vurderes. Strukturtiltak 16. Drift av skolebygg/idrettsanlegg Ungdomsr\u00e5det stiller seg positivt til forslaget om \u00e5 se p\u00e5 organisering av tilsynet med skolebygg etter skoletid. Vi mener det er viktig \u00e5 kunne bruke skolebygg og gymnastikklokaler etter skoletid, og det er positivt at det er presisert et minimums krav for \u00e5pningstid. Ved \u00e5 \u00e5pne skolene for bruk p\u00e5 kveldstid, fremmes fysisk aktivitet og sosialt samhold blant ungdommer. Dette skaper et st\u00f8ttende milj\u00f8 hvor ungdom kan v\u00e6re aktive i en kjent og trygg setting. Tidligere har det blitt problematisert \u00e5 bruke skolebygg etter skoletid da l\u00e5ssystemer gir brukere som frivillige tilgang til hele eller ingen deler av bygget. For at det skal legges til rette for fritidsaktiviteter p\u00e5 ettermiddagen m\u00e5 man ta hensyn til dagens utforming og vurdere mulige l\u00f8sninger slik at bruk ikke g\u00e5r ut over hele skolebygget. I tillegg er vi positive til en omorganisering som legger mer vekt p\u00e5 samarbeid med frivilligheten. Men blant stillingene som fortsatt m\u00e5 dekkes \u00f8nsker vi at en andel prioriteres til unge mellom 16 til 20 \u00e5r. Kommunen har flere stillinger som rettes mot dem fordi man vet det er en mangel i det private n\u00e6ringslivet. Arbeidet som l\u00e5seansvarlig kan passe unge n\u00e5r det skjer p\u00e5 en arena de kjenner, og ikke krever kompleks oppl\u00e6ring. Tilleggsforslag 1. Byr\u00e5det m\u00e5 unders\u00f8ke hvordan man kan legge til rette for at flere skoler kan la enkelte rom bli tilgjengelig for bruk om ettermiddagen. 2. Byr\u00e5dets skal i gjennomgang av organiseringen av tilsynet med skolebygg, se p\u00e5 muligheten for \u00e5 legge til rette for ungdomsjobber. Strukturtiltak 17. Reklamefinansiering f.eks kollektivtrafikk 9 Ungdomsr\u00e5det er kritiske til dette forslaget. Kj\u00f8pepress blant ungdom l\u00f8ftes av flere frem som en \u00e5rsak til \u00f8kt ungdomskriminalitet. Samtidig l\u00f8ftes reklame frem som en \u00e5rsak til d\u00e5rlig selvbilde og psykisk uhelse blant barn og unge. I tillegg vil reklame v\u00e6re en visuell fors\u00f8pling av v\u00e5rt felles byrom. Vi er imot \u00e5 utnytte en potensiell inntektsportal i bytte mot unges psykiske helse. I tillegg har det lenge v\u00e6rt en prinsippsak at Bergen sitt byrom holdes fri for reklame, og vi ser ikke hvorfor man skal snu holdninger helt n\u00e5. Alternativt forslag til vedtak: Bergen bystyret avviser byr\u00e5dets forslag om prinsippsak om reklame i offentlige rom. Forslag til vedtak: Saken legges frem uten forslag til vedtak. [Lagre saksprotokoll] [Lagre vedtak] 121/24 Saker til orientering Ungdomsr\u00e5det behandlet saken i m\u00f8tet 20.11.2024 sak 121/24 og fattet f\u00f8lgende vedtak: Saken tas til orientering. Forslag til vedtak: Saken tas til orientering. [Lagre saksprotokoll] [Lagre vedtak] 122/24 Innspill fra ungdomsr\u00e5dets medlemmer Ungdomsr\u00e5det behandlet saken i m\u00f8tet 20.11.2024 sak 122/24 og fattet f\u00f8lgende vedtak: Det var en gjennomgang i m\u00f8tet av alle aktiviteter siden siste m\u00f8te, deriblant deltakelse p\u00e5 Raftokonferansen, Balansekonferansen \u00abKvinner i idrett\u00bb samt Alrek helseklynge. [Lagre saksprotokoll] [Lagre vedtak] 123/24 Valg av representanter til deltakelse i ressurs- og prosjektgrupper Ungdomsr\u00e5det behandlet saken i m\u00f8tet 20.11.2024 sak 123/24 og fattet f\u00f8lgende vedtak: F\u00f8lgende deltar p\u00e5 FutureBuilt frokostm\u00f8te, 26. november: Elias Lilleskare, Martine Lysko-Misje Forslag til vedtak: Saken legges frem uten forslag til vedtak. [Lagre saksprotokoll] [Lagre vedtak] 10 124/24 Eventuelt Ungdomsr\u00e5det behandlet saken i m\u00f8tet 20.11.2024 sak 124/24 og fattet f\u00f8lgende vedtak: \u2022 Program til Oslo er snart ferdig. De som enn\u00e5 ikke har meldt seg til turen m\u00e5 gj\u00f8re dette fortets mulig, da billetter bestilles snarligst. [Lagre saksprotokoll] [Lagre vedtak] 11 "
}