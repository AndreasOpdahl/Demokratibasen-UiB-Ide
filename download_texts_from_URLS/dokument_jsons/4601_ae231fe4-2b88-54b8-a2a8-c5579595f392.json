{
  "dokument_id": "ae231fe4-2b88-54b8-a2a8-c5579595f392",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 48 fra Sebastian Stenberg (A) om etablering av turhytte p\u00e5 Gullst\u00f8len til Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/9912184/Svar-pa-skriftlig-sporsmal-nr-48-fra-Sebastian-Stenberg-A-om-etablering-av-turhytte-pa-Gullstolen-til-Utvalg-for-miljo-og-byutvikling",
  "tekst": " Byr\u00e5d for byutvikling Til Intern korrespondanse Bystyrets kontor V\u00e5r referanse: 2024/29057-4 Saksbehandler: Malene Nesse Gr\u00f8nningen Fra Dato: 20. februar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 48 fra Sebastian Stenberg (A) om etablering av turhytte p\u00e5 Gullst\u00f8len til Utvalg for milj\u00f8 og byutvikling Hordaland Speiderkrets har lenge \u00f8nsket \u00e5 etablere en ny turhytte p\u00e5 Gullst\u00f8len. Planen har v\u00e6rt \u00e5 bygge et lite bygg p\u00e5 ca 70m2, som er stort nok til \u00e5 samle en speidertropp, skoleklasse, eller barnehageavdeling. M\u00e5let deres var \u00e5 ha et sted som speiderne kunne bruke for sine aktiviteter, eller av andre forbipasserende n\u00e5r de er ute p\u00e5 tur. L\u00f8vstakken har i dag ingen turhytter, p\u00e5 tross av det er n\u00e6rfjellet til 100.000 bergensere. Tomten skulle etableres der den gamle hytten l\u00e5 tidligere, for \u00e5 hindre ytterligere naturinngrep. Etter en lang prosess ble de gitt tillatelse av et bredt politisk enighet i bystyret og dav\u00e6rende byr\u00e5d, med god forankring i det faglige milj\u00f8et. Det ble deriblant pekt p\u00e5 at: Det vil bidra til en \u00f8kt tilgjengelighet, og vil virke stimulerende p\u00e5 folkehelse. Inngrep i naturen er begrenset, og vil ikke ha negative konsekvenser. En rastehytte med enkel servering vil v\u00e6re et tiltak som antas \u00e5 \u00f8ke bruken av Guldst\u00f8len og f\u00f8re til \u00f8kt friluftslivsaktivitet. P\u00e5 L\u00f8vstakken ikke er et tilsvarende tilbud med en rastehytte, tiltaket antas \u00e5 tilf\u00f8re turomr\u00e5det noe som det i dag mangler. P\u00e5 tross av dette valgte statsforvalteren \u00e5 si nei til prosjektet. N\u00e5 st\u00e5r prosjektet som har blitt drevet av et frivillig engasjement over lang tid i fare og har behov for at kommunen kommer p\u00e5 banen for \u00e5 hjelpe. Sp\u00f8rsm\u00e5l til byr\u00e5den: Hva vil byr\u00e5det gj\u00f8re for \u00e5 hjelpe Hordaland Speiderkrets i \u00e5 etablere en turhytte p\u00e5 Gullst\u00f8len? Svar fra byr\u00e5den: Bergen bystyre har i to omganger innvilget dispensasjoner for bygging av en hytte, f\u00f8rst den 22.04.2020 og s\u00e5 den 24.05.2022. Det sistnevnte vedtaket ble omgjort den 12.04.2023 av Statsforvalteren i Rogaland etter klage fra Statsforvalteren i Vestland. Byr\u00e5den er positiv til \u00e5 f\u00e5 til en hytte p\u00e5 eiendommen. Dette forutsetter imidlertid en s\u00f8knad om et tiltak som tar inn i seg de forhold som Statsforvalteren i Rogaland peker p\u00e5 i sitt vedtak. Her vises s\u00e6rlig til: \u00abStatsforvalteren er enig med klageren i at dette er et omr\u00e5de som b\u00f8r bevares som et \u00e5pent areal til bruk for allmennheten og at det er uheldig \u00e5 plassere en hytte der. Behovet for en hytte kan dekkes med en mer tilbaketrukket plassering i terrenget, for eksempel der gapahuken st\u00e5r i dag. St\u00f8rrelsen kan med fordel begrenses til det som er praksis for dagsturhytter i byfjellene\u00bb. Christine Kahrs \u2013 Byr\u00e5d for byutvikling Dokumentet er godkjent elektronisk. "
}