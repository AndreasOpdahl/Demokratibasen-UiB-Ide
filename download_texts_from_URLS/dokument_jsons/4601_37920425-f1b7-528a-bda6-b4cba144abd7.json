{
  "dokument_id": "37920425-f1b7-528a-bda6-b4cba144abd7",
  "doc_type": "case_minutes",
  "kommune": 4601,
  "tittel": "Saksprotokoll UHSO, 09042025, Sak 33/25, Statusmelding for tjenester til personer med utviklingshemming 2024",
  "url": "https://bergen.kommune.no/politikere-utvalg/api/fil/bk360/12483713/Innstilling-vedtak-Statusmelding-for-tjenester-til-personer-med-utviklingshemming-2024",
  "tekst": "Statusmelding for tjenester til personer med utviklingshemming 2024 Utvalg for helse og sosial behandlet saken i m\u00f8tet 09.04.2025 sak 33/25 og avga f\u00f8lgende innstilling: 1. Bystyret tar Statusmelding for tjenester til personer med utviklingshemming 2024 til orientering. 2. Boligl\u00f8ftet m\u00e5 f\u00e5 et st\u00f8rre fokus og det m\u00e5 settes fortgang i \u00e5 skaffe/bygge boliger 3. Bergen kommune m\u00e5 ta ett st\u00f8rre ansvar for ett inkluderende arbeidsliv og det \u00e5 f\u00e5 personer med funksjonsnedsettelse ut i jobb 4. Bystyret ber om \u00e5 f\u00e5 en sak om st\u00f8ttekontakter i Bergen kommune 5. F\u00f8r bystyrebehandlingen leveres det ett notat med 1. Tall p\u00e5 hvor mange som st\u00e5r i boligk\u00f8 og om de planlagte utbyggingene vil gjerne k\u00f8en 2. Tall p\u00e5 s\u00f8kere til dagsenter, hvor mange som f\u00e5r plass og hvor mange som ikke f\u00e5r plass 3. Tall p\u00e5 s\u00f8kere til sommerleir, hvor mange som f\u00e5r plass og hvor mange som ikke f\u00e5r plass 4. Tall p\u00e5 hvor mange som har vedtak om st\u00f8ttekontakt og hvor mange som faktisk f\u00e5r st\u00f8ttekontakt 5. I statusmeldingen for 2025 b\u00f8r disse tallene inkluderes i statusmeldingen Utvalg for helse og sosials behandling F\u00f8lgende representanter tok ordet: Jeron Joseph (A), Per J\u00f8rgensen (FrP), Ann Kristin Helland Ramstr\u00f8m (SV), Diane Berbain (SV), Bj\u00f8rn-Frode Schjelderup (H), Marte Monstad (FrP) Forslag fremsatt i utvalget: Jeron Joseph (A) fremsatte p\u00e5 vegne av A, SV, MDG og R f\u00f8lgende tilleggsforslag i 5 pkt: 1. Bystyret ber byr\u00e5det vurdere behovet for styrket kompetanse og spesialiserte tilbud innen psykisk helse og rus, samt muligheten for \u00f8remerkede midler til lavterskeltilbud og tverrfaglige team. 2. Bystyret ber byr\u00e5det om \u00e5 ta en gjennomgang om BPA-ordningen er godt nok kjent og tilgjengelig, og komme med forslag p\u00e5 tiltak for \u00e5 sikre lik tilgang p\u00e5 tvers av bydeler. 3. Byr\u00e5det bes utrede etablering av pilotprosjekt p\u00e5 kommunal vikarpool og styrke og et bedre samarbeid mellom bydelene, samt vurdere rekrutteringstiltak og satsing p\u00e5 heltid. 4. Bystyret ber byr\u00e5det jobbe aktivt for \u00e5 f\u00e5 flere VTA-plasser for mennesker med utviklingshemming. 5. Bystyret ber byr\u00e5det om \u00e5 jobbe for \u00e5 innf\u00f8re digitalt ledsagerbevis. Per J\u00f8rgensen (FrP) fremsatte p\u00e5 vegne av KRPF f\u00f8lgende tilleggsforslag i 5 pkt: 1. Boligl\u00f8ftet m\u00e5 f\u00e5 et st\u00f8rre fokus og det m\u00e5 settes fortgang i \u00e5 skaffe/bygge boliger 2. Bergen kommune m\u00e5 ta ett st\u00f8rre ansvar for ett inkluderende arbeidsliv og det \u00e5 f\u00e5 personer med funksjonsnedsettelse ut i jobb 3. Bystyret ber om \u00e5 f\u00e5 en sak om st\u00f8ttekontakter i Bergen kommune 4. Antall plasser p\u00e5 dagsentre m\u00e5 \u00f8kes slik at alle som \u00f8nsker plass p\u00e5 dagsenter f\u00e5r det. 5. F\u00f8r bystyrebehandlingen leveres det ett notat med 1. Tall p\u00e5 hvor mange som st\u00e5r i boligk\u00f8 og om de planlagte utbyggingene vil gjerne k\u00f8en 2. Tall p\u00e5 s\u00f8kere til dagsenter, hvor mange som f\u00e5r plass og hvor mange som ikke f\u00e5r plass 3. Tall p\u00e5 s\u00f8kere til sommerleir, hvor mange som f\u00e5r plass og hvor mange som ikke f\u00e5r plass 4. Tall p\u00e5 hvor mange som har vedtak om st\u00f8ttekontakt og hvor mange som faktisk f\u00e5r st\u00f8ttekontakt 5. I statusmeldingen for 2025 b\u00f8r disse tallene inkluderes i statusmeldingen Merknader fremsatt i utvalget: Per J\u00f8rgensen (FrP) fremsatte p\u00e5 vegne av KRPF f\u00f8lgende merknader: Merknad 1 Ordningen med individuell plan og koordinator m\u00e5 f\u00f8lges bedre opp. Merknad 2 For \u00e5 bedre rekrutteringen og f\u00e5 ned sykefrav\u00e6ret (og dermed vikarbruken) skal det gjennomf\u00f8res en arbeidsmilj\u00f8unders\u00f8kelse blant de ansatte i Etat for tjenester til utviklingshemmede for \u00e5 se p\u00e5 tiltak som kan \u00f8ke trivselen p\u00e5 jobb Jeron Joseph (A) fremsatte p\u00e5 vegne av A, SV, MDG og R f\u00f8lgende merknader: Merknad 1 Bystyret viser til at tjenestebehovet i helse- og omsorgstjenestene \u00f8ker mer enn veksten i antall brukere tilsier, blant annet grunnet mer komplekse behov og ber byr\u00e5det redegj\u00f8re for hvordan kommunen skal m\u00f8te det \u00f8kte og sammensatte behovet, og om tjenestene har tilstrekkelig kompetanse og kapasitet. Merknad 2 Statusmeldingen viser en betydelig \u00f8kning i antall BPA-vedtak, noe som tyder p\u00e5 \u00f8kt behov for individuell tilrettelegging. Bystyret ber byr\u00e5det gj\u00f8re rede for hvordan veksten f\u00f8lges opp og hvilke konsekvenser dette har for ressursbruk og organisering. Merknad 3 Det er store rekrutteringsutfordringer og \u00f8kt bruk av eksterne vikarer, med betydelige kostnader og risiko for svekket tjenestekvalitet. Bystyret ber byr\u00e5det redegj\u00f8re for hvilke tiltak som iverksettes for \u00e5 styrke rekruttering og redusere bruken av innleie. 2 Merknad 4 Bystyret ber byr\u00e5det \u00e5 legge frem en plan for eldre med utviklingshemming. Ann Kristin Helland Ramstr\u00f8m (SV) fremsatte p\u00e5 vegne av SV f\u00f8lgende merknader: Merknad 1 Bystyret er bekymret for at det er s\u00e5 mange ledige stillinger i tjenesten, noe som blant annet bidrar til at vikarbruken blir h\u00f8yere. Bystyret ber byr\u00e5det sette i gang tiltak for \u00e5 ikke bare \u00f8ke l\u00f8nnen, men ogs\u00e5 trivselen hos de ansatte. Merknad 2 Utvalget ber byr\u00e5det legge fram et notat om hvordan de ansatte vurderer oppl\u00e6ring i \u201cm\u00f8te med aggresjonsproblematikk\u201d. Notatet skal blant annet inneholde informasjon om kurset oppleves som relevant for de ansatte og hvordan kursene er differensierte etter ulike aggresjonsutfordringer. Merknad 3 Bystyret mener alle voksne med utviklingshemming som har behov for det skal f\u00e5 tilbud om dagsenterplass, selv om det blir gitt et aktivitetstilbud i boligen. Ogs\u00e5 for personer med utviklingshemming er det sunt \u00e5 ha et arbeid, og \u00e5 komme seg ut i byen sin. Bystyret mener m\u00e5let om dagsenterplass for alle handler om \u00e5 ha st\u00f8rre ambisjoner for hvilken livskvalitet vi tilbyr personer med utviklingshemming. Bystyret savner en omtale av hvor mange venter p\u00e5 dagsenterplass og hvor mange f\u00e5r avslag. Merknad 4 Bystyret merker seg at flere prosjekter i Boligl\u00f8ftet i Bergen er forsinket, og mener arbeidet med bygging og anskaffelse av boliger m\u00e5 prioriteres sv\u00e6rt h\u00f8yt slik at kommunens l\u00f8fter holdes. Bystyret ber byr\u00e5det om \u00e5 legge frem en oversikt over hvor mange som st\u00e5r i boligk\u00f8, og n\u00e5r blir k\u00f8en fjernet. Diane Alexandra Berbain (SV) fremsatte p\u00e5 vegne av SV f\u00f8lgende merknader: Merknad 5 Bystyret ber byr\u00e5det oppgi hvor mange f\u00e5r avslag for st\u00f8ttekontakt. Merknad 6 Bystyret mener at det er en sv\u00e6rt gledelig endring at det n\u00e5 er flere eldre med utviklingshemming. Bystyret ber byr\u00e5det legge frem hvilke tiltak kommunen har for denne gruppen. Merknad 7 Bystyret ber byr\u00e5det oppgi hvor lang tid det tar i snitt \u00e5 f\u00e5 tildelt individuell plan. Merknad 8 I \u00e5r er det Friluftslivets \u00e5r, men kommunen har kuttet tilskuddet til Bergen og Hordaland turlag sitt tilbud om tilrettelagt friluftsliv som er i Tennebekk en onsdag i m\u00e5neden. Dette er et tilbud \u00e5pent for alle, med fokus p\u00e5 tilrettelegging for personer med utviklingshemming og deres familie, venner og st\u00f8tteapparat. Bystyret ber byr\u00e5det om \u00e5 videref\u00f8re tilskuddet. Votering: Innstillingen ble tiltr\u00e5dt enstemmig. 3 Tilleggsforslag pkt. 1-5 fra A, SV, MDG og R, fremsatt av Jeron Joseph (A), fikk 8 stemmer og var falt (A, SV, MDG, R, KrF). Tilleggsforslag pkt. 1-3 og 5 fra KRPF ble tiltr\u00e5dt med 9 stemmer (A, SV, BL, MDG, R, KrF) Tilleggsforslag pkt. 4 fra KRPF fikk 5 stemmer og var falt (SV, MDG, R og SV). Merknad 1-4 fra A, SV, MDG og R, fremsatt av Jeron Joseph (A), fikk 7 stemmer og var falt (A, SV, MDG R). Merknad 1-4 fra SV, fremsatt av Ann Kristin Helland Ramstr\u00f8m (SV), fikk 4 stemmer og var falt (SV, MDG, R). Merknad 5-8 fra SV, fremsatt av Diane Alexandra Berbain (SV), fikk 5 stemmer og var falt (SV, MDG, R, KrF). Merknad 1-2 fra KRPF, fremsatt av Per J\u00f8rgensen (FrP), fikk 8 stemmer og var falt (A, SV, MDG, R, KrF). Kommunalt r\u00e5d for personer med funksjonsnedsettelse behandlet saken i m\u00f8tet 01.04.2025 sak 66/25 og fattet f\u00f8lgende vedtak: Forslag til vedtak 1. Boligl\u00f8ftet m\u00e5 f\u00e5 et st\u00f8rre fokus og det m\u00e5 settes fortgang i \u00e5 skaffe/bygge boliger 2. Bergen kommune m\u00e5 ta ett st\u00f8rre ansvar for ett inkluderende arbeidsliv og det \u00e5 f\u00e5 personer med funksjonsnedsettelse ut i jobb 3. Bystyret ber om \u00e5 f\u00e5 en sak om st\u00f8ttekontakter i Bergen kommune 4. Antall plasser p\u00e5 dagsentre m\u00e5 \u00f8kes slik at alle som \u00f8nsker plass p\u00e5 dagsenter f\u00e5r det. 5. F\u00f8r bystyrebehandlingen leveres det ett notat med a. Tall p\u00e5 hvor mange som st\u00e5r i boligk\u00f8 og om de planlagte utbyggingene vil gjerne k\u00f8en b. Tall p\u00e5 s\u00f8kere til dagsenter, hvor mange som f\u00e5r plass og hvor mange som ikke f\u00e5r plass c. Tall p\u00e5 s\u00f8kere til sommerleir, hvor mange som f\u00e5r plass og hvor mange som ikke f\u00e5r plass d. Tall p\u00e5 hvor mange som har vedtak om st\u00f8ttekontakt og hvor mange som faktisk f\u00e5r st\u00f8ttekontakt I statusmeldingen for 2025 b\u00f8r disse tallene inkluderes i statusmeldingen Forslag til merknader 1. Ordningen med individuell plan og koordinator m\u00e5 f\u00f8lges bedre opp. 2. For \u00e5 bedre rekrutteringen og f\u00e5 ned sykefrav\u00e6ret (og dermed vikarbruken) skal det gjennomf\u00f8res en arbeidsmilj\u00f8unders\u00f8kelse blant de ansatte i Etat for tjenester til utviklingshemmede for \u00e5 se p\u00e5 tiltak som kan \u00f8ke trivselen p\u00e5 jobb Byr\u00e5det behandlet saken i m\u00f8tet 27.03.2025 sak 57/25 Byr\u00e5det innstiller til bystyret \u00e5 fatte f\u00f8lgende vedtak: Bystyret tar Statusmelding for tjenester til personer med utviklingshemming 2024 til orientering. 4 "
}