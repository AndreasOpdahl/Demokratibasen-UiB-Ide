{
  "dokument_id": "6f9093a5-4994-537c-bdbe-3834529b94c8",
  "doc_type": "meeting_agenda",
  "kommune": 5536,
  "tittel": "Innkalling - Klagenemnda - 10.02.2025 (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013060159&dokid=120090&versjon=1&variant=A&ct=RA-PDF",
  "tekst": " Lyngen kommune Innkalling Utvalg: Klagenemnda M\u00f8tested: R\u00e5dhuset, kantina 2.etg Dato: 10.02.2025 Tid: Kl. 09:00-10:00 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. Sakliste Sak nr. Sakstittel PS 01/25 85/1, 20 og 24 - Klage - s\u00f8knad om konsesjon ved erverv av fast eiendom PS 02/25 Lenangs\u00f8yra Idrettslag -behandling av klage p\u00e5 avslag p\u00e5 s\u00f8knad om fritak for vannavgift Lyngen kommune, den 03.02.2025 Eirik Larsen ordf\u00f8rer Johanne Larsen utvalgssekret\u00e6r Lyngen kommune Arkiv: JournalpostID: 25/966 Saksbehandler: Terje St\u00f8rseth Dato: 30.01.2025 Saksframlegg Saksnr. Utvalg M\u00f8tedato PS 01/25 Klagenemnda 10.02.2025 85/1, 20 og 24 - Klage - s\u00f8knad om konsesjon ved erverv av fast eiendom Henvisning til lovverk \uf0b7 Forvaltningsloven \uf0b7 Konsesjonsloven Saksopplysninger Generelle opplysninger om saken Lyngen kommune har motatt klage p\u00e5 behandling av sak PS 87/24 behandlet 19.11.24. Klagen er mottatt 11.12.24 og klagen vurderes \u00e5 v\u00e6re innenfor fristen da det har tatt noen dager fra formannskapsm\u00f8tet til sakspapirene ble gjort offentlig kjent. Klager er Ola O K Gi\u00e6ver jr. Han er tidligere hjemmelshaver til eiendommen og taper i odelsl\u00f8sningssaken som ga den eldre s\u00f8steren Ellen Margrethe Oladatter Gi\u00e6ver rett til hjemmel til landbrukseiendommen 85/1. Lyngen kommune vurderer derfor at klager er part i saken og har klagerett i saken (jmfr. forvaltningsloven \u00a728 f\u00f8rste ledd). Kort om saken: Ellen Margrethe Olasdatter Gi\u00e6ver tok over landbrukseiendommen 85/1 den 19. januar 2024 etter en odelsl\u00f8sningssak. Da hun ikke hadde tenkt \u00e5 bosette seg p\u00e5 eiendommen innen ett\u00e5rsfristen, ble det derfor s\u00f8kt konsesjon med fritak fra, eller eventuelt utsettelse av boplikten. Saken ble behandlet i formannskapet og ga f\u00f8lgende vedtak: I medhold av konsesjonsloven innvilges Ellen Margrethe Olasdatter Gi\u00e6ver konsesjon for landbrukseiendommen 85/1 i Lyngen kommune. Vilk\u00e5r: Kravet om personlig boplikt utsettes i 5 \u00e5r fram til 2029. Lyngen kommune \u00f8nsker ikke \u00e5 gi fritak fra boplikten fra samme g\u00e5rds og bruksnummer flere enn en gang. Klagen: I klagen hevder Ola O K Gi\u00e6ver at det er beg\u00e5tt saksbehandlingsfeil og at saken er lagt fram for politikerne p\u00e5 feil grunnlag. Det er spesielt 3 forhold han trekker frem. - Han mener at han som part i saken ikke har mottatt tilstrekkelig informasjon om saken Side 2 av 6 - Han mener saken er undratt offentligheten - Det er registrert flere ur\u00e5derettigheter p\u00e5 eiendommen. Han mener dette tilsier at Ellen Margrethe Oladatter Gi\u00e6ver ikke er reel eier av eiendommen P\u00e5 bakgrunn av disse forholdene mener han at Lyngen kommune har behandlet saken basert p\u00e5 flere feile faktaopplysninger. Vurdering av alternativer og konsekvenser Vanlig praksis i Lyngen kommune er at alle dokumenter i forbindelse med saker er tilgjengelige for offentligheten via en m\u00f8teportal der sakens dokumenter f\u00f8lger digitalt. Innsyn kan ogs\u00e5 bestilles for postlister i samme portal. De som er spesielt interesert i enkeltsaker har derfor god mulighet til \u00e5 f\u00e5 den informasjonen de trenger. Lyngen kommune har ikke vurdert at klager har spesielle retter utover \u00e5 benytte de vanlig innsynsl\u00f8sningene. Foruten klagen er den eneste arkiverte henvendelsen fra klager registrert den 10.12.24. Denne ble svart ut dagen etter og dette resulterte i klagen som er mottatt samme dag. Klager p\u00e5st\u00e5r at saken er undratt offentligheten. Det stemmer at saken ved en feil ble meldt opp til formannskapet med noe skjerming i forhold til vedlagte dokumenter, men formannskapet \u00e5pnet saken for offentligheten i m\u00f8tet. Selve saksmappa er ikke skjermet, men derimot er flere av sakens dokumenter undratt offentlighet grunnet personnummer i s\u00f8knadspapirer. Det er fortsatt full anledning \u00e5 f\u00e5 innsyn i disse, men dokumentene m\u00e5 ses over og sensitive opplysninger skal sladdes. Lyngen kommune vurderer derfor at det ikke er beg\u00e5tt saksbehanlingsfeil n\u00e5r det gjelder disse to forholdene. Klager p\u00e5st\u00e5r videre at ny eier ikke er \"reel\" eier av landbrukseiendommen 85/1. Dette p\u00e5 bakgrunn av 4 ur\u00e5derettigheter i grunnboka. Disse er p\u00e5f\u00f8rt i forbindelse med pantedokumenter der det fra pantehaver stilles forbud mot visse retslige disposisjoner;\"Pantsetter erkl\u00e6rer at eiendommen ikke kan overskj\u00f8tes, pantsettes m.m uten skriftlig samtykke fra panthaver\" Alle som har bankl\u00e5n vet at det samme gjelder for de. Lyngen kommune vurderer at ur\u00e5derettighetene ikke skal ha betydning i forhold til konsesjonsforholdet p\u00e5 eiendommen. Til sist, r\u00e5dmannen vurderer at den opprinnelige saksframstillingen st\u00e5r seg. Klagen bringer ikke nye opplysninger p\u00e5 banen som ville ha endret p\u00e5 opprinnelig saksframstilling. R\u00e5dmannens innstilling blir derfor \u00e5 ikke \u00e5 ta klagen til f\u00f8lge. Om klagenemda avsl\u00e5r klagen, vil saken bli oversendt til statsforvalteren for endelig behandling. R\u00e5dmannens innstilling Klagen tas ikke til f\u00f8lge, opprinnelig innstilling blir st\u00e5ende: I medhold av konsesjonsloven innvilges Ellen Margrethe Olasdatter Gi\u00e6ver konsesjon for landbrukseiendommen 85/1 i Lyngen kommune. Vilk\u00e5r: Kravet om personlig boplikt utsettes i 5 \u00e5r fram til 2029. Side 3 av 6 Vedlegg: 85/1, 20 og 24 - s\u00f8knad om konsesjon ved erverv av fast eiendom - Ellen Margrethe Olasdatter Gi\u00e6ver Jordleieavtale av 28. mai 2024 851, 20 og 24 - S\u00f8knad om konsesjon p\u00e5 erverv av fast eiendom - Ellen Margrethe Olasdatter Gi\u00e6ver 85/1 - odelseiendommen - fritak for boplikt etter erverv av Odelseiendom i Lyngen Side 4 av 6 Lyngen kommune Arkiv: JournalpostID: 25/236 Saksbehandler: Berit Jegervatn Dato: 03.02.2025 Saksframlegg Saksnr. Utvalg M\u00f8tedato PS 02/25 Klagenemnda 10.02.2025 Lenangs\u00f8yra Idrettslag -behandling av klage p\u00e5 avslag p\u00e5 s\u00f8knad om fritak for vannavgift Henvisning til lovverk Lyngen kommunes forskrift om vann og avl\u00f8psgebyrer FOR-2002-04-29-488, hjemlet i LOV1974- 05- 31-17-\u00a73, FOR-1995-01-10-70. Lov om kommunale vass og avl\u00f8psanlegg av 16. mars 2012 nr. 12. Forskrift om begrensning av forurensning av 1. juni 2004 nr. 931. Nasjonale m\u00e5l for vann og helse. Saksopplysninger Generelle opplysninger om saken I forbindelse med behov for vann til islegging av asfaltert rund bane har Lenangs\u00f8yra IL s\u00f8kt om fritak for tilknytning til offentlig vannledning. De har ogs\u00e5 s\u00f8kt om fritak for vanngebyrer. Saken ble f\u00f8rste gang behandlet som delegert vedtak i sak 118/24. Og det ble vedtatt \u00e5 ikke innvilge Lenangs\u00f8yra Idrettslag fritak for fast (abonnementsgebyr) eller variabelt (forbruksgebyr) vanngebyr. Lenangs\u00f8yra IL har klaget p\u00e5 vedtaket og opplyser i sin klage at stipulert vannforbruk er fra 15 til 25 m3, noe som de mener er meget beskjedent. Forhold til overordnet plan og \u00f8vrige vedtak Ingen \u00d8konomiske konsekvenser Ingen Risiko- og sikkerhetsmessige konsekvenser Ingen Milj\u00f8konsekvenser Ingen Folkehelse/friluftsliv Det er mulig \u00e5 s\u00f8ke spillemidler til n\u00e6rmilj\u00f8anlegg. Dette ble det opplyst om i e-post, datert 11. oktober 2024 og r\u00e5dgiver for oppvekst og kultur har ogs\u00e5 orientert s\u00f8ker om dette i en Side 5 av 6 telefonsamtale. For utend\u00f8rs kunstisflate forutsetes 50 % egenandel. Minimum areal som m\u00e5 opparbeides for \u00e5 f\u00e5 spillemidler er 600 m2. Kultur Ingen Vurdering av alternativer og konsekvenser Lenangs\u00f8yra IL er tilknyttet kommunalt anlegg i grendehuset (Bygdetun). Tilknytningsgebyr m\u00e5 likevel betales da det skal betales tilknytningsgebyr for hver tilkobling. Og tilkobling i kum blir ny tilkobling. Det kan s\u00f8kes om tilskudd til tilknytningsgebyret, da dette kan inng\u00e5 i anleggskostnaden. Lenangs\u00f8yra idrettslag m\u00e5 f\u00e5 installert vannm\u00e5ler, b\u00e5de p\u00e5 Bygdetun og ved uttaket p\u00e5 sk\u00f8ytebanen. Det er i K-sak 118/24 vedtatt at vannavgiften pr m3 i 2025 blir p\u00e5 13,75 Kr./m3 (inkl. 25 % mva. - inntil 30.04.2025). For Lenangs\u00f8yra IL vil det med et forbruk p\u00e5 30 m3 bli \u00e5 koste idrettslaget Kr. 412,- inkl. mva. \u00c5rlig fastgebyr koster kr. 3164. Totalt vil vanntilknytnignen koste Lenangs\u00f8yra Idrettslag ca Kr. 3576 i \u00e5ret. Idrettslag f\u00e5r momsrefusjon. I Lyngen kommune er ingen lag eller foreninger fritatt for vannavgift. R\u00e5dmannens innstilling: Lenangs\u00f8yra idrettslag innvilges ikke fritak for fast (abonnementsgebyr) eller variabelt (forbruksgebyr) vanngebyr. Lenangs\u00f8yra idrettslag innvilges ikke fritak for tilknytningsgebyr vann. Vedlegg: Klage p\u00e5 avslag p\u00e5 s\u00f8knad om fritak for vannavgift resultset_295_206_vedlegg1.pdf resultset_295_206.xml Svar om vanngebyrer for tilknytning kommunalt vann for forlengelse av vannledning til gamle fotballbanen p\u00e5 Lenangs\u00f8yra. S\u00f8knad tilknytnign kommunalt vann for forlengelse av vannledning til gamle fotballbanen p\u00e5 Lenangs\u00f8yra. Side 6 av 6 "
}