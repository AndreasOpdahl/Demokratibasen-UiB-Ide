{
  "dokument_id": "903b332b-bf1b-5317-aa2c-e7fb8fd938c9",
  "doc_type": "case_attachment",
  "kommune": 4601,
  "tittel": "Klage datert 22.09.2023 (sladdet versjon).pdf",
  "url": "https://bergen.kommune.no/politikere-utvalg/api/fil/bk360/9198013/Klage-datert-22-09-2023-sladdet-versjon-pdf",
  "tekst": "Bergen kommune Plan og bygningsetaten Adresse: Postboks 7700 Saksbehandler: Hege Fj\u00e6restad Bauge 5020 BERGEN Dato:22.09.2023 Kontoradresse: Johannes Bruns gate 12, Deres referanse: DELE- 2023/12948-11 5008 BERGEN Epost: postmottak.planogbygg@bergen.kommune.no Anke p\u00e5 avslag om opprettelse og endring av eiendom Gnr 86, bnr 3, Fana, Bergen Nedenfor kommenteres de argumenter som fremf\u00f8res i deres brev av 04.09.2023. Pkt 2.1 Arealer/dispensasjon pkt 2 og 2.1 Som jeg forst\u00e5r KPA 2018 er det et viktig hovedform\u00e5l \u00e5 sikre nedbygging av jordbruksland og LNF-arealer, blant annet for \u00e5 redusere klimautslipp. Jeg kan ikke se noe relevant info hva gjelder fradeling av bolighus som er oppf\u00f8rt for hhv 106, 97 og ca. 60 \u00e5r tilbake. De boligene som er oppf\u00f8rt kommer ikke n\u00e6rmere vannet selv om det ble vedtatt en ny overordnet plan i form av KPA 2018. Ad. Pkt 3.1 Planstatus - hensynssonene Historiske jernbanetraseer Eiendommen g.nr 86/3 har vederlagsfritt overdratt grunn til Bergen kommune i forbindelse med etablering av gang og sykkelvei p\u00e5 den gamle jernbanetraseen som gikk til Os. Vi har stilt opp og plantet langs den asfalterte gang- og sykkelveien som ble etablert - og Kismulvegen 187 AS var en positiv bidragsyter i prosessen. Blant annet stilte vi 2 spann hest med en antikk 1 hestevogn fra 1870 \u00e5rene til disposisjon for Bergens dav\u00e6rende ordf\u00f8rer ved den offisielle \u00e5pningen av traseen. Dette p\u00e5 foresp\u00f8rsel fra Bergen kommune. Hva gjelder hensynsone Kalandsvannet s\u00e5 ligger husene der de er og kommer verken n\u00e6rmere eller lenger borte fra Kalandsvannet. Det er ikke s\u00f8kt om oppf\u00f8ring av nye bygg som kommer i konflikt med dette hensynet (SO meters grensen). Hva gjelder aktsom hetsomr\u00e5der for steinsprang, jord og flomskred og sn\u00f8skred er det f\u00f8lgende \u00e5 kommentere: De to aktuelle husene ligger langt fra den bratte fjellskrenten som ligger i s\u00f8ndre del av eiendommen. Mellom de to husene og fjellskj\u00e6ringen ligger det en kommunal eller fylkeskommunal veg der barn og unge sykler, biler - store som sm\u00e5- ferdes. Det har i over 100 \u00e5r ikke v\u00e6rt noe ras eller steinsprang som har ber\u00f8rt den funksjonelle del av Gnr. 86, Bnr.3. Hvorvidt det har rast noe ned p\u00e5 den offentlige veien er ukjent for meg. Jeg har gjennom selskapet Kismulvegen 187 AS v\u00e6rt eier av eiendommen siden siste del av 1990-tallet Ad.pkt 3.3 I forbindelse med etablering av den nye gang og sykkeltraseen ble det avtalt med Bergen kommune at brukerne av husene p\u00e5 eiendommen kunne bruke gang og sykkelveien som adkomstveg. Dette er ogs\u00e5 spesifisert i den skiltingen som Bergen kommune har foretatt. Det burde v\u00e6re en uproblematisk sak \u00e5 f\u00e5 denne rettigheten tinglyst hvis det skulle v\u00e6re absolutt behov for dette ved en fradeling. Per i dag har hele eiendommen Gnr86, bnr 3 veirett til de respektive bolighus p\u00e5 egen eiendom. Hele gang- og sykkeltraseen l\u00e5 p\u00e5 hjemmelen til Kismulvegen 187 frem til den ble innl\u00f8st av Bergen kommune. Uten noen protester fra Kismulvegen 187 AS som hjemmelshaver med unntak av at veiretten til boligene skulle sikres. 2 Ad. Pkt 3.4 Eiendommen har offentlig vann inn til eiendommen og har etablert et Biovac renseanlegg med st\u00f8rre kapasitet enn den faktiske bruk i dag. Jeg har ogs\u00e5 hatt samtale med fagansvarlig Solveig Hovland (VA ... ) juni 2021 vedr\u00f8rende muligheten for p\u00e5kobling av avl\u00f8p til offentlig infrastruktur. Hva gjelder sp\u00f8rsm\u00e5let om tinglyste rettigheter for vann, s\u00e5 vil jeg bare nevne at hovedvannledning til Bergen Kommune kommer ut i tunell over min eiendom. For to \u00e5r tilbake bad kommunen meg om tillatelse, noe de selvsagt fikk. Kommunen gravde opp p\u00e5 min eiendom for \u00e5 skifte ut r\u00f8rtrase. Korrespondanse rundt dette kan selvsagt ettersendes ved behov. Ad.3.5 Uttalelser fra etat for landbruk Her betegnes eiendommens eier som Kismulvegen AS. Riktig eier er Kismulvegen 187 AS. (org.no 881 091 712) Her defineres ogs\u00e5 byggegrense mot vannet. Vil p\u00e5 nytt presisere at denne fradelingen ikke har noe med nybygg \u00e5 gj\u00f8re. Dette gjelder etablerte boliger der den eldste er mer enn 100 \u00e5r gammel. I l\u00f8pet av 1999-2001 ble det foretatt store investeringer i eiendommen for \u00e5 drive n\u00e6ringsvirksomhet. Selsvik G\u00e5rd var den f\u00f8rste eiendommen i dav\u00e6rende Hordaland som ble med i det nasjonale programmet \u00abInn p\u00e5 Tunet\u00bb. Initiativtaker var Sissel Hesjedal i Fylkeskommunen som den gang ledet dette programmet. I l\u00f8pet av \u00e5rene 2001-2011 hadde vi i samarbeid med Bergen kommune flere hundre barn i opplegg etter skoletid samt organiserte aktiviteter p\u00e5 dagtid. Vi hadde i samarbeid med fysioterapeuter og forskjellige former for terapiridning. Bydeler vi samarbeidet med var Laksev\u00e5g, \u00c5rstad, Fana og Ytrebygda. Vi hadde barnehager p\u00e5 dagsbes\u00f8k, Empo (Bymisjonen/ flyktningfamilier med barn) samt en-til-en opplegg med NAV. Her vedlegges en rekke artikler fra media som beskriver denne virksomheten som jeg har investert store summer for \u00e5 skape en egnet arena for gjennomf\u00f8ring. Sommeren 2011 valgte Bergen kommune ensidig \u00e5 si opp denne avtalen som eiendommens driftsfundament bygget p\u00e5. At jeg selv for egen regning valgte \u00e5 fortsette aktiviteter av hensyn til de s\u00e5rbare menneskene som var sterkt knyttet til eiendommen og driften, tar jeg 3 p\u00e5 min egen kappe. Sammen med tidligere direkt\u00f8r for bymisjonen i Bergen, Arne Lynng\u00e5rd som da jobbet for meg brukte vi nesten 2 \u00e5r p\u00e5 diskusjoner med kommunen vedr\u00f8rende det nye innkj\u00f8psregimet i E\u00d8S avtalen. Uten \u00e5 komme frem til en l\u00f8sning. Det oms\u00f8kte arealet har noen tr\u00e6r foran og bak seg som ikke vil ber\u00f8res av fradeling av eiendommene. Eiendommen ligger ei heller p\u00e5 Kismul som er ca 2 km lengre mot \u00f8st. V\u00e5r eiendom ligger s\u00f8rvest for sele, n\u00e6r Hamre bro. I fradelingss\u00f8knad for det eldste huset {no.187) ber\u00f8rer grensen mot \u00f8st en sv\u00e6rt liten del av et areal som kan defineres som beite. Det er uproblematisk for oss \u00e5 justere grensen 2-3 meter n\u00e6rmere den eldste boligen slik at dette ikke vil representere et problem for en deling. I tilsvar fra Landbruksetaten hevdes det at det er fullt mulig \u00e5 drive indirekte og leve av en landbruksdrift p\u00e5 en eiendom p\u00e5 denne st\u00f8rrelse ved siden av annen inntekt. Her er jeg sv\u00e6rt interessert i \u00e5 bli veiledet av landbruksetaten. Jeg vil bare presisere at eiendommen best\u00e5r av 2.8 da fulldyrket jord, 4.8 da overflatedyrket jord og 1.3 da innmarksbeite. Skogen i den bratte skr\u00e5ningen kan ikke forvaltes. R\u00f8tter og tr\u00e6r binder jordsmonnet og sikrer mot skred ned p\u00e5 den offentlige vegen. Det er ikke v\u00e5r intensjon \u00e5 omdisponere eller dele av dyrket mark. Etter nedstengingen av samfunnet pga covid har det ikke v\u00e6rt noe vesentlig organisert drift der oppe. To av boligene st\u00e5r p.t tomme og eiendommen gror igjen. Mer s\u00e6rdeles god kjennskap til eiendommen vil jeg vil hevde at det vil v\u00e6re gunstig for g\u00e5rdens jordbruksdrift og driftskonsept om det bor mennesker permanent i de to boligene. Som f\u00f8ler eierskap, steller utenomhusomr\u00e5der og kan ta foring av sm\u00e5 og store dyr n\u00e5r vi f\u00e5r et driftsopplegg p\u00e5 plass igjen. Jeg mener at dette er n\u00f8dvendig b\u00e5de for eiendommens fremtidige driftsopplegg og av hensyn til dyrevelferd. 4 Ved overtakelse av eiendommen betalte jeg selv en betydelig sum for \u00e5 utarbeide en omfattende historie om eiendommen og har samlet in flere hundre bilder fra 1920-tallet og frem til i dag. Undertegnede, eier av det selskapet som er hjemmelshaver til eiendommen, har selv godkjent hovedfag i \u00f8konomisk historie og vet en del om behovet for \u00e5ta v\u00e6re p\u00e5 historien. I dette tilfelle, det kulturhistoriske grunnlaget. Jeg er kjent med at eiendommen ligger i et LNF-omr\u00e5de. Men vil presisere at fradelingen ikke vil ha konsekvenser for beite eller dyrket mark p\u00e5 eiendommen. Ei heller mulig skogsdrift. Vi kan justere grensen mot \u00f8st ved det hvite huset (no 187) slik at alt beiteareal forblir p\u00e5 hovedbruket. Den krattskogen som er s\u00f8r\u00f8st for det andre huset (r\u00f8dt hus) kan vi ved behov ogs\u00e5 trekke ut fra delingen. Men denne har ingen verdi som skogsareal med unntak av hensynet til biologisk mangfold og det forhold at r\u00f8ttene binder jord og steinmasser. En fradeling vil ikke ha noen som helst driftsmessige eller milj\u00f8messige ulemper for landbruket i omr\u00e5det. Rundt hele Kalandsvannet kan en vel telle antall landbrukseiendommer i drift p\u00e5 en h\u00e5nd. Alle naboer i omr\u00e5de er positive til at vi skal f\u00e5 til dette. F\u00f8lgelig er det ingen som har klaget p\u00e5 dette fradelingsforslaget. Vi har tatt hensyn til jordsmonnet og har hatt store kostnader med \u00e5 drenere marken og s\u00f8rge for at dyr kan g\u00e5 p\u00e5 beite uten \u00e5 synke ned i v\u00e5t myr. (jfr. Dyrevernshensyn). De sm\u00e5 jordteigene p\u00e5 eiendommen vil ikke p\u00e5virkes p\u00e5 noen som helst m\u00e5te ved en slik fradeling n\u00e5r en justerer grensen litt mot \u00f8st ved det eldste huset. At det skal \u00abv\u00e6re vanskeligere \u00e5 drifte den nordligste delen av eiendommen for fremtiden\u00bb forst\u00e5r jeg lite av. Tror dette vil bli klart og tydelig ved en befaring p\u00e5 eiendommen, De siste 20 \u00e5rene jeg har hatt eiendommen har det aldri v\u00e6rt klager p\u00e5 grunn av hester, ponnier, h\u00f8ns og sm\u00e5dyr jeg har hatt p\u00e5 eiendommen. Hestem\u00f8kk er t\u00f8mt i konteiner og levert til godkjent mottak. Og det har ikke v\u00e6rt noe st\u00f8y eller br\u00e5k fra de s\u00e5rbare ungdommene som har brukt eiendommen. Naboer har v\u00e6rt sv\u00e6rt takknemlige for at jeg har tatt de store investeringene og satt bygningsmassen i stand. 5 At det skal v\u00e6re en stor fare for rnilj\u00f8rnessig belastning av Ka landsvannet om noen eier og bor i huset framfor kortsiktig utleie er for meg komplett umulig \u00e5 forst\u00e5. Her trenger jeg nok en ytterligere veiledning. Like uforst\u00e5elig er det for meg \u00e5 forst\u00e5 at en fradeling vil p\u00e5virke landskapsbilde, \u00f8kologi og kulturhistoriske verdier ettersom husene st\u00e5r der som f\u00f8r. Og beiter og uteomr\u00e5der er holdt i hevd. Jeg har en solid bildedokumentasjon fra 1998/99 som dokumenterer hvordan det s\u00e5 ut etter at BUL gav opp p\u00e5 1980-tallet. Eller at det skal bli mer tr\u00e5kk eller lignende fra eiere enn fra leietakere. Her vedlegges dokumentasjon fra periode 1920-1970 der denne eiendommen \u00e5rlig arrangerte Selsvik steme over flere dager. Med opptil 1000 bes\u00f8kende p\u00e5 det meste som \u00abtr\u00e5kket p\u00e5 eiendommen\u00bb Jeg har et solid billedmateriale fra overtakelse i 1999/2000 der alle bygninger befant seg i en ekstremt d\u00e5rlig tilstand der det regnet gjennom tak og vegger. Konklusjon: Ved \u00e5 f\u00e5 fastboende p\u00e5 eiendommen er det langt mer hensiktsmessig \u00e5 gjenskape den driften vi hadde de f\u00f8rste 10 \u00e5rene. Familiefolk som har fast tilknytting til eiendommen kan ha deltidsjobb med barn og unge, ta utslipp/innslipp og foring av dyr. Eiendommen er skreddersydd for det form\u00e5let 3 statlige departementer satset p\u00e5 like f\u00f8r \u00e5rtusenskiftet. (Inn p\u00e5 Tunet Fastboende med tilknytning til eiendommen vil ha en langt st\u00f8rre eierf\u00f8lelse og kunne bidra langt mer enn om to av husene leies ut i et leiemarked. Dette er eldre hus som krever betydelig vedlikehold, innvendig som utvendig. Det er hverken knyttet odel eller konsesjonsplikt til eiendommen. Det har aldri v\u00e6rt kommersielle hensyn som har f\u00f8rt til at jeg tok fatt p\u00e5 den enormt krevende oppgaven i 2000- en eiendom som stod helt i forfall. Jeg er selv vokst opp p\u00e5 g\u00e5rd og har v\u00e6rt brennende opptatt av menneskerettigheter siden jeg ble ansatt som 6 vitenskapelig assistent til professor Thorolf Rafta i 1979. Og tok i 1986 initiativet til Raftostiftelsen i nov 1986. Og kj\u00f8pte i 1997 de to f\u00f8rste husene som senere ble til Raftohuset p\u00e5 Nyg\u00e5rdsh\u00f8yden, Menneskerettighetsplass nal- kj\u00f8pt med pant i min egen private bolig. Det er skapt en arena der 10 000 skoleelever fra hele Vestland har en obligatorisk dag. Jeg har i tillegg v\u00e6rt styreleder i Stiftelsen Egil Raftos Hus (Raftohuset) sammenhengende fra 1997 og frem til i dag- alt basert p\u00e5 frivillighet. Jeg tok ogs\u00e5 p\u00e5 meg den krevende oppgaven som styreleder i Stiftelsen Sesam p\u00e5 Nesttun i de krevende \u00e5rene der vi realiserte Det Gule Huset p\u00e5 Nesttun. Og n\u00e5 er vi i en prosess med en omfattende utvikling av Raftohuset p\u00e5 Nyg\u00e5rdsh\u00f8yden - en prosess der samtlige partier i stortinget fra Vestlandsbenken st\u00e5r bak oss. Dette var litt om meg og mitt personale engasjement. Av hensyn til framtidig relevant bruk av eiendommen ber jeg om at det dispenseres fra deleforbudet. Jeg har ogs\u00e5 problemer med \u00e5 se at argumentet med byggegrense 50 meter mot vann har noen relevans i denne saken- ettersom de aktuelle husene har st\u00e5tt der de st\u00e5r siden hhv 1917, 1926 og 1960-tallet. Det skal ikke v\u00e6re behov for 3 bolighus for \u00e5 drifte en mindre g\u00e5rd med 2.8 da fulldyrket jord og ca 6 da overflatedyrket og innmarkbeite. Jeg har hatt mange hundre s\u00e5rbare barn og unge oppe p\u00e5 Selsvik siden 2000. Sm\u00e5, s\u00e5rbare barn har ogs\u00e5 menneskerettigheter. Det er stadig flere som sliter. Det er et enormt stort behov for en trygg arena der en kan bruke mange av de pedagogiske verkt\u00f8y som \u00abInn p\u00e5 Tunet\u00bb anbefaler. Undertegnede har ogs\u00e5 selv en pedagogisk utdannelse. (Ped.sem) Jeg som har v\u00e6rt hundrevis av ganger oppe p\u00e5 eiendommen f\u00f8ler at jeg vet hvor skoen trykker. \u00c5 f\u00e5 inn voksne familier i to av boligene vil styrke det helhetlige tilbudet og bidra til at vi kan g\u00e5 videre med driftskonseptet mer uavhengig av lockdown, covid og at Renten har nesten doblet seg og kostnader for \u00f8vrig har \u00f8kt voldsomt de siste 2-3 \u00e5rene. Salg av to av de bolighusene som ikke er tilknyttet driften vil redusere renteb\u00e6rende gjeld og gj\u00f8re det lettere \u00e5 gjennomf\u00f8re aktiviteter det er et stadig \u00f8kende behov for, b\u00e5de blant barn og voksne. 7 Og uavhengig av min helse og mitt engasjement s\u00e5 vil salget av 2 av de boligene som ikke er n\u00f8dvendig for drift av g\u00e5rden gj\u00f8re inngangsbiletten/prisen lavere for eventuelle fremtidige eiere som \u00f8nsker \u00e5 bo p\u00e5 g\u00e5rden og utvikle denne videre. Bergen 22.09.2023 Vennlig hilsen, Jan Ramstad Eier Kismulvegen 187 AS Hjemmelshaver Gnr 86, Bnr3 Epost: mail@janramstad.no Tel. 909 11 588 8 "
}