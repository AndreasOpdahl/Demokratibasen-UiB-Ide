{
  "dokument_id": "7d52c2af-2daa-50b0-886d-7894f2d2940f",
  "doc_type": "case_presentation",
  "kommune": 4601,
  "tittel": "Interpellasjon nr. 2 fra Lillian Blom (SV) om \u00e5 prioritere utbedringer og vedlikehold av Bergensbanen. Bergen bystyre 29.01.2025",
  "url": "https://bergen.kommune.no/politikere-utvalg/api/fil/bk360/11880223/Framstilling-Interpellasjon-nr-2-fra-Lillian-Blom-SV-om-a-prioritere-utbedringer-og-vedlikehold-av-Bergensbanen-Bergen-bystyre-29-01-2025",
  "tekst": " Bystyrets kontor Til Intern korrespondanse BBU - Seksjon forvaltning og samhandling V\u00e5r referanse: 2025/40358-2 (Arbeidssted) Saksbehandler: Anette Hatlemark Drabl\u00f8s Dato: 16. januar 2025 Fra Bystyrets kontor Interpellasjon nr. 2 fra Lillian Blom (SV) om \u00e5 prioritere utbedringer og vedlikehold av Bergensbanen. Bergen bystyre 29.01.2025 Bergensbanen stengt: Sn\u00f8overbygg m\u00e5tte gi tapt for skred Str\u00f8ml\u00f8st tog sperret Bergensbanen No g\u00e5r Bergensbanen igjen - rundt 900 passasjerar r\u00e5ka av forseinkingar Bergensbanen stengd i fleire dagar grunna brann Trafikken p\u00e5 Bergensbanen i gang att \u2013 240 passasjerar sto fast Disse overskriftene finner vi i NRK de siste m\u00e5nedene. Eirin Eikefjord skriv i BT 9.januar: \u201cSiden 2016 er skattefinansieringen av jernbanen doblet, fra ca 13 til ville 26,3 milliarder i 2024. Samtidig har mengden feil eskalert. En knusende rapport fra Riksrevisjonen peker p\u00e5 at m\u00e5lene for \u00abdriftsstabilitet\u00bb ikke har v\u00e6rt n\u00e5dd p\u00e5 flere \u00e5r, og at infrastrukturen mangler vedlikehold og fornyelse. Bare de siste tre \u00e5rene er antallet forsinkelser tredoblet. If\u00f8lge Bane Nor ble ingen m\u00e5l for punktlighet n\u00e5dd i det horrible tog\u00e5ret 2024. Hvert fjerde tog var forsinket eller innstilt, noe som betyr kluss med nesten 30.000 avganger og 24.000 meningsl\u00f8se ventetimer. De seks hovedutfordringene (det finnes alts\u00e5 langt flere), er uavklart ansvarsdeling, manglende koordinering, uklarheter, d\u00e5rlig samarbeidsklima, mangel p\u00e5 felles retning og sprikende insentiver.\u201d I lys av alle problemene som har v\u00e6rt p\u00e5 Bergensbanen de siste m\u00e5nedene er det kanskje p\u00e5 tide at Bergen krev at vedlikehold og utbedring av Bergensbanen vert h\u00f8gere prioritert slik at vi f\u00e5r opp regulariteten. Slik det er n\u00e5 er Bergen skandal\u00f8st nok i praksis uten fungerende jernbanetilknytning. Sp\u00f8rsm\u00e5l: Vil byr\u00e5det ta aktive grep opp mot samferdselsdepartementet slik at Bergensbanen blir prioritert i vedlikeholds- og utbedringsarbeidet? Med hilsen Bystyrets kontor Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}