{
  "dokument_id": "0a9012a5-64b0-5265-9ef7-d15aed6d4ce5",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 164 fra Mailiss Solheim-\u00c5kerblom (R) om byutvikling i Arna - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11425766/Svar-pa-skriftlig-sporsmal-nr-164-fra-Mailiss-Solheim-Akerblom-R-om-byutvikling-i-Arna-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/157300-3 Saksbehandler: Malene Nesse Gr\u00f8nningen Fra Dato: 24. oktober 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 164 fra Mailiss Solheim-\u00c5kerblom (R) om byutvikling i Arna - Utvalg for milj\u00f8 og byutvikling 14.10.24 skriv BA om byutvikling i Arna, med fokus p\u00e5 kommunens ti\u00e5rige arbeid med \u00e5 finne ut korleis Indre Arna skal bli eit styrka bydelssenter. Det er nedsl\u00e5ande lesing, og journalisten konkluderer med at det truleg aldri vil bli den lenge ynskja utviklinga av dette omr\u00e5det. Problema det blir vist til handlar om b\u00e5de l\u00f8smasser, flomrisiko, og mange \u00e5r med rigg- og anleggsomr\u00e5de omr\u00e5de. Om lag ein kilometer unna nemnde omr\u00e5de, finn vi Storaneset. I mai vedtok bystyret planprogram for ei storstilt byutvikling p\u00e5 nettopp Storaneset. Planarbeidet her er organisert som eit samarbeid mellom private og det offentlege, der det er dei private som har det overordna ansvaret. P\u00e5 UMBY-m\u00f8tet 19. september stilte ein av representantane munnleg sp\u00f8rsm\u00e5l om status for Storaneset-planen, fordi det var kome meldingar om at grunneigarane hadde stoppa planarbeidet p\u00e5 uviss tid. Byr\u00e5det har skrytt av at det er dei som f\u00e5r fart p\u00e5 utviklinga av Arna, men no ser det ut som alle store og viktige byutviklingsplanar for bydelen i beste fall blir lagt p\u00e5 is, og i verste fall kan g\u00e5 urealisert inn i gl\u00f8ymeboka. Det er i s\u00e5 fall eit alvorleg problem for ein bydel som i altfor mange \u00e5r har blitt nedprioritert og der innbyggjarane kjenner det som at dei bur i ein gl\u00f8ymd bydel. Sp\u00f8rsm\u00e5l til byr\u00e5den: 1. Kan byr\u00e5den gi ein statusoppdatering p\u00e5 arbeidet med omr\u00e5dereguleringsplan for Indre Arna? 2. N\u00e5r trur byr\u00e5den at omr\u00e5deregulering av Indre Arna kan kome til behandling? 3. Stemmer det at grunneigarane p\u00e5 Storaneset har satt planarbeidet p\u00e5 pause? Kva vil i s\u00e5 fall byr\u00e5den gjere for \u00e5 f\u00e5 arbeidet i gang att? 4. Korleis vil byr\u00e5den bidra til at ogs\u00e5 Arna f\u00e5r byutvikling i n\u00e6raste framtid, om b\u00e5de Indre Arna og Storanset-planane blir utsett i mange \u00e5r? Svar fra byr\u00e5den: Sp\u00f8rsm\u00e5l 1 og 2: Omr\u00e5dereguleringa for Indre Arna var p\u00e5 h\u00f8yring og til offentleg ettersyn hausten 2023. I h\u00f8yringsperioden kom det motsegn til planframlegget fr\u00e5 Noregs vassdrags- og energidirektorat (NVE), Vestland fylkeskommune (VLFK) og Bane NOR. Plan- og bygningsetaten (PBE) har i 2024 hatt dialog med motsegnsmyndigheitene, men utan at motsegnene har blitt l\u00f8yste. I september i \u00e5r utarbeidde PBE eit fagnotat med vurderingar av fire alternative grep for innhald og vidare prosess. Dette fordi ein ser at planframlegget som var f\u00f8resl\u00e5tt til offentleg ettersyn ikkje var gjennomf\u00f8rbart. Det er lagt opp til at alternativvurderingane skal handsamast politisk, og dei er no under f\u00f8rebuing. N\u00e5r det er teke ei avgjerd om \u00f8nska alternativ, vil planframlegget bli bearbeida for \u00e5 tilpassast dette. Avhengig av kva som blir anbefalt, vil planframlegget moglegvis m\u00e5tte sendast p\u00e5 ny h\u00f8yring/offentleg ettersyn. Sp\u00f8rsm\u00e5l 3: Status for omr\u00e5dereguleringa for Storaneset er at det no blir arbeidd med \u00e5 redusere prosessrisiko som f\u00f8lgje av uavklarte forhold rundt rekkef\u00f8lgekrav for Garnesvegen. Plan- og bygningsetaten, saman med grunneigarane, skal vidare ha tett dialog med Vestland fylkeskommune for \u00e5 avklare kva som skal regulerast i omr\u00e5dereguleringa, samt kva som skal krevjast opparbeidd av utbyggjarar og kva fylket sj\u00f8lv skal opparbeide. Sp\u00f8rsm\u00e5l 4: Byr\u00e5den er oppteken av at alle bydelar skal oppleve utvikling, og meiner Indre Arna er eit unikt kollektivknutepunkt med b\u00e5de jernbanestasjon og bussterminal. Sj\u00f8lv om det er ei rekkje utfordringar, meiner byr\u00e5den at det vil vere mogleg \u00e5 f\u00e5 til ei utvikling der, b\u00e5de p\u00e5 kort og lang sikt. Fyrste steg vil vere \u00e5 handsame saka om alternativvurderingar for vidare prosess med omr\u00e5dereguleringa for Indre Arna. Christine Kahrs \u2013 Byr\u00e5d for byutvikling Dokumentet er godkjent elektronisk. "
}