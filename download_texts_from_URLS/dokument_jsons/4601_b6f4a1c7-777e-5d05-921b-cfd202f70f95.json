{
  "dokument_id": "b6f4a1c7-777e-5d05-921b-cfd202f70f95",
  "doc_type": "case_presentation",
  "kommune": 4601,
  "tittel": "Uttalelse i forbindelse med sammensl\u00e5ing av stiftelsene Stiftelsen Det Norske Arboret og Arboretets Rhododendronfond, samt godkjenning av vedtektsendringer",
  "url": "https://bergen.kommune.no/politikere-utvalg/api/fil/bk360/11114226/Framstilling-Uttalelse-i-forbindelse-med-sammenslaing-av-stiftelsene-Stiftelsen-Det-Norske-Arboret-og-Arboretets-Rhododendronfond-samt-godkjenning-av-vedtektsendringer",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/108231-5 Uttalelse i forbindelse med sammensl\u00e5ing av stiftelsene Stiftelsen Det Norske Arboret og Arboretets Rhododendronfond, samt godkjenning av vedtektsendringer Hva saken gjelder: Bergen kommune har mottatt brev datert 28.06.2024 fra Stiftelsen Det Norske Arboret med anmodning om uttalelse i forbindelse med sammensl\u00e5ing av de to stiftelsene Arboretets Rhododendronfond og Stiftelsen Det Norske Arboret. Styrene i begge stiftelser har vedtatt \u00e5 sl\u00e5 sammen stiftelsene, og alle stiftere er, jf. stiftelsesloven, gitt mulighet til \u00e5 komme med uttalelse i saken. Bakgrunnen for \u00f8nske om sammensl\u00e5ing er bedre forvaltning av midler, og lavere administrasjonskostnader knyttet til regnskap, revisjon o.l. Rhododendronfondet hadde i 2023 et negativt driftsresultat som t\u00e6rer p\u00e5 kapitalen i fondet. Driftsresultatet var i 2022 p\u00e5 kr. -32 000, og \u00e5rsresultat etter finans p\u00e5 kr. -13 000. Driftsresultatet for 2023 var p\u00e5 kr. -27 552 og \u00e5rsresultat etter finans p\u00e5 kr. 45 042. Det var bedre verdi\u00f8kning p\u00e5 de markedsbaserte oml\u00f8psmidlene i 2023. Sum egenkapital er kr. 1,408 mill. per 31.12.2023. Ved en sammensl\u00e5ing av stiftelsene vil midlene fra Arboretets Rhododendronfond inng\u00e5 i Stiftelsen Det Norske Arboret, og \u00f8remerkes form\u00e5let til Arboretets Rhododendronfond (\u00a7 2, se vedlagte vedtekter), og holdes adskilt fra \u00f8vrige midler. Regnskapsmessig virkningspunkt for sammensl\u00e5ingen er foresl\u00e5tt til 01.01.2024. Ny grunnkapital er summen av de to grunnkapitalene, kr. 20 000,-. Stiftelsene er i prosess med sammensl\u00e5ing. De \u00f8vrige stifterne har gitt positiv tilbakemelding. I etterkant av oversendelse av nevnte brev til Bergen kommune har stiftelsen arbeidet videre med saken, og blant annet avholdt styrem\u00f8te der det er lagt frem forslag til nye vedtekter. Den 23.09.2024 mottok Bergen kommune nytt brev fra Stiftelsen Det Norske Arboret der alle stiftere, inkludert Bergen kommune, bes godkjenne vedtektsendringene for stiftelsen. Endringene i vedtektene for Stiftelsen Det Norske Arboret fremkommer av vedlegget Brev, datert 23.09.2024, anmodning om godkjenning fra Bergen kommune, med vedtekter og reviderte vedtekter vedlagt, og er som f\u00f8lger: - Ny grunnkapital er summen av de to grunnkapitalene, 200 000, se endring \u00a7 1. - Kort beskrivelse av historikk knyttet til sammensl\u00e5ing av stiftelser, se endring \u00a7 1. - Form\u00e5let til Arboretets Rhododendronfond er lagt til i vedtektene, se endring \u00a7 2. Frist for tilbakemelding er satt til 14.10.2024. Bergen kommune har bedt om utsatt frist til 17.10.2024. 1 \u00d8konomiske konsekvenser: Saken har ingen \u00f8konomiske konsekvenser for Bergen kommune. Byr\u00e5dens vurdering og anbefaling/konklusjon: Byr\u00e5det stiller seg positiv til sammensl\u00e5ing, og foresl\u00e5r f\u00f8lgende uttalelse: \"Det vises til brev fra Stiftelsen Det Norske Arboret datert 28.06.2024. Bergen kommune st\u00f8tter forslag om sammensl\u00e5ing av f\u00f8lgende stiftelser: Arboretets Rhododendronfond, org nr.: 977 155 339 Stiftelsen Det Norske Arboret, org nr.: 971 350 008 Begrunnelsen for sammensl\u00e5ingen er bedre forvaltning av midlene og innsparinger knyttet til administrasjonskostnader. Stiftelsen Det Norske Arboret har mottatt \u00e5rlige tilskudd fra Bergen kommune. I 2023 var tilskuddet p\u00e5 436 000,-. Byr\u00e5det mener det er positivt at administrasjonskostnadene rasjonaliseres. Vi forst\u00e5r det slik at midler fra Arboretets Rhododendronfond \u00f8remerkes fondets form\u00e5l, og vil inng\u00e5 i Stiftelsen Det Norske Arboret adskilt fra \u00f8vrige midler. Videre vises til brev fra Stiftelsen Det Norske Arboret datert 23.09.2024. Bergen kommune, som stifter, godkjenner endringer i vedtektene til Stiftelsen Det Norske Arboret slik det fremkommer av reviderte vedtekter for Stiftelsen Det Norske Arboret, Milde, senest datert 02.09.2024, vedlagt brev datert 23.09.2024.\u00bb Vedtakskompetanse: Bystyret har delegert fullmakt til \u00e5 ivareta kommunens eierinteresser i ulike rettssubjekt, jf. bl.a. Byr\u00e5dets fullmakter \u00a75.3, tredje ledd: Byr\u00e5det ivaretar kommunens interesser i andre rettssubjekt organisert som AS, IKS, gjensidige selskaper og pensjonskasser. Vedtekter for Stiftelsen Det norske arboret, Milde \u00a7 9: \u00abEndring av stiftelsens vedtekter kan besluttes av et samlet styre. Gyldig beslutning om vedtektsendring krever foruten enstemmighet i styret, ogs\u00e5 godkjennelse fra samtlige stiftere (v\u00e5r understreking).\u00bb \u00a7 6 H\u00f8ringsuttalelser Byr\u00e5det avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Bergen kommune avgir uttalelse til sammensl\u00e5ing av stiftelsene Stiftelsen Det Norske Arboret og Arboretets Rhododendronfond slik den fremkommer av byr\u00e5dens forslag. 2. Bergen kommune godkjenner foresl\u00e5tte vedtektsendringer for Stiftelsen Det Norske Arboret, slik det fremkommer av vedlegg 3 til brev datert 23.09.2024. Dato: 8. oktober 2024 Marte Joan Monstad settebyr\u00e5d for byutvikling Dokumentet er godkjent elektronisk. 2 Vedlegg: Brev, datert 23.09.2024, anmodning om godkjenning fra Bergen kommune, med vedtekter og reviderte vedtekter vedlagt. \u00d8nske om uttale til samansl\u00e5ing av stiftingar, datert 28.06.2024, vedtekter stiftelsene og uttale fra initiativtaker og stifter Bjarne Rieber, datert 09.04.2024 Referat styrem\u00f8te 190424, Stiftelsen det Norske Arboret Styrem\u00f8te referat signert 220524, Arboretets Rhododendronfond Referat fra fagr\u00e5dsm\u00f8te 190324 signert 220524 3 "
}