{
  "dokument_id": "0a03b6bd-d091-5730-8384-bacd3f5ce21a",
  "doc_type": "case_attachment",
  "kommune": 4601,
  "tittel": "H\u00f8ringsinnspill til NOU 2024:18: En universell tannhelselov. Innspill fra eldrer\u00e5det",
  "url": "https://bergen.kommune.no/politikere-utvalg/api/fil/bk360/12054531/Horingsinnspill-til-NOU-2024-18-En-universell-tannhelselov-Innspill-fra-eldreradet",
  "tekst": " Eldrer\u00e5det Til Intern korrespondanse BEHO - Kommunaldirekt\u00f8rens stab V\u00e5r referanse: 2025/113494-3 (Arbeidssted) v/Trond Egil Hansen Saksbehandler: Ragnhild Hvoslef Kr\u00fcger Dato: 5. februar 2025 Fra Eldrer\u00e5det H\u00f8ringsinnspill til NOU 2024:18: En universell tannhelselov. Innspill fra eldrer\u00e5det Eldrer\u00e5det behandlet saken i m\u00f8te 31. januar, sak 21/25 og vil gjerne komme med f\u00f8lgende innspill til kommunens h\u00f8ringsuttalelse Innleiing Eldrer\u00e5det har i ulike samanhengar behandla sp\u00f8rsm\u00e5l om tannhelse, og d\u00e5 spesielt i tilknyting til eldre. D\u00f8me er den \u00e5rlege seniorkonferansen, der professor Gunhild Strand, UiB, p\u00e5 konferansen 2023 gjekk gjennom ei unders\u00f8king om tannhelsesituasjonen p\u00e5 sjukeheimane i Bergen. Unders\u00f8kinga viste dramatiske forskjellar mellom sjukeheimane. Det er grunn til \u00e5 tru at dette er ein nasjonal tendens. I arbeidet v\u00e5rt har r\u00e5det peika p\u00e5 f\u00f8lgjande paradoks: Fylkeskommunen har anvaret for tennene, medan kommunen og spesialisthelsetenesta har ansvaret for resten av kroppen. Eldrer\u00e5det ser tennene som del av kroppen, noko som er ein viktig premiss for fr\u00e5segna v\u00e5r. Fr\u00e5segn Utvalet har levert ei grundig beskriving av situasjonen i dag p\u00e5 tannhelsefeltet, mangfald av ordningar, utfordringar og utviklingstrekk. Eldrer\u00e5det er godt n\u00f8gd med at utvalet overordna og samr\u00f8ystes understrekar behovet for ei allmenn tannhelseordning. Ei slik ordning sikrar n\u00f8dvendig tannhelsehjelp til alle (forslag 1) og er harmonisert med helse- og omsorgstenester elles. Eldrer\u00e5det st\u00f8ttar forslaget om \u00e5 utvida dagens frikort med eigenandelar for n\u00f8dvendige tannhelsetenester (forslag 10) Eldrer\u00e5det kjenner til at mange eldre av \u00f8konomiske \u00e5rsaker kvir seg med \u00e5 g\u00e5 til tannlege. Eit eige frikort for tannhelsetenester m\u00e5 ha eit \u00f8konomisk tak som ikkje er h\u00f8gare enn at det sikrar alle n\u00f8dvendig hjelp til tannbehandling, og som gjev eit reelt vern mot h\u00f8ge utgifter til tannbehandling. I denne sammenhengen er det et paradoks at regjeringen prioriterer tannhelse til de unge. R\u00e5det f\u00f8reset ogs\u00e5 at frikort med eigenandelar legg til rette for at den einskilde kan halda fram med sin private tannlege s\u00e5 lenge han/ho ynskjer. Eldrer\u00e5det understrekar samtidig behovet for betre oppf\u00f8lging og hjelp til dei som i dag har rett til heil eller delvis vederlagsfri hjelp i den offentlege tannhelsetenesta (f.eks. tannhelsetenestelova \u00a7 1-3, f\u00f8rste ledd, gruppe c:eldre, langtidssjuke og uf\u00f8re i institusjon og heimesjukepleie), og som likevel ikkje f\u00e5r slik hjelp. Det er her behov for tettare oppf\u00f8lging, klarare ansvarsplassering og tilsyn med at behov vert ivaretekne. Eldrer\u00e5det st\u00f8ttar difor forslag 3, 4, 6 og 30. Auka bruk av tannpleiarar i kommunal sektor er ogs\u00e5 eit f\u00f8rem\u00e5lstenleg tiltak i det f\u00f8rebyggjande arbeidet (jf forslag 35). Som nemnt i innleiinga, har eldrer\u00e5det vore oppteke av forvaltningsniv\u00e5et for den offentlege tannhelsetenesta. Me er difor glade for at utvalet har lagt stor vekt p\u00e5 dette punktet. Eldrer\u00e5det st\u00f8ttar forslag som i st\u00f8rst mogeleg grad grad bidrar til \u00e5 harmonisera tannhelse med helse- og omsorgstenester elles. Dette betyr at eldrer\u00e5det st\u00f8ttar fleirtalsforslaget. Dette gjeld ikkje minst omsynet til eldre, som elles har tett kontakt med kommunale helsetenester og tilsette som kjenner behova til dei eldre. Det er d\u00e5 innlysande at eldre vil vera tente med at tannhelsetenesta vert betre integrert i det samla helsetilbodet dei f\u00e5r. Det same gjeld i dei tilfella der det er aktuelt med behandling i spesialisthelsetenesta, eit samla koordinert behandlingstilbod vil vera mest ternleg. Eldrer\u00e5det meiner at organiseringa av tannhelsetenester p\u00e5 fylkeskommunalt niv\u00e5, som ikkje har anvar for andre pasientretta helsetenester, bidrar til fragmentering og til dels usynleggjering av tenesta. Eldrer\u00e5det st\u00f8ttar forslag som bidrar til \u00e5 styrkja tilsynet med tannhelsetenesta generelt, og som gjev betre informasjon om korleis pasienten kan klaga (forslag 28 og 27). Eldrer\u00e5det har forst\u00e5ing for at auka offentleg ansvar og finansiering av tannhelsetenesta krev ei form for prisregulering og innsyn i kostnader ved behandling hj\u00e5 private tilbydarar (forslag 11 og 12). Eldrer\u00e5det viser til at det er 20 \u00e5r sidan modellar for ei betre tannhelse f\u00f8rre gongen vart behandla. Det er difor p\u00e5 tide at dette no vert prioritert, og at dagens lappeteppe av ordningar vert erstatta av eit samla og forenkla system. Dette b\u00f8r som nemnt vera basert p\u00e5 harmonisering med helse- og omsorgstenester elles. R\u00e5det vil difor avslutningsvis peika p\u00e5 kapittel 14, der utvalet har skissert ein m\u00e5te \u00e5 organisera ei reform p\u00e5 som b\u00e5de ivaretek dei som i dag har rett til tannhelseteneste, og som legg til rette for ei universiell ordning som omfattar alle. Med hilsen Eldrer\u00e5det Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}