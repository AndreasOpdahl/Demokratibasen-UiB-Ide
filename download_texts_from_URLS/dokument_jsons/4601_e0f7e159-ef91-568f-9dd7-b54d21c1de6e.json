{
  "dokument_id": "e0f7e159-ef91-568f-9dd7-b54d21c1de6e",
  "doc_type": "case_attachment",
  "kommune": 4601,
  "tittel": "Uttalelse til dispensasjon - Nybygg garasje - gnr. 198 bnr. 146 - Bergen kommune",
  "url": "https://bergen.kommune.no/politikere-utvalg/api/fil/bk360/11582073/Uttalelse-til-dispensasjon-Nybygg-garasje-gnr-198-bnr-146-Bergen-kommune",
  "tekst": "BERGEN KOMMUNE PLAN- OG BYGNINGSETATEN Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Hilde Birgitte Kalleklev / 21/25355-20 04.10.2024 55516386 Uttalelse til dispensasjon - Nybygg garasje - gnr. 198 bnr. 146 - Bergen kommune Viser til anmodning om uttalelse datert 10.09.2024 og til tidligere uttalelser i saken datert 13.07.2022 og 26.01.2024. Om saken Det s\u00f8kes om legalisering av oppf\u00f8rt carport p\u00e5 gnr. 198 bnr. 146. Tiltaket er tidligere avsl\u00e5tt av Bergen kommune i vedtak datert 11.03.2022. Avslaget ble p\u00e5klaget og deretter delvis tatt til f\u00f8lge i Utvalg for milj\u00f8 og byutvikling (UMBY) i m\u00f8te 11.05.2023. Eiendommen er regulert i plan for \u00c5SANE. GNR 171, 173 OG 198, HYLKJE INDUSTRIOMR\u00c5DE DEL 2, stadfestet 21.11.2002. UMBY innvilget dispensasjon fra byggegrense i reguleringsplan mot Statens vegvesen sin anbefaling. Videre har Statens vegvesen bedt Bergen kommune som plan- og bygningsmyndighet vurdere om tiltaket ogs\u00e5 trenger dispensasjon for avkj\u00f8rsel til carport og kj\u00f8ring p\u00e5 gangveg. Plan- og bygningsetaten har g\u00e5tt igjennom saken og funnet at tiltak vil kreve dispensasjon for avkj\u00f8rsel til carport og kj\u00f8ring p\u00e5 gangveg, jf. reguleringsbestemmelser \u00a7 6.5; P\u00e5 gang- og sykkelveger kan syke-, brann,- flytte- og renovasjonsbiler tillates. Videre kan gang- og sykkelveg nyttes som atkomst for boliger i omr\u00e5de Be4 som ikke grenser til kj\u00f8reveg. Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 Tiltaket er avhengig av dispensasjon fra reguleringsplan \u00a7 6.5. Statens vegvesen har rett til \u00e5 uttale seg i dispensasjonssaker som ber\u00f8rer v\u00e5re interesser, jf. pbl \u00a7 19-1. Statens vegvesen har tidligere uttalt seg negativt til at det gis dispensasjon fra byggegrense i reguleringsplan, uttale datert 13.07.2022, vi har ogs\u00e5 uttalt oss negativt til dispensasjon fra arealform\u00e5l \u00aboffentlige trafikkomr\u00e5der \u2013 kj\u00f8reveg i uttale datert 26.01.2024. I denne uttalen vil vi kun uttale oss om dispensasjon fra reguleringsbestemmelse \u00a7 6.5. Statens vegvesens rolle Statens vegvesen er vegeier og vegforvalter av europaveg E39, Steinest\u00f8vegen og statlig gang- og sykkelveg Hylkjebakken. Uttale Vilk\u00e5rene for \u00e5 kunne gi dispensasjon fra plan f\u00f8lger av pbl \u00a719-2: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Vi har vurdert det oms\u00f8kte tiltak opp mot hensynet reguleringsbestemmelse \u00a7 6.5 skal ivareta, som er trafikksikkerhet for g\u00e5ende og syklende. Tiltaket inneb\u00e6rer b\u00e5de en ny avkj\u00f8rsel til gang- og sykkelveg i tillegg til kj\u00f8ring p\u00e5 arealer avsatt til g\u00e5ende og syklende. I s\u00f8knad om dispensasjon argumenteres det med at andre eiendommer har lov til \u00e5 kj\u00f8re p\u00e5 gang- sykkelvegen til eiendommen sin, derfor vil ikke tiltaket p\u00e5virke trafikksikkerheten. Denne vurderingen kan ikke tillegges vekt, nettopp fordi det allerede er flere som har lov til \u00e5 kj\u00f8re p\u00e5 gang- og sykkelvegen er det ekstra viktig \u00e5 redusere antallet biler. Eiendommene som i dag lovlig kan kj\u00f8re p\u00e5 gang- sykkelvegen har ingen alternativ tilkomst. Oms\u00f8kte eiendom har allerede avkj\u00f8rsel og lovlig tilkomst til sin eiendom, med stor garasje og mulighet til \u00e5 plassere biler p\u00e5 egen g\u00e5rdsplass. Fordelen med \u00e5 tillate kj\u00f8ring p\u00e5 gang- og sykkelveg vil derfor v\u00e6re liten. Statens vegvesen har en nullvisjon om null hardt skadde eller drepte i trafikken, og denne visjonen ligger til grunn i alt arbeidet vi gj\u00f8r. Visjonen er med i Nasjonal transportplan 2025-2036 (NTP). I tillegg er det i NTP satt m\u00e5l om maksimalt 350 drepte og hardt skadde innen 2030. Dette er et ambisi\u00f8st m\u00e5l som inneb\u00e6rer en innsats i alle ledd \u2013 inkludert enkelts\u00f8knader om f.eks. avkj\u00f8rsler. En viktig del av dette arbeidet er \u00e5 redusere antall avkj\u00f8rsler, spesielt til gang- og sykkelveg. Bergen kommune har inng\u00e5tt Byvekstavtale med fylket og staten, der m\u00e5let om at all vekst i persontransporten skal skje med gange, sykkel eller kollektiv er sl\u00e5tt fast. For \u00e5 n\u00e5 dette m\u00e5let m\u00e5 det tilrettelegges for et trygt og attraktivt tilbud til g\u00e5ende og syklende. Oms\u00f8kte avkj\u00f8rsel og kj\u00f8ring p\u00e5 gang- og sykkelveg vil v\u00e6re i strid med dette m\u00e5let. 3 Statens vegvesen er i oppstartsfasen for ny plan for gang- og sykkel langs E39, slik vi ser det vil en dispensasjon i denne saken v\u00e6re direkte i strid med kommende planarbeid. Konklusjon Ut ifra hensynet til trafikksikkerhet for g\u00e5ende og syklende vil vi p\u00e5 det sterkeste frar\u00e5de at det gis dispensasjon fra reguleringsbestemmelse \u00a7 6.5. \u00c5 begrense kj\u00f8ring p\u00e5 gang- og sykkelveg er sv\u00e6rt viktig for trafikksikkerheten. I denne saken som legger opp til avkj\u00f8rsel til carport uten tilstrekkelig sikt og uten mulighet til \u00e5 snu p\u00e5 egen eiendom er risikoen for ulykker stor. Dette er det eneste tilbudet for g\u00e5ende og syklende p\u00e5 strekningen hensynet til trafikksikkerhet og barn m\u00e5 veie tungt. Videre saksbehandling Vi ber om kopi av vedtak for klagebehandling. Transport vest Med hilsen Frode Moen Aarland seksjonssjef Hilde Kalleklev senioringeni\u00f8r Dokumentet er godkjent elektronisk og har derfor ingen h\u00e5ndskrevne signaturer. "
}