{
  "dokument_id": "63c63eff-3ec6-55a1-ab15-101b90d016a8",
  "doc_type": "case_presentation",
  "kommune": 4601,
  "tittel": "H\u00f8ringsuttalelse om Samlingssentrum - nytt fellesmagasin for museene i Hordaland",
  "url": "https://bergen.kommune.no/politikere-utvalg/api/fil/bk360/11398662/Framstilling-Horingsuttalelse-om-Samlingssentrum-nytt-fellesmagasin-for-museene-i-Hordaland",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/31080-10 H\u00f8ringsuttalelse om Samlingssentrum - nytt fellesmagasin for museene i Hordaland Hva saken gjelder: Vestland fylkeskommune har invitert Bergen kommune til \u00e5 avgi h\u00f8ringsuttalelse om Samlingssentrum - nytt fellesmagasin for museene i Hordaland. H\u00f8ringsfrist: 01. desember 2024. Bergen kommune har f\u00e5tt utvidet frist til 17. desember 2024. Den 26.06.24 vedtok Hovudutval for kultur, idrett og inkludering at saka om Samlingssentrum - nytt fellesmagasin for musea i Hordaland skal sendast p\u00e5 h\u00f8yring til aktuelle samarbeidspartar (PS 78/2024). Vi \u00f8nskjer at h\u00f8yringspartane kjem med innspel kven som skal ha byggherreansvar, kven som skal eige bygget, og kva driftsmodell som er tenleg for Samlingssentrum. Bergen kommune vert s\u00e6rskilt bedt om \u00e5 ta stilling til kommunal medfinansiering. H\u00f8yringssp\u00f8rsm\u00e5l For \u00e5 kunne realisere eit nytt fellesmagasin for musea i Hordaland vil eit f\u00f8rste og avgjerande steg vere \u00e5 sikre finansieringsplan av sj\u00f8lve bygget. Det vert lagt til grunn ei tredelt finansiering fr\u00e5 stat, fylke og kommunar. Mange av dei st\u00f8rste musea i Hordaland er lokalisert i Bergen og n\u00e6rleik til eit framtidig fellesmagasin vil vere ein viktig faktor. Fleire av desse musea forvaltar b\u00e5de bygg og samlingar p\u00e5 vegne av kommunen som eigar. Sj\u00f8lv om magasinbehovet ogs\u00e5 gjeld museum i fleire av dei andre kommunane, s\u00e5 er dette i stor grad av eit mindre omfang. Det er difor naturleg at Bergen kommune vert utfordra s\u00e6rskilt p\u00e5 den kommunale delen av finansieringa. Vestland fylkeskommune ber difor Bergen kommune om \u00e5 bidra i spleiselaget med 1/3 av byggekostnaden, dvs. 120 mill. kroner. Med dette som utgangspunkt \u00f8nsker fylkeskommunen at h\u00f8yringspartane tek stilling til byggherreansvar, eigarskap og driftsmodell: Kven meiner de skal ta byggherreansvaret? Alternativ kan vere: \u2022 Kommune \u2022 Fylkeskommune \u2022 Musea i Hordaland via kj\u00f8pt teneste \u2022 Anna Kven b\u00f8r st\u00e5 som eigar av bygget? \u2022 Kommune \u2022 Fylkeskommune \u2022 Musea i Hordaland \u2022 Anna 1 Korleis kan drift av fellesmagasinet organiserast? Kva driftsmodell vil vere til tenleg? I 2006 ble Fellesmagasin for musea i Hordaland \u00e5pnet, et magasin tilrettelagt for kompakt magasinering av gjenstander. Fellesmagasinet, som er lokalisert i Salhus sammen med Tekstilindustrimuseet, er driftet av Bevaringstenestene, en avdeling ved Museumssenteret i Hordaland (MUHO). Vestland fylkeskommune eier bygget. Konserverings- og magasintjenester utf\u00f8res for alle de konsoliderte museene i gamle Hordaland. Fellesmagasinet er av god kvalitet, med et klima som er tilpasset en god langtidsbevaring av museumsgjenstandene. Status i dag er at fellesmagasinet er s\u00e5 godt som helt fullt. I tillegg til fellesmagasinet har hvert enkelte konsoliderte museum egne, lokale magasiner. Det er ingen av museene som har tilstrekkelig magasinplass internt, og det er sv\u00e6rt mange museumsgjenstander som p\u00e5 grunn av dette er lagret under d\u00e5rlige forhold, noe som medf\u00f8rer at de over tid blir \u00f8delagt eller i verste fall g\u00e5r tapt. Behovet for mer plass og bedre magasin for samlingene til museene i Hordaland har v\u00e6rt uttalt i n\u00e6r 20 \u00e5r. Allerede da fellesmagasinet i Salhus \u00e5pnet i 2006 var det klart at magasinarealet p\u00e5 1300 kvadratmeter bare var et f\u00f8rste skritt p\u00e5 veien for \u00e5 l\u00f8se utfordringene museene i Hordaland har n\u00e5r det gjelder forsvarlig lagring av samlingene. For \u00e5 n\u00e6rmere kunne vurdere behovet for fellesmagasin er det utarbeidet to rapporter av Bevaringstenestene, med sterk medvirkning fra de andre konsoliderte museene i fylket. En arbeidsgruppe fra Bevaringstenestene har bes\u00f8kt alle museene og gjennomf\u00f8rt befaringer og samtaler. Alle museene har f\u00e5tt mulighet til \u00e5 spille inn sine behov til et nytt magasin. Rapporten \u00abFullt hus\u00bb ble utarbeidet i 2019. I rapporten konkluderes det med at det haster \u00e5 f\u00e5 p\u00e5 plass bedre bevaringsforhold og at det vil v\u00e6re mest tjenlig \u00e5 bygge et nytt bygg for dette form\u00e5let. Stipulert arealbehov er beregnet til 8 800 kvadratmeter. Det nye fellesmagasinet er foresl\u00e5tt bygget som lavenergibygg etter modell fra Danmark og Nederland. I rapporten \u00abSamlingssentrum Vestland - fr\u00e5 fellesmagasin til heilskapleg samlingsforvaltning\u00bb fra 2022 er det ogs\u00e5 p\u00e5pekt at museene trenger plass til \u00e5 kunne arbeide med samlingene sine. De fleste museene har bygg som ikke er egnet for slikt arbeid, s\u00e6rlig er det vanskelig \u00e5 f\u00e5 gjort samlingsarbeid med de st\u00f8rste museumsgjenstandene, som vogner, biler og monumental kunst. \u00c5 bygge et samlingssentrum som sikrer trygg oppbevaring av gjenstander, og hvor museene i tillegg kan gj\u00f8re samlingsarbeid vil v\u00e6re et sv\u00e6rt viktig l\u00f8ft for museene. Byr\u00e5dets vurdering og forslag til h\u00f8ringsuttalelse: Bergen kommune takker for muligheten til \u00e5 komme med h\u00f8ringsuttalelse og for god dialog med Vestland fylkeskommune om behovet for et fellesmagasin for museene. Nytt fellesmagasin er trukket frem i Bergen kommunes plan for arkiv, bibliotek og museer 2012-2021, den nye Plan for museer og frivillig kulturvern 2022-2031 og i Kulturarenaplan 2019-2030 som sv\u00e6rt viktig for at museene skal settes i stand til en av sine viktigste oppgaver \u2013 \u00e5 bevare og forvalte v\u00e5r felles kulturarv. Det kommer ogs\u00e5 tydelig frem i innspill fra museene i Bergen i forbindelse med planarbeidet at dette er sv\u00e6rt h\u00f8yt prioritert. Utredningene gjort av MUHO viser ogs\u00e5 at museene i Bergen er blant dem med store magasinbehov. Bergen kommune deler intensjonen til museene og fylkeskommunen om viktigheten av realisering av samlingssentrum. Den krevende \u00f8konomiske situasjonen i Bergen kommune gj\u00f8r imidlertid at vi p\u00e5 n\u00e5v\u00e6rende tidspunkt ikke kan komme med intensjoner om \u00e5 bidra 2 med 1/3 av byggekostnadene i et delt spleiselag. Vi oppfordrer uansett til at prosjektet blir n\u00f8ye gjennomg\u00e5tt for \u00e5 se p\u00e5 kostnadsreduserende tiltak i videre planlegging. Bergen kommune ser ikke for seg \u00e5 st\u00e5 som byggherre for prosjektet, eller \u00e5 ha eierandel i bygget. Vi ser det per i dag ikke som hensiktsmessig, basert p\u00e5 dagens organisering, at museene st\u00e5r som byggherre eller eier av et fellesmagasin. Bergen kommune anser Vestland fylkeskommune som naturlig byggherre og byggeier, med sin tunge kompetanse p\u00e5 utvikling og ivaretakelse av bygg, samt at de er eier av bygget Bevaringstenestene benytter i dag. Bergen kommune er positiv til \u00e5 g\u00e5 i dialog med Vestland fylkeskommune fremover for \u00e5 se p\u00e5 andre m\u00e5ter Bergen kommune kan bidra til realisering av Samlingssentrum. Det er \u00f8nskelig at Bergen kommune og Vestland fylkeskommune sammen ser p\u00e5 og vurderer ulike muligheter, slik som at Bergen kommune tildeler midler over tid (slik fylkeskommunen gj\u00f8r i forbindelse med Sentralbadet), at Bergen kommune kan v\u00e6re behjelpelig i prosessen med tomtes\u00f8k, eller at Bergen kommune gir l\u00e5n/garanti til byggekostnadene. N\u00e5r det gjelder organisering og drift av et fellesmagasin mener Bergen kommune det er naturlig at Bevaringstenestene tar en sentral rolle. Det er en stor fordel at det allerede finnes en etablert organisasjon med helt unik kompetanse p\u00e5 fagomr\u00e5det. Det fremst\u00e5r lite hensiktsmessig \u00e5 bygge opp en ny organisasjon for \u00e5 drifte Samlingssentrum. Bergen kommune st\u00f8tter ogs\u00e5 vurderingene til Vestland fylkeskommune om at det vil v\u00e6re n\u00f8dvendig at museene st\u00e5r som ansvarlig for driftsmodell og betaler en husleie for arealet de leier. Bergen kommune ser for seg \u00e5 bidra til driften av Samlingssentrum gjennom opprettholdelse av tilskudd til museene, da vi vurderer det som hensiktsmessig at en driftsmodell ikke legger opp til behov for s\u00e6rskilte tilskudd fra stat/fylke/kommune. Begrunnelse for framleggelse til bystyret: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Saken anses \u00e5 v\u00e6re prinsipiell og inneb\u00e6re politiske avveininger. Forretningsutvalget har i m\u00f8te 03.09.2024 sak 283/24 fattet f\u00f8lgende vedtak: \u00abUtvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8yring Samlingssentrum -nytt fellesmagasin\u00bb p\u00e5 vegne av Bergen kommune.\u00bb Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til Vestland fylkeskommune om \u00abSamlingssentrum - nytt fellesmagasin for museene i Hordaland\u00bb slik den fremkommer av byr\u00e5dets forslag. Dato: 19. november 2024 Christine B. Meyer Reidar Digranes Byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: 1. H\u00f8yring Samlingssentrum nytt fellesmagasin 2. H\u00f8yringsnotat 3. Fullthus - Utgreiing av nytt fellesmagasin for musea i Hordaland - 2019 4. SamlingssentrumVestland - Rapport 2022 3 "
}