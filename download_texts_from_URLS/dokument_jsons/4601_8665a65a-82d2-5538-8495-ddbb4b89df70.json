{
  "dokument_id": "8665a65a-82d2-5538-8495-ddbb4b89df70",
  "doc_type": "case_attachment",
  "kommune": 4601,
  "tittel": "Forskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg i Bergen kommune, hvor sekretariatsfunksjonen er underlagt byr\u00e5det",
  "url": "https://bergen.kommune.no/politikere-utvalg/api/fil/bk360/9898626/Forskrift-om-godtgjoring-og-dekning-av-utgifter-og-okonomisk-tap-for-tillitsverv-i-styrer-rad-og-utvalg-i-Bergen-kommune-hvor-sekretariatsfunksjonen-er-underlagt-byradet",
  "tekst": " Dokumentkategori: Dok.nr: SD-20-233 Styringsdokument Rev.nr.: 04 Revisjonsdato: Gyldig til: 09.05.2022 31.12.2025 Side 1 av 3 Forskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg i Bergen kommune, hvor sekretariatsfunksjonen er underlagt byr\u00e5det Vedtatt av Bergen bystyre 22.09.2020, sak 261/20 med hjemmel i lov av 22. juni 2018 nr. 83 om kommuner og fylkeskommuner \u00a7 8-3 og \u00a7 8-4. Endret av Bergen bystyre 15.12.2021 i sak 402/21. KAP 1 GENERELLE FORHOLD \u00a7 1 Form\u00e5l Forskriften skal legge til rette for bred rekruttering til kommunale tillitsverv gjennom \u00f8konomiske ordninger som sikrer utgiftsdekning og godtgj\u00f8ring i forbindelse med vervet. Forskriften skal tydeliggj\u00f8re hvilke verv som omfattes av forskriften, og hvilke kriterier som ligger til grunn for utgiftsdekning og godtgj\u00f8ring. \u00a7 2 Virkeomr\u00e5de Forskriften gjelder kommunale tillitsverv for Bergen kommune, s\u00e5 fremt vervet ikke godtgj\u00f8res p\u00e5 annen m\u00e5te. Forskriften omfatter tillitsverv opprettet etter s\u00e6rlover, s\u00e5 fremt vedkommende s\u00e6rlov ikke har egne bestemmelser om godtgj\u00f8ring. Forskriften gjelder arbeidstakerrepresentanter i styrer, r\u00e5d og utvalg, i den grad de ikke mottar godtgj\u00f8ring p\u00e5 annen m\u00e5te. Ansatte i Bergen kommune som i kraft av sin stilling deltar i folkevalgte organer, godtgj\u00f8res ikke etter forskriften. Politiske r\u00e5dgivere for byr\u00e5det godtgj\u00f8res ikke etter forskriften. KAP 2 DEKNING AV UTGIFTER OG \u00d8KONOMISK TAP \u00a7 3 Dekning av utgifter Den som har et tillitsverv i Bergen kommune, og er formelt innkalt av utvalgets sekretariat, eller deltakelsen p\u00e5 forh\u00e5nd er godkjent av utvalgets leder har krav p\u00e5 a) skyss-, kost- og overnattingsgodtgj\u00f8ring for reiser i forbindelse med vervet b) dekning av utgifter som f\u00f8lge av vervet, ogs\u00e5 utgifter til andre for \u00e5 utf\u00f8re n\u00f8dvendige arbeidsoppgaver, barnepass og andre omsorgsoppgaver man i forbindelse med vervet ikke selv kan utf\u00f8re. c) erstatning for tapt inntekt som f\u00f8lge av vervet Krav etter f\u00f8rste ledd fremsettes for utvalgets sekretariat s\u00e5 snart som mulig etter at kravet oppstod. Kravet skal dokumenteres. Krav etter f\u00f8rste ledd bokstav b) eller c) som ikke kan dokumenteres, dekkes dersom utgiftene eller tapet er sannsynliggjort p\u00e5 annen m\u00e5te. \u00a7 4 Utm\u00e5ling av utgifter og \u00f8konomisk tap Godtgj\u00f8ring for skyss, kost og overnatting etter \u00a7 3 f\u00f8rste ledd bokstav a) dekkes i samsvar med kommunens reiseregulativ. Dette vil normalt si at rimeligste transport dekkes. Utgifter etter \u00a7 3 f\u00f8rste ledd bokstav b) dekkes med inntil 800 kroner per dag. Tapt inntekt etter \u00a7 3 f\u00f8rste ledd bokstav c) dekkes med inntil 550 kroner per time, begrenset oppad til maksimalt 1 900 kroner per dag for tap som er dokumentert med Dok.nr.: SD-20-233 Side 2 av 3 erkl\u00e6ring fra arbeidsgiver. Ikke-dokumenterte tap, men som p\u00e5 annen m\u00e5te er tilstrekkelig sannsynliggjort dekkes med inntil 800 kroner pr. dag. KAP 3 GODTGJ\u00d8RING \u00a7 5 Honorar og m\u00f8tegodtgj\u00f8ring: Det gis honorar og m\u00f8tegodtgj\u00f8ring for tillitsverv i styrer, r\u00e5d og utvalg etter satser fastsatt i vedlegg til forskriften. Representanter som mottar m\u00f8tegodtgj\u00f8ring, tilst\u00e5s bare \u00e9n m\u00f8tegodtgj\u00f8ring dersom det holdes flere m\u00f8ter samme dag i samme utvalg. Ved deltakelse i forskjellige utvalg samme dag, tilst\u00e5s godtgj\u00f8ring per m\u00f8te. For honorargruppe 2 honoreres leder og nestleder likt. \u00a7 6 Godtgj\u00f8ring for oppl\u00e6ring Representanter som deltar p\u00e5 oppl\u00e6ring som de er formelt innkalt til fra utvalgets sekretariat, tilst\u00e5s m\u00f8tegodtgj\u00f8ring etter satsen for varamedlem for oppl\u00e6ring som inng\u00e5r i vedtatt oppl\u00e6ringsprogram for utvalget. Det gis ikke m\u00f8tegodtgj\u00f8relse for annen oppl\u00e6ring. \u00a7 7 Godtgj\u00f8ring for befaringer Representanter som deltar p\u00e5 befaringer som de er formelt innkalt til fra utvalgets sekretariat, tilst\u00e5s m\u00f8tegodtgj\u00f8ring etter satsen for varamedlem. Studieturer med overnatting regnes ikke som befaring. \u00a7 8 Godtgj\u00f8ring for h\u00f8ringer og deltakelse i andre samarbeidsorgan Representanter som deltar p\u00e5 h\u00f8ringer og i andre samarbeidsorgan som de er formelt innkalt til fra utvalgets sekretariat, tilst\u00e5s m\u00f8tegodtgj\u00f8ring etter satsen for varamedlem. KAP 4 AVKORTNING, UTBETALING MM. \u00a7 9 Avkortning Honoraret avkortes som f\u00f8lger: a) \u00c5rlig honorar reduseres forholdsmessig ved forfall som overstiger 1/3. Avregning foretas i desember/januar. b) M\u00f8tehonorar utbetales ikke ved forfall. c) Hvis et varamedlem fungerer i stedet for et medlem i mer enn 1/3 av vervet, utbetales den forholdsmessige del av honoraret til vedkommende varamedlem. Fordelingen foretas som regel i desember/januar. d) I valg\u00e5r fordeles honoraret forholdsmessig mellom representantene i innev\u00e6rende valgperiode, og representantene for neste periode. \u00a7 10 Utbetaling M\u00f8tegodtgj\u00f8ring utbetales fire ganger i \u00e5ret, etter utl\u00f8pet av hvert kvartal. For utvalg som har f\u00e5 m\u00f8ter kan det foretas utbetaling hvert halv\u00e5r. Sekretariatene for det enkelte styre, r\u00e5d og utvalg er ansvarlig for budsjettering og utbetaling av godtgj\u00f8ring etter forskriften. KAP 5 AVSLUTTENDE BESTEMMELSER \u00a7 11 Regulering av satsene Satsene for godtgj\u00f8ring i forskriftens \u00a7 5 reguleres \u00e5rlig med utgangspunkt i den \u00e5rlige prosentvise l\u00f8nnsvekst for ansatte i kommunal virksomhet. Justering skjer med virkning fra 1. januar. Regulering av satsene i tr\u00e5d med denne bestemmelse gjennomf\u00f8res av byr\u00e5det. Dok.nr.: SD-20-233 Side 3 av 3 \u00a7 12 Ikrafttredelse Forskriften trer i kraft 01.07.2020 "
}