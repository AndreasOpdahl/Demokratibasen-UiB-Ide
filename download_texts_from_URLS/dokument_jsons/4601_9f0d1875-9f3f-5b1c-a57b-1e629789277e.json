{
  "dokument_id": "9f0d1875-9f3f-5b1c-a57b-1e629789277e",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten datert 24.01.2024",
  "url": "https://bergen.kommune.no/politikere-utvalg/api/fil/bk360/10469144/Uttalelse-fra-Bymiljoetaten-datert-24-01-2024",
  "tekst": " Bymilj\u00f8etaten PBE Byggesak Nord (Arbeidssted) V\u00e5r referanse: 2023/273016-6 v/Kassem Ali Al-Sheikh og Glenn Kristensen Saksbehandler: Simon Kartevold Pettit Postboks 7700 Dato: 24. januar 2024 5020 BERGEN Deres ref.: \u00c5sane. Gnr 216 Bnr 84, Fagerbakken 9. Intern h\u00f8ring, ny mur/konstruksjon. Uttale fra Bymilj\u00f8etaten Bymilj\u00f8etaten viser til internt h\u00f8ringsbrev fra Plan- og bygningsetaten datert 30.11.2023, vedr\u00f8rende tillatelse til forst\u00f8tningsmur og ny avkj\u00f8rsel. Tiltaket er avhengig av dispensasjon fra byggegrense langs kommunal veg; Fagerbakken. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som bebyggelse og anlegg \u2013 \u00d8vrig byggesone. Eiendommen omfattes av reguleringsplan ID 50790000, \u00c5SANE/BERGENHUS. GNR 216, EIDSV\u00c5G. Den aktuelle reguleringsplanen ble vedtatt 27.10.1961. Avstandsbegrensningen f\u00f8lger da byggegrense iht. vegloven p\u00e5 dette tidspunktet, en grense fastsatt til 7,5 meter fra vegkant. Uttale Bymilj\u00f8etaten kan ikke anbefale at det innvilges dispensasjon fra byggegrense iht. innsendt dokumentasjon. Slik vi ser det, gjenspeiler ikke innsendt dokumentasjon den faktiske situasjonen p\u00e5 eiendommen. Der det er tiltenkt biloppstillingsplass ligger det i dag en rekke st\u00f8rre steiner som har en b\u00e6rende funksjon overfor den kommunale vegen. Bymilj\u00f8etaten anser derfor disse steinene \u00e5 v\u00e6re en del av den offentlige vegen jf. veglova \u00a7 1 f\u00f8rste ledd. Dersom tiltaket forutsetter at steinene skal fjernes, vil dette kreve s\u00e6rskilt godkjenning fra Bymilj\u00f8etaten som kommunal vegmyndighet. En slik s\u00f8knad sendes til Bymilj\u00f8etaten, med referanse til bk360-sak 2022/189025, og m\u00e5 blant annet inneholde en uavhengig geoteknisk vurdering med tilh\u00f8rende prosjektering av eventuelle avb\u00f8tende tiltak. Kostnader knyttet til et slikt tiltak m\u00e5 dekkes av tiltakshaver. Bymilj\u00f8etaten har gitt en positiv uttale til endret bruk av avkj\u00f8rsel, datert 07.12.2020, med dokumentnummer 2020/36099-6. Denne er gitt med grunnlag i tegninger innsendt 15.07.2020. Vi kan ikke se at de nylige innsendte tegningene samsvarer med det vi har gitt uttale til i 2020. V\u00e5r tidligere positive uttale til endret bruk av avkj\u00f8rsel er derfor ikke gyldig for denne byggesaken. Vi ber om at det sendes inn oppdatert tegningsgrunnlag for avkj\u00f8rsel, som viser at krav til blant annet frisikt, overvannsh\u00e5ndtering og snu- og man\u00f8vreringsareal p\u00e5 egen eiendom, er ivaretatt. Dersom det viser seg vanskelig \u00e5 oppfylle enkelte krav, m\u00e5 s\u00f8ker begrunne hvordan veginteressene ivaretas p\u00e5 andre m\u00e5ter. Her viser vi til v\u00e5r veileder for avkj\u00f8rsel fra kommunal veg. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Vi minner om at utf\u00f8rende m\u00e5 ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57), samt godkjent arbeidsvarslingsplan, f\u00f8r arbeid p\u00e5 eller ved kommunal veg kan starte opp, dersom dette er aktuelt. Forhold knyttet til kommunal veg Grunneier av gbnr 216/84 og Bymilj\u00f8etaten har dialog om sikringstiltak og vedlikehold av kommunal veg; Fagerbakken. Denne behandles i sak 2022/189025. For \u00e5 ivareta veginteressene, er det helt n\u00f8dvendig at sakene sees i sammenheng. Med hilsen Bymilj\u00f8etaten Anne Grethe Fosse Selseng - seksjonsleder Simon Kartevold Pettit - saksbehandler Dokumentet er godkjent elektronisk. Side 2 av 2 "
}