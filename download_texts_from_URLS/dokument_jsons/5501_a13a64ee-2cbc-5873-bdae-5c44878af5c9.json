{
  "dokument_id": "a13a64ee-2cbc-5873-bdae-5c44878af5c9",
  "doc_type": "case_attachment",
  "kommune": 5501,
  "tittel": "Kvalitetssikring av konseptutredning - seksjon for eiendom",
  "url": "https://innsyn.tromso.kommune.no/application/getMoteDokument?dokid=2001931264",
  "tekst": " Unntatt offentlighet, jf. offl. \u00a7 14 Referanse: Dato: Notat 24/21913-1 16.12.2024 Til: Fra: Thomas Engelskj\u00f8n Nytt beredskapssenter; sidemannskontroll Seksjon for eiendom er blitt forelagt konsept for samlokalisering av n\u00f8dmeldetjenestene, og er blitt bedt om \u00e5 foreta en sidemannskontroll hva gjelder beregning av leiekostnader. Lasse Bakke, Ola Lund Eide og Thomas Engelskj\u00f8n har g\u00e5tt gjennom dokumentet, og vurdert de beregningsmetodene som er benyttet. Vi har ikke vurdert de avgiftsmessige sidene i de \u00f8konomiske kalkylene, herunder om alle funksjonene som er tenkt inn i beredskapssenteret er innenfor mva-omr\u00e5det. Mva vil ha innvirkning p\u00e5 leiesummen st\u00f8rrelse, men det ligger n\u00e6rmest til helsevenet og politi \u00e5 opplyse om de er mva-pliktige eller ikke. Kommunene er mva-pliktige, og f\u00e5r refundert mva gjennom ordningen for mva-kompensasjon. Vi har heller ikke vurdert leiesummens st\u00f8rrelse, da vi oppfatter at det ikke er rom for forhandling av pris. Allikevel finner vi \u00e5 bemerke at leieprisen umiddelbart fremst\u00e5r som sv\u00e6rt h\u00f8y. En gjennomgang av konseptets beregninger i tekst og tabeller viser at prosjektet gir en grundig vurdering og sammenligning av de ulike alternativene (Alt 0-Alt 3). Vi tar forbehold om at tabell 6.5 i kapittel 6.3.4 ikke er etterg\u00e5tt i detalj, da vi ikke klarer \u00e5 finne sammenhengen mellom tekst og tabell. Her vil en controller ha bedre forutsetninger til \u00e5 vurdere det faglige. Ved utregning av leie- og driftskostnader m\u00e5 det tas hensyn til bortfall av leiekostnader, der leieforhold avsluttes. Det b\u00f8r fremg\u00e5 klarere at leiekostnader i dagens leieavtaler bortfaller ved valg av Alt 1-Alt 3. Vi foresl\u00e5r ogs\u00e5 at det fremg\u00e5r klarere hvordan kostnadene fordeles mellom helsevesen, politi og kommuner. Det b\u00f8r presiseres n\u00e6rmere om kostnadene fordeles etter areal, antall ansatte eller antall arbeidsstasjoner i lokalene. Dokumentet er godt og gjennomarbeidet, men det trengs et kort og oversiktlig sammendrag over tall og fakta. B\u00e5de av hensyn til de som skal fatte beslutninger i saken, og for de som skal innrette sin drift og \u00f8konomi. Troms\u00f8 Kommune Referanse: 24/21913-1 Dato: 16.12.2024 Side 1 av 1 "
}