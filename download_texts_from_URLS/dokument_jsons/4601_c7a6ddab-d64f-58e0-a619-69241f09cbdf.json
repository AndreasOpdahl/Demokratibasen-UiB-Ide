{
  "dokument_id": "c7a6ddab-d64f-58e0-a619-69241f09cbdf",
  "doc_type": "case_attachment",
  "kommune": 4601,
  "tittel": "Klage datert 07.06.2024",
  "url": "https://bergen.kommune.no/politikere-utvalg/api/fil/bk360/10734028/Klage-datert-07-06-2024",
  "tekst": " V\u00e5r dato: V\u00e5r ref: 07.06.2024 2023/18786 Deres dato: Deres ref: 2024/11335 BERGEN KOMMUNE PLAN- OG BYGNINGSETATEN Saksbehandler, innvalgstelefon Postboks 7700 Torgeir Flo, 5557 2146 5020 BERGEN Klage p\u00e5 dispensasjon for tiltak i strandsonen \u2013 Bergen kommune \u2013 gbnr. 105/303 - Mildevegen 62 - utlegging av flytebrygge med landgang Vi viser til brev datert 22.05.2024 fra Bergen kommune til ALUTEC AS, med kopi til Statsforvalteren. I brevet er vi underrettet om vedtak fra Byr\u00e5d for byutvikling, den 10.05.2024 i sak 1282/23. Saken gjelder s\u00f8knad om tillatelse til plassering av flytebrygge med landgang. If\u00f8lge kommunen krever tiltaket dispensasjon fra kommuneplanens \u00a7 3.1 plankrav, \u00a7 6.1 byggegrense mot sj\u00f8, og \u00a7 32.9 arealform\u00e5l kombinerte form\u00e5l i sj\u00f8 og vassdrag. S\u00f8knaden ble avsl\u00e5tt av administrasjonen. Vedtaket ble p\u00e5klaget av tiltakshaver 23.02.2024. Klagen ble tatt til f\u00f8lge p\u00e5 vilk\u00e5r: Byr\u00e5d for byutvikling fatter f\u00f8lgende vedtak: 1) Med hjemmel i forvaltningsloven \u00a7 33 andre avsnitt oppheves Plan- og bygningsetatens vedtak datert 05.02.2024 om avslag p\u00e5 dispensasjon og rammetillatelse. 2) Med hjemmel i plan- og bygningsloven \u00a7 19-2 gis det dispensasjon fra KPA 2018 \u00a7 3.1 Plankrav, \u00a7 6.1 byggegrense mot sj\u00f8 og \u00a7 32.9 arealform\u00e5let kombinerte form\u00e5l i sj\u00f8 og vassdrag. Dispensasjon gis p\u00e5 f\u00f8lgende vilk\u00e5r: a. Det m\u00e5 tinglyses rett til plassering av flytebrygge p\u00e5 gbnr. 105/22, Mildevegen 60, til fordel for gbnr. 105/303, Mildevegen 62. Rettigheten skal inneholde en bestemmelse om at den ikke kan slettes uten samtykke fra Bergen kommune, org.nr. 964338531. b. Det m\u00e5 tinglyses rett til bruk av flytebrygge p\u00e5 gbnr. 105/303, Mildevegen 62, til fordel for gbnr. 105/22, Mildevegen 60. Rettigheten skal inneholde en bestemmelse om at den ikke kan slettes uten samtykke fra Bergen kommune, org.nr. 964338531. 3) Med hjemmel i plan- og bygningsloven \u00a7\u00a7 20-1 og 21-4 gis det rammetillatelse til oms\u00f8kte tiltak. 4) Det overlates til Plan- og bygningsetaten \u00e5 utferdige den endelige tillatelsen og foreta en vurdering av n\u00f8dvendige vilk\u00e5r. 5) Klagen tas til f\u00f8lge. Dato: 10. mai 2024 E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/2 Statsforvalteren i Vestland klager med dette p\u00e5 Byr\u00e5dens vedtak datert 10.05.2024 i sak 1282/23 Begrunnelse Tiltaket ligger ved strandsonen i Vestrepollen ved Mildehalv\u00f8ya. Pollene i dette omr\u00e5det av kommunen har stor verdi for naturmangfold, landskap og friluftsliv. Strandsonen og de n\u00e6re sj\u00f8omr\u00e5dene er her under s\u00e6rdeles sterkt press for nedbygging og privatisering. Gjenv\u00e6rende strandomr\u00e5der og n\u00e6re sj\u00f8areal som ikke er nedbygd og privatisert er derfor viktige \u00e5 sikre. Tiltaket som oms\u00f8kes er omfattende, med en 12 meter lang flytebrygge med 7 meter landgang som virker dominerende i det relativt trange kystlandskapet som er s\u00e6rpreget for Mildehalv\u00f8ya. Tiltaket som ligger ved utl\u00f8pet av en liten bukt bidrar til en innsnevring og dermed innelukking av sj\u00f8arealet innenfor. Tiltaket blir begrunnet med behov for \u00e5 gj\u00f8re det lettere og sikrere \u00e5 komme til b\u00e5ten pga. grunn sj\u00f8. Slike utfordringer b\u00f8r kunne l\u00f8ses p\u00e5 andre m\u00e5ter enn \u00e5 anlegge brygger, f eks ved \u00e5 anskaffe seg en lettb\u00e5t for \u00e5 komme ut til en st\u00f8rre b\u00e5t. Det fremg\u00e5r av saken at tiltaket allerede er utf\u00f8rt. Vi har ogs\u00e5 merket oss at det er anlagt et betongdekke over eksisterende kai som ikke er oms\u00f8kt. Statsforvalteren finner at oms\u00f8kte tiltak vil f\u00f8re til nedbygging av strandsone med stor verdi og vi mener at vedtaket setter de allmenne hensynene som er sikret gjennom juridisk bindende kommuneplan og pbl. \u00a7 1-8 til side. Statsforvalteren i Vestland ber om at vedtaket blir gjort om slik at det ikke blir gitt dispensasjon som oms\u00f8kt p\u00e5 gnr. 105, 303 Mildevegen i Ytrebygda bydel. Vi viser ellers til v\u00e5re brev til Bergen kommune datert 09.06.2022 og 20.06.2022 om klager p\u00e5 strandsonesaker i Bergen. Med hilsen Nils Erling YndesdalNils Erling Yndesdal Egil Hauge spesialr\u00e5dgjevarspesialr\u00e5dgiver seksjonsleder Dokumentet er elektronisk godkjent "
}