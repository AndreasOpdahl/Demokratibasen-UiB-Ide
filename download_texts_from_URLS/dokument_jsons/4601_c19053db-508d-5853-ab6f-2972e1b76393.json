{
  "dokument_id": "c19053db-508d-5853-ab6f-2972e1b76393",
  "doc_type": "case_attachment",
  "kommune": 4601,
  "tittel": "Vedlegg 06 Varsel om ekspropriasjon 030723",
  "url": "https://bergen.kommune.no/politikere-utvalg/api/fil/bk360/10323714/Vedlegg-06-Varsel-om-ekspropriasjon-030723",
  "tekst": " Bergen Vann \u00d8KLAND FISKEB\u00c5TREDERI HOLDING 5 AS V\u00e5r referanse: 2021/87038-114 Skipanesvegen 106 Saksbehandler: Hanne Marie Torgilstveit 5259 HJELLESTAD Dato: 3. juli 2023 Deres ref.: Mynteviksvegen, Gnr 107 bnr 389 - Varsel om ekspropriasjon for ervervelse av negativ servitutt og forh\u00e5ndstiltredelse til arealene Viser til tidligere og siste korrespondanse av 23.05.23 om \u00e5 legge kommunal vann- og avl\u00f8psledning i Mynteviksveien. Vi har i l\u00f8pet av v\u00e5ren 2021-2023 fors\u00f8kt flere forhandlingsrunder med deg, uten at vi har lyktes med \u00e5 lage en omforent avtale. Saken er fors\u00f8kt forhandlet over lang tid. Du har p\u00e5 beropt prim\u00e6rt ett krav for \u00e5 inng\u00e5 en frivillig avtale. Dette er at s\u00f8knad om flytebrygge som er under behandling hos Etat for byggesak ble godkjent. Vi viser til vedlegg, og svar fra Etat for byggesak p\u00e5 dette. Saken er avsluttet der, og klagemulighetene er fullf\u00f8rt. Det er heller ikke slik at Bergen Vann kan gi deg en mulighet for omgj\u00f8ring av et lovlig vedtak. Etter denne korrespondansen har vi ikke klart \u00e5 oppn\u00e5 kontakt med deg. Vi viser til v\u00e5rt siste brev av 22.05.23, og hvor vi heller ikke har oppn\u00e5dd noen respons. Prim\u00e6rt \u00f8nsker Bergen Vann \u00e5 komme frem til en minnelig ordning, og h\u00e5per fortsatt det lar seg gj\u00f8re. Samtidig er Bergen Vann avhengig av \u00e5 f\u00e5 tilgang til de n\u00f8dvendige arealer for \u00e5 f\u00e5 fremdrift i prosjektet. Bergen Vann ser seg derfor n\u00f8dt til \u00e5 igangsette en prosess for \u00e5 erverve rettighetene ved ekspropriasjon. Vi varsler herved ekspropriasjon av negativ servitutt i henhold til oreigningslovens \u00a7 2 nr 47. \u00abMot vederlag etter skj\u00f8n til den det r\u00e5kar, kan oreigningsinngrep setjast i verk etter vedtak av eller samtykke fr\u00e5 Kongen, s\u00e5 langt det trengst til eller for: 47. Vassforsyning og avl\u00f8p\u00bb. Bestemmelsen gir en generell ekspropriasjon adgang til vannforsyning og avl\u00f8p. Bergen vann vil ogs\u00e5 s\u00f8ke om forh\u00e5ndstiltredelse etter oreigningslovens \u00a7 25. Eiendommen mister ikke eiendomsretten til arealet og det blir ikke gjort permanente endringer i arealet. Ledninger og tilh\u00f8rende installasjoner skal graves ned i bakken. B\u00e5ndleggingen vil medf\u00f8re at det ikke kan oppf\u00f8res byggverk eller andre konstruksjoner over ledningsanlegget. Eventuelle konstruksjoner m\u00e5 plasseres i betryggende avstand til ledningsanlegget. Postadresse: Telefon: 55566000 Postboks 7700, 5020 BERGEN E-post: vann.avlop@bergen.kommune.no Kontoradresse: Internett: www.bergen.kommune.no Fj\u00f8sangerveien 68 Eier av eiendommen er: \u00d8kland Fiskeb\u00e5trederi Holding 5 AS, Skipanesveien 106, 5259 Hjellestad, Orgnr: 996325520. Eier er Torunn Bothilde \u00d8kland, og det er henne v\u00e5r prosjektleder har v\u00e6rt i kontakt med p\u00e5 e-post. Begrunnelse: \u00c5rsaken til ekspropriasjon/ervervelse av negativ servitutt i Mynteviksvegen ligger i behovet for \u00e5 f\u00e5 tilstrekkelig vann til omr\u00e5det og fjernet avl\u00f8p. Det foreligger gjennomf\u00f8ringsvedtak fra kommunaldirekt\u00f8rens stab, datert 24.04.23 Eiendommen ligger i regulert str\u00f8k, jfr kommunedelplan 61020000, Ytrebygda Gnr 107 Kommunedelplan Birkeland, Liland, \u00c5dland og Espeland. Det foreligger ingen s\u00f8knad om reguleringsplan p\u00e5 vegen pr dags dato. For \u00e5 kreve ekspropriasjon etter plan- og bygningsloven, m\u00e5 et foreligge reguleringsplan, noe det ikke gj\u00f8r i Mynteviksvegen. Hjemmel blir derfor oreigningsloven \u00a7 2. Omr\u00e5det Mynteviken er at av f\u00e5 omr\u00e5der i Bergen kommune som ikke har etablert offentlig vannforsyning. Omr\u00e5det som er definert er fra Espelandsvegen i nordvest og omr\u00e5det s\u00f8rover mot sj\u00f8en og til og med Mynteviksvegen. Blant bebyggelsen p\u00e5 Espegrend som i dag ikke er tilkoblet offentlig vannforsyning finner vi boliger, hytter og naust, samt UIBs Marinbilologisk forskningsstasjon med overnattingsmuligheter for studenter. Underveis er deler av prosjektet endret, og et som n\u00e5 gjenst\u00e5r er boliger i Mynteviksvegen, dvs s\u00f8r for forskningsstasjonen. Det legges hovedledning frem til krysset i Mynteviksvegen, til s\u00e5 \u00e5 g\u00e5 videre med fellesledninger til boliger i privat regi. Det legges opp til at private boliger m\u00e5 samle seg om felles l\u00f8sninger. Bergen Vann har mottatt rettigheter for \u00e5 legge vann- og avl\u00f8psledninger i hele prosjektet, med unntak av deg som eier av Mynteviksvegen. Ledningene skal kun legges i veggrunn i Mynteviksvegen. Boligene i dette omr\u00e5det har i dag private slamavskillere som fanges opp i privat ledningsnett og f\u00f8res til sj\u00f8. Det er dette utslippet som skal fanges opp av kommunal avl\u00f8psledning. Avgrensing av r\u00e5derett over eiendommen Bergen Vann gj\u00f8r deg oppmerksom p\u00e5 oreigningsloven \u00a7 28. Her fastsl\u00e5s at dette varselet inneb\u00e6rer at grunneier ikke m\u00e5 disponere rettslig eller faktisk over eiendommen p\u00e5 en m\u00e5te som hindrer, vanskeliggj\u00f8r eller fordyrer et eventuelt eiendomsinngrep uten Bergen Vann sin tillatelse. Det m\u00e5 i s\u00e5 fall p\u00e5regnes at det blir gjort fradrag for skaden i erstatningen, og at arbeid, p\u00e5kostninger og lignende som ellers kunne gitt grunnlag for \u00e5 \u00f8ke erstatningen, vil bli sett bort fra ved erstatningsfastsettelsen. I denne sammenheng viser vi ogs\u00e5 til oreigningsloven \u00a7 24 annet punktum som lyder: \u00abEigaren skal gjera greie for alle rettar som han veit hefter p\u00e5 eigedomen, og som inngrepet kan f\u00e5 verknad for, om det vert kravd.\u00bb Vi ber s\u00e5leis om ei tilbakemelding p\u00e5 dette. Grunneier sin rett til \u00e5 uttale seg Side 2 av 3 I samsvar med forvaltningsloven \u00a7 16 og oreigningslovens \u00a7 12 annet ledd om forh\u00e5ndsvarsel, blir du oppfordret til \u00e5 uttale deg til s\u00f8knad om samtykke til ekspropriasjon og s\u00f8knad om forh\u00e5ndstiltredelse innen 6 uker, (samt avvikling av sommerferie), innen fredag 25. august 2023. Skriftlige merknader kan omhandle vedtaket om \u00e5 ekspropriere rettigheter/servitutt for \u00e5 f\u00e5 gjennomf\u00f8rt tiltaket. Det fysiske inngrepet fremkommer av vedlagte kart. Vi ber om tilbakemelding om noe er uriktig i tilsendte kartmateriale. Bergen Vann vil frafalle ekspropriasjonen dersom vi mottar signert avtale. Dersom det er andre kommentarer, kan jeg n\u00e5s p\u00e5 e-post: hanne.torgilstveit@bergen.kommune.no eller p\u00e5 tlf 55 56 60 79. Med hilsen Bergen Vann - Hanne Torgilstveit - juridisk r\u00e5dgiver Dokumentet er godkjent elektronisk. Side 3 av 3 PLAN- OG BYGNINGSETATEN JUSS- OG TILSYNSAVDELINGEN Allehelgens gate 5 Postboks 7700, 5020 Bergen Telefon 55 56 63 10 postmottak.planogbygg@bergen.kommune.no www.bergen.kommune.no Torunn Bothilde \u00d8kland Skipanesvegen 106 5259 HJELLESTAD Deres referanse: V\u00e5r saksbehandler: V\u00e5rt saksnummer: Dato: Yngve L\u00f8tvedt 201531526/36 290917 Dir. tlf.: 5556 6096 AVVISNING AV S\u00d8KNAD Eiendom : Gnr 104 Bnr 77 Adresse : Skipanesvegen 106 Tiltakshaver : Torunn Bothilde \u00d8kland Tiltaket : Anlegging kaier / brygger og moloer SAKEN GJELDER: De har i brev datert 06.09.17 fremmet s\u00f8knad om/stadfestelse av utlagte flytebrygge. Subsidi\u00e6rt s\u00f8kes det n\u00f8dvendig dispensasjoner etter Plan- og bygningsloven. Det er videre s\u00f8kt om ferdigattest i e-post datert 08.09.17. VEDTAK: S\u00f8knader mottatt 06.09.2017 og 08.09.17 avvises fordi de ikke er tilstrekkelig opplyst til \u00e5 kunne realitetsbehandles, jf. Plan- og bygningsloven \u00a7 21-4, f\u00f8rste ledd og byggesaksforskriften kapittel 5. BEGRUNNELSE FOR VEDTAKET: Kommunen skal behandle s\u00f8knaden enten ved \u00e5 gi tillatelse, avslag eller ved \u00e5 avvise s\u00f8knaden. En avvisning inneb\u00e6rer at s\u00f8knaden mangler n\u00f8dvendige opplysninger for \u00e5 gi en tillatelse eller et avslag. Hvilke opplysninger som er n\u00f8dvendige, fremg\u00e5r av Plan- og bygningsloven \u00a7 21-2 og byggesaksforskriften kapittel 5. Bygningsmyndigheten viser til at deres henvendelse fremst\u00e5r som uklar fordi den inneholder flere krav. Vi viser til at det er formulert \u00ab s\u00f8knad om\u00bb. Henvendelsen inneholder ikke noen elementer av s\u00f8knad ut fra plan og bygningslovens krav til innhold. Vi har derfor ikke kunnet behandle henvendelsen ut fra det. Vi viser til at det videre er formulert \u00abs\u00f8kes om/stadfestelse av utlagte flytebrygger\u00bb Vi viser til at det allerede er tatt stilling til dette gjennom klagesak, saksnr 201531526. Vi viser videre til deres subsidi\u00e6re s\u00f8knad om dispensasjon. Ut fra at vi ikke kan ta stilling til noen prinsipalt krav er det ikke mulig \u00e5 vurdere en subsidi\u00e6r s\u00f8knad om dispensasjon. Sp\u00f8rsm\u00e5let om dispensasjon er for \u00f8vrig behandlet og avgjort i saksnr 201531526. Vi har heller ikke kunne se klart av henvendelsen at den alternativt skal forst\u00e5s som en omgj\u00f8ringsbegj\u00e6ring. Det m\u00e5 klart fremg\u00e5 at kravet gjelder omgj\u00f8ringsbegj\u00e6ringen. Det f\u00f8lger av forvaltningsloven \u00a7 35 f\u00f8rste ledd bokstav c at et forvaltningsorgan kan omgj\u00f8re sitt eget vedtak dersom \u00abvedtaket m\u00e5 anses ugyldig\u00bb. Alternativ dersom de \u00f8nsker \u00e5 s\u00f8ke p\u00e5 nytt om samme tiltak s\u00e5 m\u00e5 det s\u00f8kes i henhold til plan- og bygningslovens krav til innhold med hensyn til s\u00f8knad. Vi kan imidlertid ikke se at dette kan anbefales fordi rettssp\u00f8rsm\u00e5let allerede er behandlet. Vi viser til kort referat fra klagesak, saksnr 201531526 nedenfor. Vi p\u00e5peker at dersom saken skal oms\u00f8kes p\u00e5 nytt s\u00e5 krever tiltaket at s\u00f8knaden m\u00e5 fremmes av ansvarlig s\u00f8ker. S\u00f8knaden m\u00e5 videre nabovarsles og inneholde en rekke opplysninger. En s\u00f8knad om dispensasjon m\u00e5 ogs\u00e5 begrunnes og nabovarsles. SAK10 \u00a7 5-4 og \u00a7 5-5 angir hvilke opplysninger som skal gis ved s\u00f8knad om tillatelse til tiltak, i den utstrekning de er relevante for tiltaket og n\u00f8dvendig for kommunens behandling. Listen over mangler er ikke utt\u00f8mmende og det vises til krav til s\u00f8knader som f\u00f8lger av Plan- og bygningslovens \u00a7 21-4, SAK10 \u00a7 5-4 og \u00a7 5-5. Videre til Plan- og bygningslovens \u00a7\u00a7 19-1 og 19-2. Vi viser til at Plan- og bygningsloven gir hjemmel for \u00e5 s\u00f8ke, og f\u00e5 utstedt ferdigattest for s\u00f8knadspliktige tiltak. Dette forutsetter at det foreligger tillatelse til tiltak som grunnlag. Vi viser til det som f\u00f8lger av dette avvisningsvedtaket at det ikke foreligger tillatelse til tiltak som det kan s\u00f8kes ferdigattest for. Verken kommunen eller Fylkesmannen kan behandle n\u00e5r det er uklart hva som oms\u00f8kes og dersom ikke alle n\u00f8dvendige opplysninger ligger ved s\u00f8knaden. P\u00e5 bakgrunn av de uklarheter henvendelsen gir med hensyn til hva som s\u00f8kes og mangler s\u00e5 kan bygningsmyndighetene heller ikke se grunnlag for \u00e5 veilede i form av mangelbrev. N\u00e5r det gjelder Deres henvendelse s\u00e5 forst\u00e5s denne ogs\u00e5 som at de er uenig i den avgj\u00f8relsen som ligger i tidligere vedtaket i saken. Det er p\u00e5 nytt anf\u00f8rt feil lovanvendelse og feilaktig krav om s\u00f8knad om utlegging av flytebrygge. Vi viser til klagesak, saksnr 201531526. Bakgrunn for saken var f\u00f8lgende; Bergen kommune ved Etat for byggesak og private planer, ga i vedtak datert 11.02.16 avslag p\u00e5 s\u00f8knad om legalisering av eksisterende flytebrygge. Flytebryggen var 24 meter lang og 2,5 meter bred med en utligger som var 6 meter lang og 2 meter bred. Flytebryggen var festet i land ved hjelp av en 4 meter lang landgang. Vedtaket ble p\u00e5klaget ved brev datert 11.02.16. Klagen ble behandlet av komit\u00e9 for milj\u00f8- og byutvikling den 06.10.16 og ble delvis tatt tilf\u00f8lge med 14 mot 3 stemmer. S\u00f8knaden ble innvilget p\u00e5 vilk\u00e5r av at tiltaket ble redusert til en maksimal st\u00f8rrelse p\u00e5 12 m2 og plassert innenfor sone for kai som vist p\u00e5 situasjonsplan stemplet av BOH 23.06.1995. Det ble gitt Saksnummer 201531526 Side 2 av 3 dispensasjon fra kommuneplanens arealdel punkt 1 om plankrav, punkt 4 om byggegrense lang sj\u00f8, og punkt 26 om bruk og vern av sj\u00f8. Ved brev datert 06.11.16 ble komiteens vedtak p\u00e5klaget. Klagen ble behandlet av Plan- og bygningsetaten den 15.02.17. Klagen ble ikke tatt til f\u00f8lge. Saken ble etter dette sendt over til Fylkesmannen for endelig avgj\u00f8relse. Fylkesmannens stadfestet den 11.05.17 Bergen kommune ved Komit\u00e9 for milj\u00f8 og byutvikling sitt vedtak av 06.10.16. N\u00e5r det gjelder den delen av henvendelsen som knyttes til det anf\u00f8rte \u00absom bygget\u00bb s\u00e5 viser vi til at dette er vurdert i klagebehandlingen der Fylkesmannen skriver: \u00abN\u00e5r det gjelder anf\u00f8rselen om at det er kommunens ansvar \u00e5 utstede ferdigattest fremg\u00e5r det av pbl. \u00a7 21-7 at kommunen skal utstede ferdigattest innen 3 uker etter at kravet er mottatt sammen med n\u00f8dvendig dokumentasjon. Dette inneb\u00e6rer imidlertid ikke at kommunen er ansvarlig for \u00e5 utstede ferdigattest dersom dette ikke er oms\u00f8kt for gjeldende tiltak og n\u00f8dvendig dokumentasjon ikke er innsendt. Det er tiltakshaver som er ansvarlig for at de n\u00f8dvendige godkjennelser foreligger, herunder s\u00f8knad om ferdigattest. Vi er enig med kommunen i at det i denne anledning er irrelevant om saken st\u00e5r som lukket eller ikke i det kommunale saksbehandlingssystemet, da dette ikke inneb\u00e6rer at det er gitt tillatelse til tiltak som ikke er oms\u00f8kt. Det samme gjelder ved en eiendoms eventuelle status \u00absom bygget\u00bb.\u00bb PLAN- OG BYGNINGSETATEN for etatsdirekt\u00f8ren Yngve L\u00f8tvedt - saksbehandler Sonja Elin Kleven Jakobsen - seksjonsleder Brevet er elektronisk signert og har derfor ingen underskrift. Saksnummer 201531526 Side 3 av 3 "
}