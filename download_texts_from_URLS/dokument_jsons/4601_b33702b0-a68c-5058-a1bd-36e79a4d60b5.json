{
  "dokument_id": "b33702b0-a68c-5058-a1bd-36e79a4d60b5",
  "doc_type": "case_attachment",
  "kommune": 4601,
  "tittel": "UMBY-sak 314_24",
  "url": "https://bergen.kommune.no/politikere-utvalg/api/fil/bk360/11168816/UMBY-sak-314-24",
  "tekst": "Fra: \"Jon Bratberg\" <bratberg@outlook.com> Sendt: torsdag 19. september 2024 12:01:24 Til: \"Berg, Andreas\" <Andreas.Berg@bergen.kommune.no> Emne: UMBY-sak 314/24 Hei. Vi ser at byr\u00e5den svarte p\u00e5 noen sp\u00f8rsm\u00e5l fra utvalget i g\u00e5r. Vi har noen kommentarer til dette som vi \u00f8nsker skal deles med utvalget: Vi mener at de trafikksikkerhetsmessige fordelene ved dette tiltaket er noe overdrevet av byr\u00e5den, siden tiltaket gjelder de f\u00f8rste 100 m lengst vekk fra skolen, av en skolevei p\u00e5 totalt 1,1 km m\u00e5lt fra skolegrensen der tiltaket er foresl\u00e5tt. FAU Ulsm\u00e5g etterlyser f\u00f8rst og fremst tiltak ved skolen, som av/p\u00e5stigningssone og generelt mindre trafikk rundt skolen. I tillegg ligger tiltaket p\u00e5 grensen mellom to skolekretser, som gj\u00f8r nytten mindre, samtidig som fremkommelighet for g\u00e5ende vil bevares med en enkel \"parkering forbudt\"-sone i samme utstrenkning. Vi mener det foresl\u00e5tte tiltaket derimot vil forverre trafikksikkerheten, ved at det f\u00f8rer til mer trafikk ved Ulsm\u00e5g skole, og det blir vanskelig for busser og biler \u00e5 m\u00f8tes p\u00e5 denne delen av strekningen. At prosjektet er en del av Milj\u00f8l\u00f8ftet er ikke et argument for \u00e5 gjennomf\u00f8re tiltaket i seg selv, dersom en n\u00e6rmere utredning av prosjektet viser at det ikke er hensiktsmessig i forhold til det tiltaket s\u00f8ker \u00e5 oppn\u00e5 - snarere tvert i mot. Vi \u00f8nsker at utvalget kommer p\u00e5 en befaring for \u00e5 se p\u00e5 de faktiske forholdene, siden byr\u00e5den ikke kan fremlegge dokumentasjon eller uttale seg om forholdene grunnet at \u00d8vsttunbrekka er privateid. Vi gjentar ogs\u00e5 at bortfall av parkeringsplasser i Totlandsvegen ikke er del av klagegrunnlaget til \u00d8vsttunbrekka vel, selv om det er dette klageinnholdet (fra andre klagere) byr\u00e5den trekker frem av innvendinger. Beboerne i \u00d8vsttunbrekka er opptatt av trafikksikkerheten og fremkommeligheten, der vi mener begge deler vil forringes ved gjennomf\u00f8ring av foresl\u00e5tte tiltak. Med vennlig hilsen Jon Bratberg -p\u00e5 vegne av \u00d8vsttunbrekka vel "
}