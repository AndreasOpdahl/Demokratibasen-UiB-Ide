{
  "dokument_id": "8e4814f1-f292-51be-824e-74fbb0490e9e",
  "doc_type": "case_minutes",
  "kommune": 4601,
  "tittel": "Saksprotokoll UMBY, 25062024, Sak 216/24, Arna, gnr. 296, bnr.1, Langedalen 60. Klage over avslag p\u00e5 s\u00f8knad om bruksendring av uthus",
  "url": "https://bergen.kommune.no/politikere-utvalg/api/fil/bk360/10751191/Innstilling-vedtak-Arna-gnr-296-bnr-1-Langedalen-60-Klage-over-avslag-pa-soknad-om-bruksendring-av-uthus",
  "tekst": "Arna, gnr. 296, bnr.1, Langedalen 60. Klage over avslag p\u00e5 s\u00f8knad om bruksendring av uthus Utvalg for milj\u00f8 og byutvikling behandlet saken i m\u00f8tet 25.06.2024 sak 216/24 og fattet f\u00f8lgende vedtak: 1. Med hjemmel i forvaltningslovens \u00a7 33, 2. ledd oppheves plan- og bygningsetatens vedtak av 27.09.2023 i sak BYGG-2023/12599 2. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra kommuneplanens arealdel \u00a7 3.1 \u2013 plankrav. 3. Med hjemmel i plan- og bygningslovens \u00a7 19-2 innvilges dispensasjon fra kommuneplanens arealdisponering til LNF-form\u00e5l 4. Med hjemmel i plan- og bygningslovens \u00a7 20-1 a) og d), jfr. lovens \u00a7 20-2 innvilges s\u00f8knad om rammetillatelse for ombygning/p\u00e5bygging//bruksendring til boligform\u00e5l i samsvar med s\u00f8knad av 19.04.2023 og tegninger datert 03.02.2023.Fageteten utferdiger underretning om vedtak i samsvar med plan- og bygningslovens og forvaltningslovens regler. Vilk\u00e5r for innvilgelse av rammel\u00f8yve er at forhold til vei, avkj\u00f8rsel, vann og avl\u00f8p er avklart i tr\u00e5d med plan- og bygningslovens kap. 27 ved s\u00f8knad om igangsettingstillatelse. Saken gjelder g\u00e5rdseiendom i Langedalen \u2013 gnr 296 bnr 1, n\u00e6rmere bestemt s\u00f8knad om n\u00f8dvendige dispensasjoner for \u00e5 kunne s\u00f8ke om ombygging/p\u00e5bygging av tidligere uthus p\u00e5 g\u00e5rden for bruksendring til boligform\u00e5l. I tillegg er det s\u00f8kt om byggel\u00f8yve som ombygging/p\u00e5bygging/bruksendring. Etableringen av boligen har allerede funnet sted. Saken gjelder s\u00e5ledes legalisering av allerede gjennomf\u00f8rt tiltak. Plan- og bygningsetaten la til grunn at s\u00f8knaden fordrer dispensasjon fra kommuneplanens arealdisponering av aktuelt areal til LNF-form\u00e5l. Tiltaket vil ogs\u00e5 kreve dispensasjon fra reguleringsplankrav i kommuneplanens arealdel - \u00a7 3.1. S\u00f8knad om dispensasjon fra LNF-form\u00e5let Vilk\u00e5rene for \u00e5 kunne innvilge dispensasjon er fastsatt i plan- og bygningslovens \u00a7 19-2, 2. ledd: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Utgangspunktet for om dispensasjonsvilk\u00e5rene er oppfylt vil v\u00e6re de tiltak som normalt omfattes av LNF, samt de hensyn LNF-form\u00e5let skal beskytte. Etter plan- og bygningslovens \u00a7 11-7 nr. 5 omfatter LNF f\u00f8lgende: \u00abUnderform\u00e5l: a. areal for n\u00f8dvendige tiltak for landbruk (...) og g\u00e5rdstilknyttet n\u00e6ringsvirksomhet basert p\u00e5 g\u00e5rdens ressursgrunnlag,\u00bb Bakgrunnen for s\u00f8knaden er at hele storfamilien bor p\u00e5 g\u00e5rdseiendommen. Oms\u00f8kte tiltak gjelder alts\u00e5 ikke k\u00e5rbolig \u2013 men en bolig for generasjonen under g\u00e5rdeier selv. S\u00f8ker har opplyst at han driver g\u00e5rden selv og det er per. dags dato 8 sauer, 4 geiter, en v\u00e6r, 2 h\u00f8ns og 25 hester. Det er i den senere tid plantet 25 000 grantr\u00e6r p\u00e5 eiendommen og gjerdet opp utmark. 20 m\u00e5l med jord er dyrket opp, som gir f\u00f8de til besetningen p\u00e5 g\u00e5rden. G\u00e5rden har et generasjons-tun der fire generasjoner bor og drifter g\u00e5rden. G\u00e5rden er liten og er sidegeskjeft til ordin\u00e6re jobb, noe som n\u00f8dvendiggj\u00f8r at alle generasjoner som bor p\u00e5 g\u00e5rden m\u00e5 bidra. Det vises ogs\u00e5 til at UMBY har v\u00e6rt p\u00e5 befaring p\u00e5 g\u00e5rden, og kunne konstatere at dette er et sm\u00e5bruk i aktiv drift \u2013 og i tr\u00e5d med det s\u00f8ker har opplyst. UMBY har vurdert det slik at dispensasjon ikke kommer vesentlig i konflikt med hensynene fra KPAs arealdisponering til LNF. Tiltaket kommer ikke i konflikt med landbruksform\u00e5let. Landbruksjord ber\u00f8rer ikke, fordi det her er tale m et tidligere uthus som bygges om. Ombygningen til boligform\u00e5l kommer av samme grunn heller ikke i konflikt med naturhensyn eller hensyn til friluftslivet. Bymilj\u00f8etaten \u2013 som skal ivareta natur- og friluftsinteresser \u2013 er ikke imot at det blir gitt tillatelse til tiltaket. Byantikvaren mener det ikke er kulturmilj\u00f8faglige grunner for \u00e5 avsl\u00e5 s\u00f8knaden. Dispensasjon kommer derfor ikke vesentlig i konflikt med hensynene bak KPAs arealdisponering til LNF-form\u00e5l. UMBY er ogs\u00e5 av den oppfatning at fordelene med dispensasjon er klart st\u00f8rre enn ulempene etter en samlet vurdering. Det er i et ressurs- og arealdisponeringsperspektiv fornuftig at eksisterende bygg kan bygges om fra form\u00e5l det ikke er bruk for \u2013 til form\u00e5l det er bruks for. At det bygges bolig p\u00e5 tidligere \u00abgr\u00e5\u00bb omr\u00e5der heller enn p\u00e5 jomfruelige tomter, er en fordel. Bergen trenger ogs\u00e5 flere boliger \u2013 og her vil dispensasjon gi en familiebolig i veldig barnevennlige omgivelser. Det fremmer barns interesser \u2013 i tr\u00e5d med lovens form\u00e5lsparagraf. Det er ogs\u00e5 en fordel at personer bor p\u00e5 g\u00e5rden \u2013 og dermed kan v\u00e6re i posisjon til \u00e5 bidra med g\u00e5rdsarbeid og dyrestell. Det kan ses som en ulempe at boligen etableres i omr\u00e5de langt unna kollektivknutepunkt. Men ogs\u00e5 bygdene i Bergen m\u00e5 sikres mot stagnasjon, og i statlige planretningslinjer for samordnet bolig-, areal- og transportplanlegging er det vektlagt at: \u00abI omr\u00e5der med lite utbyggingspress, og hvor lokale myndigheter vurderer det som n\u00f8dvendig for \u00e5 \u00f8ke attraktiviteten for bosetting, kan det planlegges for et mer differensiert bosettingsm\u00f8nster.\u00bb Langedalen er definitivt er omr\u00e5de med generelt lite utbyggingspress \u2013 og der et differensiert bosettingsm\u00f8nster derfor kan tillates. Begge lovens grunnvilk\u00e5r for \u00e5 innvilge dispensasjon er til stede, og UMBY benytter den skj\u00f8nnsmessige adgangen til \u00e5 innvilge s\u00f8knaden om dispensasjon fra plankrav. N\u00e5r det innvilges byggetillatelse til bolig er det selvsagt ikke gitt at det er et familiemedlem p\u00e5 g\u00e5rden som vil bo der for alltid. UMBY legger likevel, i den skj\u00f8nnsmessige vurderingen, en viss vekt p\u00e5 at det har en verdi \u00e5 st\u00f8tte opp under en storfamilie som vil leve og bu sammen p\u00e5 sm\u00e5bruket. Det vises ogs\u00e5 til artikkel 23 i FNs konvensjon om sivile og politiske rettigheter, der det heter at: \u201cThe family is the natural and fundamental group unit of society and is entitled to protection by society and the State.\u201d Det \u00e5 verne om familien, i tr\u00e5d med denne konvensjonen, som er omfattet av menneskerettighetslovens fra 1999, er tillagt en viss vekt. Dispensasjon fra KPAs reguleringsplankrav KPA-bestemmelsene om reguleringsplankrav vedtatt i 2019 lyder: \u00ab3.1. Plankrav 2 Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Form\u00e5let mer KPAs krav til reguleringsplan er at utbygging i regelen ikke skal finne sted uten at forhold til infrastruktur, natur, oppvekstmilj\u00f8 mm er gjort til gjenstand for en helhetlig og grundig planlegging \u2013 med mulighet til medvirkning. UMBY legger til grunn dispensasjon til oms\u00f8kte ombygging/p\u00e5bygging til boligform\u00e5l ikke kommer vesentlig i konflikt med hensynene bak KPAs reguleringsplankrav. Reguleringsplan vil normalt benyttes for tiltak av en viss st\u00f8rrelse, der det et behov for \u00e5 se tiltaket i en st\u00f8rre kontekst med mulighet til medvirkning. N\u00e5r det gjelder oms\u00f8kte k\u00e5rbolig vil dispensasjon- og byggesak gi en fullt ut forsvarlig behandling av saken \u2013 og gi et tilstrekkelig beslutningsgrunnlag. Ingen naboer har uttalt seg negativt til tiltaket. Alle relevante sektormyndigheter har s\u00e5ledes f\u00e5tt anledning til \u00e5 uttale seg. Bymilj\u00f8etaten, som ivaretar naturhensyn, har ikke innsigelser til tiltaket. Langedalen er dessuten et omr\u00e5de med lite utbyggingspress, der et mer differensiert bosettingsm\u00f8nster kan tillates ihht statlige planretningslinjer for samordnet bolig-, areal- og transportplanlegging. De forhold som normalt er gjenstand for behandling i en reguleringsplansak \u2013 er s\u00e5ledes allerede forsvarlig belyst gjennom behandling av dispensasjonss\u00f8knaden. Det m\u00e5 ogs\u00e5 tillegges vekt at den aktuelle ombygningen/p\u00e5bygningen til boligform\u00e5l ikke kan ses \u00e5 ha vesentlig betydning for milj\u00f8- og samfunn. Dette tilsier at dispensasjon ikke kommer vesentlig i konflikt med hensynet bak plankravet. Fordelene med dispensasjon er ogs\u00e5 klart st\u00f8rre enn fordelene etter en samlet vurdering. At b\u00e5de tiltakshaver og kommune unng\u00e5r den betydelige ressursbruk som er knyttet til reguleringsplanbehandling, er en fordel i de tilfeller der dispensasjonsbehandling gis en forsvarlig utredet sak og forsvarlig adgang til medvirkning. Det er videre en fordel med dispensasjon fra plankravet at det kan realiseres en bolig p\u00e5 en tidligere gr\u00e5 tomt \u2013 og at et bygg gjenbrukes til et form\u00e5l det er behov for. At det bor folk p\u00e5 sm\u00e5bruket vil ogs\u00e5 kunne medvirke til at flere kan v\u00e6re sammen om g\u00e5rdsstell og dyrehold \u2013 og dermed fremme hensynene bak det planavklarte LNF-form\u00e5let. Dispensasjon vil bidra til at samfunnets ressurser brukes p\u00e5 en best mulig m\u00e5te. Det er alltid en ulempe ved dispensasjon fra plankrav at saken ikke legges til offentlig ettersyn p\u00e5 en m\u00e5te som gir mulighet til bredere medvirkning. Denne ulempen vurderes i denne saken \u00e5 v\u00e6re liten, og saken har gjennom behandling av dispensasjonss\u00f8knaden f\u00e5tt en forsvarlig saksutredning med mulighet til kontradiksjon. Fordelene med dispensasjon fra plankrav vurderes som klart st\u00f8rre enn ulempene etter en samlet vurdering. Begge lovens grunnvilk\u00e5r for \u00e5 innvilge dispensasjon er til stede, og UMBY benytter den skj\u00f8nnsmessige adgangen til \u00e5 innvilge s\u00f8knaden om dispensasjon fra plankrav. Byggetillatelse N\u00e5r n\u00f8dvendige dispensasjoner er innvilget for oms\u00f8kte tiltak er det ikke noe til hinder for at det innvilges rammel\u00f8yve i tr\u00e5d med s\u00f8knaden. Plan- og bygningsloven er en JA-lov, og tillatelse skal innvilges dersom tiltaket ikke er i strid med lov, forskrift eller plan. N\u00f8dvendige tillatelser/uttalelser knyttet til vei, avkj\u00f8rsel, vann og avl\u00f8p forutsettes avklart i forbindelse med s\u00f8knad om igangsettingstillatelse. Tiltakene har tilfredsstillende estetisk og arkitektonisk kvalitet. Forhold knyttet til skredfare anses avklart gjennom Multiconsult sin rapport av 18.08.2023. Her het det: \u00abSkredfarevurderingen konkluderer med at st\u00f8rste nominelle \u00e5rlige 3 skredsannsynlighet er lavere enn 1/1000, og sikkerhetskravene i TEK17 tilfredsstilles uten behov for avb\u00f8tende tiltak.\u00bb UMBY legger til grunn at fagetaten vil utferdige byggetillatelse/underretning om vedtak i tr\u00e5d plan- og bygningslovens og forvaltningslovens regler. Utvalg for milj\u00f8 og byutviklings behandling F\u00f8lgende representanter tok ordet: Lars Selmar Alsaker (H), Geir Steinar Dale (A), Andreas Madsen Berg (SV) Forslag fremsatt i utvalget: Lars Selmar Alsaker (H) fremsatte p\u00e5 vegne av H, A, FrP, BL, V, INP og Sp f\u00f8lgende alternative forslag i 4 punkter: 1. Med hjemmel i forvaltningslovens \u00a7 33, 2. ledd oppheves plan- og bygningsetatens vedtak av 27.09.2023 i sak BYGG-2023/12599 2. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra kommuneplanens arealdel \u00a7 3.1 \u2013 plankrav. 3. Med hjemmel i plan- og bygningslovens \u00a7 19-2 innvilges dispensasjon fra kommuneplanens arealdisponering til LNF-form\u00e5l 4. Med hjemmel i plan- og bygningslovens \u00a7 20-1 a) og d), jfr. lovens \u00a7 20-2 innvilges s\u00f8knad om rammetillatelse for ombygning/p\u00e5bygging//bruksendring til boligform\u00e5l i samsvar med s\u00f8knad av 19.04.2023 og tegninger datert 03.02.2023.Fageteten utferdiger underretning om vedtak i samsvar med plan- og bygningslovens og forvaltningslovens regler. Vilk\u00e5r for innvilgelse av rammel\u00f8yve er at forhold til vei, avkj\u00f8rsel, vann og avl\u00f8p er avklart i tr\u00e5d med plan- og bygningslovens kap. 27 ved s\u00f8knad om igangsettingstillatelse. Saken gjelder g\u00e5rdseiendom i Langedalen \u2013 gnr 296 bnr 1, n\u00e6rmere bestemt s\u00f8knad om n\u00f8dvendige dispensasjoner for \u00e5 kunne s\u00f8ke om ombygging/p\u00e5bygging av tidligere uthus p\u00e5 g\u00e5rden for bruksendring til boligform\u00e5l. I tillegg er det s\u00f8kt om byggel\u00f8yve som ombygging/p\u00e5bygging/bruksendring. Etableringen av boligen har allerede funnet sted. Saken gjelder s\u00e5ledes legalisering av allerede gjennomf\u00f8rt tiltak. Plan- og bygningsetaten la til grunn at s\u00f8knaden fordrer dispensasjon fra kommuneplanens arealdisponering av aktuelt areal til LNF-form\u00e5l. Tiltaket vil ogs\u00e5 kreve dispensasjon fra reguleringsplankrav i kommuneplanens arealdel - \u00a7 3.1. S\u00f8knad om dispensasjon fra LNF-form\u00e5let Vilk\u00e5rene for \u00e5 kunne innvilge dispensasjon er fastsatt i plan- og bygningslovens \u00a7 19-2, 2. ledd: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Utgangspunktet for om dispensasjonsvilk\u00e5rene er oppfylt vil v\u00e6re de tiltak som normalt omfattes av LNF, samt de hensyn LNF-form\u00e5let skal beskytte. Etter plan- og bygningslovens \u00a7 11-7 nr. 5 omfatter LNF f\u00f8lgende: 4 \u00abUnderform\u00e5l: a. areal for n\u00f8dvendige tiltak for landbruk (...)og g\u00e5rdstilknyttet n\u00e6ringsvirksomhet basert p\u00e5 g\u00e5rdens ressursgrunnlag,\u00bb Bakgrunnen for s\u00f8knaden er at hele storfamilien bor p\u00e5 g\u00e5rdseiendommen. Oms\u00f8kte tiltak gjelder alts\u00e5 ikke k\u00e5rbolig \u2013 men en bolig for generasjonen under g\u00e5rdeier selv. S\u00f8ker har opplyst at han driver g\u00e5rden selv og det er per. dags dato 8 sauer, 4 geiter, en v\u00e6r, 2 h\u00f8ns og 25 hester. Det er i den senere tid plantet 25 000 grantr\u00e6r p\u00e5 eiendommen og gjerdet opp utmark. 20 m\u00e5l med jord er dyrket opp, som gir f\u00f8de til besetningen p\u00e5 g\u00e5rden. G\u00e5rden har et generasjons-tun der fire generasjoner bor og drifter g\u00e5rden. G\u00e5rden er liten og er sidegeskjeft til ordin\u00e6re jobb, noe som n\u00f8dvendiggj\u00f8r at alle generasjoner som bor p\u00e5 g\u00e5rden m\u00e5 bidra. Det vises ogs\u00e5 til at UMBY har v\u00e6rt p\u00e5 befaring p\u00e5 g\u00e5rden, og kunne konstatere at dette er et sm\u00e5bruk i aktiv drift \u2013 og i tr\u00e5d med det s\u00f8ker har opplyst. UMBY har vurdert det slik at dispensasjon ikke kommer vesentlig i konflikt med hensynene fra KPAs arealdisponering til LNF. Tiltaket kommer ikke i konflikt med landbruksform\u00e5let. Landbruksjord ber\u00f8rer ikke, fordi det her er tale m et tidligere uthus som bygges om. Ombygningen til boligform\u00e5l kommer av samme grunn heller ikke i konflikt med naturhensyn eller hensyn til friluftslivet. Bymilj\u00f8etaten \u2013 som skal ivareta natur- og friluftsinteresser \u2013 er ikke imot at det blir gitt tillatelse til tiltaket. Byantikvaren mener det ikke er kulturmilj\u00f8faglige grunner for \u00e5 avsl\u00e5 s\u00f8knaden. Dispensasjon kommer derfor ikke vesentlig i konflikt med hensynene bak KPAs arealdisponering til LNF-form\u00e5l. UMBY er ogs\u00e5 av den oppfatning at fordelene med dispensasjon er klart st\u00f8rre enn ulempene etter en samlet vurdering. Det er i et ressurs- og arealdisponeringsperspektiv fornuftig at eksisterende bygg kan bygges om fra form\u00e5l det ikke er bruk for \u2013 til form\u00e5l det er bruks for. At det bygges bolig p\u00e5 tidligere \u00abgr\u00e5\u00bb omr\u00e5der heller enn p\u00e5 jomfruelige tomter, er en fordel. Bergen trenger ogs\u00e5 flere boliger \u2013 og her vil dispensasjon gi en familiebolig i veldig barnevennlige omgivelser. Det fremmer barns interesser \u2013 i tr\u00e5d med lovens form\u00e5lsparagraf. Det er ogs\u00e5 en fordel at personer bor p\u00e5 g\u00e5rden \u2013 og dermed kan v\u00e6re i posisjon til \u00e5 bidra med g\u00e5rdsarbeid og dyrestell. Det kan ses som en ulempe at boligen etableres i omr\u00e5de langt unna kollektivknutepunkt. Men ogs\u00e5 bygdene i Bergen m\u00e5 sikres mot stagnasjon, og i statlige planretningslinjer for samordnet bolig-, areal- og transportplanlegging er det vektlagt at: \u00abI omr\u00e5der med lite utbyggingspress, og hvor lokale myndigheter vurderer det som n\u00f8dvendig for \u00e5 \u00f8ke attraktiviteten for bosetting, kan det planlegges for et mer differensiert bosettingsm\u00f8nster.\u00bb Langedalen er definitivt er omr\u00e5de med generelt lite utbyggingspress \u2013 og der et differensiert bosettingsm\u00f8nster derfor kan tillates. Begge lovens grunnvilk\u00e5r for \u00e5 innvilge dispensasjon er til stede, og UMBY benytter den skj\u00f8nnsmessige adgangen til \u00e5 innvilge s\u00f8knaden om dispensasjon fra plankrav. N\u00e5r det innvilges byggetillatelse til bolig er det selvsagt ikke gitt at det er et familiemedlem p\u00e5 g\u00e5rden som vil bo der for alltid. UMBY legger likevel, i den skj\u00f8nnsmessige vurderingen, en viss vekt p\u00e5 at det har en verdi \u00e5 st\u00f8tte opp under en storfamilie som vil leve og bu sammen p\u00e5 sm\u00e5bruket. Det vises ogs\u00e5 til artikkel 23 i FNs konvensjon om sivile og politiske rettigheter, der det heter at: \u201cThe family is the natural and fundamental group unit of society and is 5 entitled to protection by society and the State.\u201d Det \u00e5 verne om familien, i tr\u00e5d med denne konvensjonen, som er omfattet av menneskerettighetslovens fra 1999, er tillagt en viss vekt. Dispensasjon fra KPAs reguleringsplankrav KPA-bestemmelsene om reguleringsplankrav vedtatt i 2019 lyder: \u00ab3.1. Plankrav Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Form\u00e5let mer KPAs krav til reguleringsplan er at utbygging i regelen ikke skal finne sted uten at forhold til infrastruktur, natur, oppvekstmilj\u00f8 mm er gjort til gjenstand for en helhetlig og grundig planlegging \u2013 med mulighet til medvirkning. UMBY legger til grunn dispensasjon til oms\u00f8kte ombygging/p\u00e5bygging til boligform\u00e5l ikke kommer vesentlig i konflikt med hensynene bak KPAs reguleringsplankrav. Reguleringsplan vil normalt benyttes for tiltak av en viss st\u00f8rrelse, der det et behov for \u00e5 se tiltaket i en st\u00f8rre kontekst med mulighet til medvirkning. N\u00e5r det gjelder oms\u00f8kte k\u00e5rbolig vil dispensasjon- og byggesak gi en fullt ut forsvarlig behandling av saken \u2013 og gi et tilstrekkelig beslutningsgrunnlag. Ingen naboer har uttalt seg negativt til tiltaket. Alle relevante sektormyndigheter har s\u00e5ledes f\u00e5tt anledning til \u00e5 uttale seg. Bymilj\u00f8etaten, som ivaretar naturhensyn, har ikke innsigelser til tiltaket. Langedalen er dessuten et omr\u00e5de med lite utbyggingspress, der et mer differensiert bosettingsm\u00f8nster kan tillates ihht statlige planretningslinjer for samordnet bolig-, areal- og transportplanlegging. De forhold som normalt er gjenstand for behandling i en reguleringsplansak \u2013 er s\u00e5ledes allerede forsvarlig belyst gjennom behandling av dispensasjonss\u00f8knaden. Det m\u00e5 ogs\u00e5 tillegges vekt at den aktuelle ombygningen/p\u00e5bygningen til boligform\u00e5l ikke kan ses \u00e5 ha vesentlig betydning for milj\u00f8- og samfunn. Dette tilsier at dispensasjon ikke kommer vesentlig i konflikt med hensynet bak plankravet. Fordelene med dispensasjon er ogs\u00e5 klart st\u00f8rre enn fordelene etter en samlet vurdering. At b\u00e5de tiltakshaver og kommune unng\u00e5r den betydelige ressursbruk som er knyttet til reguleringsplanbehandling, er en fordel i de tilfeller der dispensasjonsbehandling gis en forsvarlig utredet sak og forsvarlig adgang til medvirkning. Det er videre en fordel med dispensasjon fra plankravet at det kan realiseres en bolig p\u00e5 en tidligere gr\u00e5 tomt \u2013 og at et bygg gjenbrukes til et form\u00e5l det er behov for. At det bor folk p\u00e5 sm\u00e5bruket vil ogs\u00e5 kunne medvirke til at flere kan v\u00e6re sammen om g\u00e5rdsstell og dyrehold \u2013 og dermed fremme hensynene bak det planavklarte LNF-form\u00e5let. Dispensasjon vil bidra til at samfunnets ressurser brukes p\u00e5 en best mulig m\u00e5te. Det er alltid en ulempe ved dispensasjon fra plankrav at saken ikke legges til offentlig ettersyn p\u00e5 en m\u00e5te som gir mulighet til bredere medvirkning. Denne ulempen vurderes i denne saken \u00e5 v\u00e6re liten, og saken har gjennom behandling av dispensasjonss\u00f8knaden f\u00e5tt en forsvarlig saksutredning med mulighet til kontradiksjon. Fordelene med dispensasjon fra plankrav vurderes som klart st\u00f8rre enn ulempene etter en samlet vurdering. Begge lovens grunnvilk\u00e5r for \u00e5 innvilge dispensasjon er til stede, og UMBY benytter den skj\u00f8nnsmessige adgangen til \u00e5 innvilge s\u00f8knaden om dispensasjon fra plankrav. Byggetillatelse 6 N\u00e5r n\u00f8dvendige dispensasjoner er innvilget for oms\u00f8kte tiltak er det ikke noe til hinder for at det innvilges rammel\u00f8yve i tr\u00e5d med s\u00f8knaden. Plan- og bygningsloven er en JA-lov, og tillatelse skal innvilges dersom tiltaket ikke er i strid med lov, forskrift eller plan. N\u00f8dvendige tillatelser/uttalelser knyttet til vei, avkj\u00f8rsel, vann og avl\u00f8p forutsettes avklart i forbindelse med s\u00f8knad om igangsettingstillatelse. Tiltakene har tilfredsstillende estetisk og arkitektonisk kvalitet. Forhold knyttet til skredfare anses avklart gjennom Multiconsult sin rapport av 18.08.2023. Her het det: \u00abSkredfarevurderingen konkluderer med at st\u00f8rste nominelle \u00e5rlige skredsannsynlighet er lavere enn 1/1000, og sikkerhetskravene i TEK17 tilfredsstilles uten behov for avb\u00f8tende tiltak.\u00bb UMBY legger til grunn at fagetaten vil utferdige byggetillatelse/underretning om vedtak i tr\u00e5d plan- og bygningslovens og forvaltningslovens regler. Votering: Alternativt forslag punkt 1-4 fra H, A, Frp, BL, V, INP og Sp, fremsatt av Lars Selmar Alsaker (H) ble vedtatt enstemmig. Innstillingen fikk 0 stemmer og var dermed falt. Utvalg for milj\u00f8 og byutvikling behandlet saken i m\u00f8tet 06.06.2024 sak 185/24 og fattet f\u00f8lgende vedtak: Saken utsettes til utvalg for milj\u00f8 og byutvikling sitt ekstram\u00f8te 25.06.24. Utvalg for milj\u00f8 og byutvikling behandlet saken i m\u00f8tet 25.04.2024 sak 135/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 04.04.2024 sak 103/24 Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetatens vedtak datert 27.09.2023 vert oppretthalde. Klagen vert ikkje tatt til f\u00f8lgje. 7 "
}