{
  "dokument_id": "f5038ac5-2808-5d07-9401-91285f840e31",
  "doc_type": "case_minutes",
  "kommune": 4601,
  "tittel": "Saksprotokoll UMBY, 18012024, Sak 36/24, \u00c5sane gnr 208 bnr 207 Rollandslia 100-118. Klage p\u00e5 byr\u00e5dens fullmaktvedtak. Tillatelse til p\u00e5bygg med 1 etasje p\u00e5 eksisterende boligblokk m.m. (Blokk D)",
  "url": "https://bergen.kommune.no/politikere-utvalg/api/fil/bk360/9746667/Innstilling-vedtak-Asane-gnr-208-bnr-207-Rollandslia-100-118-Klage-pa-byradens-fullmaktvedtak-Tillatelse-til-pabygg-med-1-etasje-pa-eksisterende-boligblokk-m-m-Blokk-D-",
  "tekst": "\u00c5sane gnr 208 bnr 207 Rollandslia 100-118. Klage p\u00e5 byr\u00e5dens fullmaktvedtak. Tillatelse til p\u00e5bygg med 1 etasje p\u00e5 eksisterende boligblokk m.m. (Blokk D) Utvalg for milj\u00f8 og byutvikling behandlet saken i m\u00f8tet 18.01.2024 sak 36/24 og fattet f\u00f8lgende vedtak: Byr\u00e5dens fullmaktvedtak datert 20.09.2023 opprettholdes. Klagene tas ikke til f\u00f8lge. Utvalg for milj\u00f8 og byutviklings behandling Det var en felles debatt i sakene 33-36. F\u00f8lgende representanter tok ordet: Ingrid Nergaard Fjeldstad (V), Geir Steinar Dale (A), Trond Tystad (BL), Thomas Modulv Flesland (Sp), Lise H\u00e6reid Rams\u00f8y (H), Andreas Madsen Berg (SV), Endre Buanes (barn og unges representant). Forslag fremsatt i utvalget: Ingrid Nergaard Fjeldstad (V) framsatte p\u00e5 vegne av V f\u00f8lgende utsettelsesforslag: Saken utsettes for felles befaring. Utsettelsesforslag fra V, fremsatt av Ingrid Nergaard Fjeldstad (V), fikk 5 stemmer (SV, MDG, V, R), og var dermed falt. Ingrid Nergaard Fjeldstad (V) framsatte p\u00e5 vegne av SV og V f\u00f8lgende alternative forslag: Byr\u00e5dens fullmaktsvedtak punkt to, datert 20.09.2023 om dispensasjon fra planbestemmelsene \u00a7 2-10 om maksimal parkeringsdekning og \u00a7 6-1 sjette ledd om sanering av overflateparkering, punkt 2, oppheves i medhold av forvaltningsloven \u00a7 33 annet ledd. Begrunnelse for vedtak Utvalget er positiv til at borettslaget skal realisere intensjonen med reguleringsplanen, og kan f\u00e5 bygge p\u00e5 byggene. Vilk\u00e5rene for \u00e5 dispensere fra parkeringsdekning og saner av overflateparkeringsplasser er ikke oppfylt i saken. Fordelene ved \u00e5 innvilge dispensasjonen er ikke st\u00f8rre enn ulempene. Det er et viktig prinsipp at arealbruken skal styres gjennom de rammer som vedtas i arealplaner. Med hensyn til at den aktuelle reguleringsplanen ble vedtatt i Bystyret den 20.10.2020 og de vesentlige endringer gjelder parkering, mener utvalget at klagen m\u00e5 tas til f\u00f8lge. Det vises s\u00e6rlig til at parkeringsdekningen for borettslag er avklart i en nylig vedtatt plan. Utvalget er enig med Statens vegvesen i og at nullvekstm\u00e5let tilsidesettes om dispensasjonen innvilges. Vilk\u00e5rene for dispensasjon er derfor ikke oppfylt. Eiendommen har kort avstand til kollektivtrafikk som gj\u00f8r at behovet for bil er mindre. Det b\u00f8r ogs\u00e5 v\u00e6re mulig \u00e5 l\u00f8se b\u00e5de gjesteparkering og parkering for kommunens tjenestebiler i parkeringsanlegget. Byr\u00e5den har fattet et fullmaktsvedtak som punkt to er i strid med en nylig vedtatt reguleringsplan med flere parkeringsplasser, og utvalget opphever derfor det punktet av byr\u00e5dens fullmaktsvedtak. Votering: Alternativt forslag fra SV og V, fremsatt av Ingrid Nergaard Fjeldstad (V), fikk 5 stemmer (SV, MDG, V, R), og var dermed falt. Innstillingen ble vedtatt med 12 stemmer (H, A, FrP, BL, INP, Sp). Byr\u00e5det behandlet saken i m\u00f8tet 21.12.2023 sak 442/23 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. 2 "
}