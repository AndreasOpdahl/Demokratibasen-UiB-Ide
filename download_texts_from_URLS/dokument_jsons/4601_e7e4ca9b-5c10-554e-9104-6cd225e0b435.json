{
  "dokument_id": "e7e4ca9b-5c10-554e-9104-6cd225e0b435",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 254/24, Oppf\u00f8lging av Bystyresak 5/24 - ferietilbud for personer med utviklingshemming og etablering av tilskuddsordning",
  "url": "https://bergen.kommune.no/politikere-utvalg/api/fil/bk360/10721054/Innstilling-vedtak-Oppfolging-av-Bystyresak-5-24-ferietilbud-for-personer-med-utviklingshemming-og-etablering-av-tilskuddsordning",
  "tekst": "Oppf\u00f8lging av Bystyresak 5/24 - ferietilbud for personer med utviklingshemming og etablering av tilskuddsordning Bergen bystyre behandlet saken i m\u00f8tet 19.06.2024 sak 254/24 og fattet f\u00f8lgende vedtak: 1. Det innf\u00f8res en tilskuddsordning i 2024 der personer med store og sammensatte bistandsbehov som f\u00f8lge av medf\u00f8dt funksjonsnedsettelse eller tidlig ervervet skade (f\u00f8r 18 \u00e5r) kan s\u00f8ke om tilskudd til ferie. 2. Bystyret vedtar vedlagte retningslinjer med kriterier for ordningen. 3. Bystyret ber byr\u00e5det fremme forslag om eventuelle budsjettmessige endringer i forbindelse med Tertialrapport 2-2024. Merknad Bystyret ber byr\u00e5det inkludere evaluering og vurdering av eventuell videref\u00f8ring av dette tilbudet sammen med saken om ferietilbudet for personer med funksjonsnedsettelse som helhet, som skal leveres h\u00f8sten 2024. Bergen bystyres behandling Christian Haugen (FrP) ba om habilitetsvurdering til sak 254 fordi han innstilte i bystyresak 5/24 som byr\u00e5d. Vurdering av habilitet er gjort etter forvaltningsloven \u00a7 6 annet ledd. Utgangspunktet er at tidligere byr\u00e5der som utgangspunkt ikke blir inhabile n\u00e5r de senere eventuelt trer inn i bystyret eller utvalg og behandler saker de behandlet som byr\u00e5d. Slik saken har utartet siden politisk behandling i januar er det bystyret sin oppfatning at det i bystyrets m\u00f8te vil kunne bli reist kritikk mot byr\u00e5det og/eller Haugen sin behandling av saken. Det var ikke tilsvarende grunnlag for \u00e5 anta dette da saken ble behandlet i UHSO og bystyret i januar. Kommunaldirektoratet har i lignende saker uttalt at det vil \u00abkunne v\u00e6re holdepunkter for at en tidligere byr\u00e5d er inhabil dersom bystyrets behandling kan v\u00e6re til kritikk eller tap av omd\u00f8mme for vedkommende.\u00bb P\u00e5 bakgrunn av dette kjente Bergen bystyre Haugen inhabil til \u00e5 behandle saken 254/24. Britt Kristi T\u00f8nnessen (FrP) m\u00f8tte. F\u00f8lgende representanter tok ordet: Kjersti Pettersen (H), Fauzia Hussain Wiik (A), Christine Henriksen \u00d8degaard (MDG), Per J\u00f8rgensen (FrP), Diane Alexandra Berbain (SV), Trond Tystad (BL), Torstein Dahle (R), Joel Ysteb\u00f8 (KrF), Tom-Ove Koteng Monsen (PP), Bj\u00f8rn-Frode Schjelderup (H), Eva Steigen (A), Ann Kristin Ramstr\u00f8m (SV), Eivind Haldor Hermansen (H), Per Erik G\u00e5skjenn (KrF), Rune Bakervik (A), Even S\u00f8rland (A). Forslag fremsatt i bystyret: Fauzia Hussain-Wiik (A fremsatte p\u00e5 vegne av A f\u00f8lgende tilleggsforslag: Bystyret sl\u00e5r fast at ferietilbudet for personer med utviklingshemming for 2024 skal vurderes basert p\u00e5 kriteriene fra tidligere \u00e5r, slik at s\u00f8kere med uendret helsetilstand fra 2023 ogs\u00e5 kvalifiserer for ferietilbudet i 2024. Fauzia Hussain-Wiik (A fremsatte p\u00e5 vegne av A, SV og MDG f\u00f8lgende tilleggsforslag: Bystyret regner med at tilbudet til skoleelever nevnt i punkt 4 videref\u00f8res, og ber om en redegj\u00f8relse og evaluering av gjennomf\u00f8ringen av dette tilbudet sammen med evalueringen av ferietilbudet, som nevnt i vedtakspunkt 2 i saken. Diane Alexandra Berbain (SV), fremsatte p\u00e5 vegne av SV f\u00f8lgende tilleggsforslag i 3 punkt: 1. Bystyret sl\u00e5r fast at ferietilbudet for personer med utviklingshemming for 2024 skal bruke kriteriene fra tidligere \u00e5r, slik at ingen som fikk reise p\u00e5 ferie foreg\u00e5ende \u00e5r nektes ferie i \u00e5r. 2. Bystyret ber byr\u00e5det g\u00e5 i dialog med Likestillings- og Diskrimineringsombudet for \u00e5 s\u00f8rge for at kommunens s\u00f8knadsprosess, tildelingskriterier og vedtak ikke bryter med likestillings- og diskrimineringsloven. 3. Bystyret ber kommuneadvokaten gj\u00f8re en gjennomgang av sakskomplekset for \u00e5 vurdere om kommunen har brutt god forvaltningsskikk og fulgt reglement og lover. Vurderingen skal legges fram i et notat til bystyret. Merknader fremsatt i bystyret: Fauzia Hussain-Wiik (A fremsatte p\u00e5 vegne av A, SV og MDG f\u00f8lgende merknader: Merknad 1: Det er sv\u00e6rt uheldig at byr\u00e5det ikke p\u00e5 et tidligere tidspunkt har sett behovet for denne tilskuddsordningen, og at tilbudet s\u00e5ledes blir stablet p\u00e5 beina med mindre enn tre ukers s\u00f8knadsfrist. Bystyret ber byr\u00e5det sikre at mulige s\u00f8kere f\u00e5r informasjon og veiledning om tilbudet s\u00e5 raskt som mulig. Merknad 2: Bystyret ber byr\u00e5det sikre at Bergen Kommune ikke diskriminerer innbyggerne. Videre ber bystyret om at byr\u00e5det leverer saken som ble bestilt i november 23 som skal beskrive hvordan CRPD skal implementeres samtidig med saken om ferietilbudet for mennesker med funksjonsnedsettelse, som er ventet tidlig h\u00f8st 24. Dette er viktig for at bystyret kan se dette i sammenheng. Torstein Dahle (R) fremsatte p\u00e5 vegne av R f\u00f8lgende merknad: Ut fra den viktige kvaliteten at leirdeltakere kan treffe andre deltakere som de kjenner fra leir i tidligere \u00e5r, skal byr\u00e5det sikre at tidligere leirtilbydere blir underrettet direkte om at det startes en anbudsrunde, i tillegg til kunngj\u00f8ring p\u00e5 Doffin. Votering: Innstillingens punkt 1-3 ble vedtatt enstemmig. Tilleggsforslag fra A fremsatt av Fauzia Hussain Wiik (A), fikk 32 stemmer (A, SV, MDG, V, R, KrF), og var dermed falt. Tilleggsforslag fra A fremsatt av Fauzia Hussain Wiik (A), fikk 32 stemmer (A, SV, MDG, V, R, KrF), og var dermed falt. Tilleggsforslag punkt 1 fra SV fremsatt av Diane Alexandra Berbain (SV), fikk 12 stemmer (SV, R, KrF), og var dermed falt. Tilleggsforslag punkt 2-3 fra SV fremsatt av Diane Alexandra Berbain (SV), fikk 32 stemmer (A, SV, MDG, V, R, KrF), og var dermed falt. 2 Merknad 1-2 fra A, SV og MDG fremsatt av Fauzia Hussain Wiik (A), fikk 32 stemmer (A, SV, MDG, V, R, KrF), og var dermed falt. Merknad fra R fremsatt av Torstein Dahle (R), fikk 16 stemmer (SV, MDG, R, KrF), og var dermed falt. Merknad fra innstillingen ble vedtatt enstemmig. Utvalg for helse og sosial behandlet saken i m\u00f8tet 18.06.2024 sak 87/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 13.06.2024 sak 185/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknad er byr\u00e5dets og utvalgets innstilling likelydende. 3 "
}