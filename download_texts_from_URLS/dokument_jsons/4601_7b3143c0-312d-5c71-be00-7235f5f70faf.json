{
  "dokument_id": "7b3143c0-312d-5c71-be00-7235f5f70faf",
  "doc_type": "case_attachment",
  "kommune": 4601,
  "tittel": "Vedtak datert 08.03.2024",
  "url": "https://bergen.kommune.no/politikere-utvalg/api/fil/bk360/10409856/Vedtak-datert-08-03-2024",
  "tekst": " Plan- og bygningsetaten Link Arkitektur AS V\u00e5r referanse: BYGG-2022/15451-14 Postboks 383 Sentrum Saksbehandler: Martin Christensen Dato: 08.03.2024 0102 OSLO AVSLAG P\u00c5 S\u00d8KNAD OM DISPENSASJON Eiendom : Gnr 158 Bnr 45 Adresse : Ikke angitt Tiltakshaver : Eiendomsselskapet Solheimsgaten 58 AS Tiltaket : nybygg bolig Vi viser til s\u00f8knad mottatt 09.01.24 og tilleggsinformasjon mottatt 01.02.24. 1. S\u00f8knaden gjelder: \u2022 Dispensasjon fra reguleringsplanens rekkef\u00f8lgekrav til opparbeidelse av offentlig veiareal 2. VEDTAK S\u00f8knad om dispensasjon fra krav til opparbeidelse av offentlig veiareal avsl\u00e5s jf. reguleringsplan 6340 0000 \u00a7 3.2 punkt 1 om krav til opparbeidelse av veiareal. 3. BEGRUNNELSE FOR VEDTAKET 3.1. Planstatus Eiendommen omfattes av reguleringsplan nummer 6430 0000, \u00c5rstad. GNR 158 BNR 45 m.fl. Solheimsgaten, stadfestet 21.06.2017, og er regulert til bolig/forretning/kontor. Administrativ endring av plan for etablering av tjenesteyting i 2. etg ble vedtatt 06.02.2020. I kommunedelplan for \u00c5rstad. KDP Puddefjorden \u2013 Damsg\u00e5rdsundet er eiendommen vist som annet byggeomr\u00e5de, blandet sentrumsform\u00e5l (med tillegsbestemmelser i reguleringsplan). Kommuneplanens arealdel (KPA2018), vedtatt i Bystyret 19.06.2019, viser eiendommen som 1130 Sentrumsform\u00e5l \u2013 S4, og den ligger innenfor hensynssonene krav til fjernvarme, luftkvalitet r\u00f8d sone. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Reguleringsplaner for omr\u00e5det: 6430 0000 (\u00abSolheimsgaten 23-planen\u00bb) 6340 0000 (\u00abSolheimsgaten 58-planen\u00bb) Reguleringsplan: - 6340 0000 \u00c5rstad gnr. 158 bnr. 45 m.fl. Solheimsgaten har sammenfallende bestemmelser med plan: - 6430 0000 \u00c5rstad. Gnr 158 BNR 30 M.FL., Solheimsgaten 23. De to planenene er planlagt og vedtatt med overlappende bestemmelser og m\u00e5 derfor sees i sammenheng. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Saksnummer BYGG-2022/15451 Side 2 av 10 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 1 Link Arkitektur AS 975999726 S\u00d8K 3.4. Andre uttalelser eller vedtak Bymilj\u00f8etaten har gitt uttalelse datert 22.02.24: Det vises til oversendelse av 31.01.24, vedr\u00f8rende s\u00f8knad om dispensasjon fra reguleringsplan plan-id 64300000, \u00a7 3.2, punkt 1 om krav til opparbeidet offentlig vegareal. Bymilj\u00f8etaten kan ikke anbefale at det gis dispensasjon fra rekkef\u00f8lgekrav i reguleringsplan, da vi anser det som viktig at b\u00e5de kryss og vareleveringslomme blir opparbeidet i henhold til reguleringsplan. Vi vurderer at reguleringsplan p\u00e5legger begge parter \u00e5 opparbeide veganlegget deriblandt kryss og vareleveringslomme. Det er planmyndighetens rolle \u00e5 avklare hva som var intensjonen i reguleringsplanene og planvedtaket. Med hilsen Bymilj\u00f8etaten 3.5. Dispensasjon fra rekkef\u00f8lgekrav \u2013 kommunens vurdering Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Tiltaket kommer i strid med reguleringsplan 6430 0000 \u00a7 3.2 om rekkef\u00f8lgekrav vedr\u00f8rende opparbeidelse av veiareal. Det s\u00f8kes om dispensasjon fra deler av rekkef\u00f8lgekrav (vareleveringslomme) da s\u00f8ker anf\u00f8rer at dette kravet m\u00e5 kunne tolkes som et krav tilh\u00f8rende Solheimsgaten 23 og ikke Solheimsgaten 58. Rekkef\u00f8lgekrav i reguleringsplaner er satt for \u00e5 sikre overordnede hensyn, disse kan for eksempel gjelde infrastruktur og veinett, helse, milj\u00f8 og sikkerhet, skoleanlegg, uteomr\u00e5der, Saksnummer BYGG-2022/15451 Side 3 av 10 sykkelvei, parker m.v. Krav om s\u00e6rskilt rekkef\u00f8lge for gjennomf\u00f8ring av tiltak etter planen st\u00e5r i sammenheng med de endringer selve reguleringsplanen medf\u00f8rer. Kravene angir dermed de forhold som m\u00e5 utbedres f\u00f8r nye tiltak kan iverksettes eller tas i bruk. I denne konkrete saken skal rekkef\u00f8lgekravene sikre at trafikksystemet oppgraderes parallelt med at omr\u00e5det utbygges med nye trafikkskapende tiltak. Det regulerte veisystemet er dimensjonert for \u00e5 ivareta sikkerheten for g\u00e5ende og syklende samtidig som veien ivaretar transportbehovet b\u00e5de for bolig og n\u00e6ringsarealene som betjenes av veien. S\u00f8ker begrunner s\u00f8knad om dispensasjon ved \u00e5 anf\u00f8re at vareleveringslommen tilh\u00f8rer Solheimsgaten 23-planen (6430 0000) og ikke Solheimsgaten 58-planen (6340 0000). Sitat s\u00f8ker: \u00abReguleringsplanen Solheimsgaten 23 har de samme rekkef\u00f8lgekravene som i reguleringsplan Solheimsgaten 58, men Solheimsgaten 23-planen har i tillegg krav til opparbeidelse av \u00abvareleveringslomme p\u00e5 vestsiden av Solheimsgaten\u00bb, jf. \u00a7 3.3.5. Det eksisterer i dag en vareleveringslomme p\u00e5 \u00f8stsiden av Solheimsgaten, og denne vareleveringslommen er i reguleringsplanen Solheimsgaten 23 regulert flyttet til vestsiden av Solheimsgaten. Vareleveringslommen er en del av offentlig vegareal under arealform\u00e5let \u00abkj\u00f8reveg\u00bb, hvilket inneb\u00e6rer at plikten til \u00e5 flytte vareleveringslommen kun ligger til Solheimsgaten 23-planen. Plikten til \u00e5 opparbeide \u00aboffentlig veiareal\u00bb i Solheimsgaten 58-planen m\u00e5 f\u00f8lgelig forst\u00e5s slik at det omfatter alt areal som er avsatt til offentlig trafikkform\u00e5l, med unntak av veg og fortau som skal opparbeides som en del av flyttingen av vareleveringslommen. Sp\u00f8rsm\u00e5let er hvilke deler av offentlig vegareal som f\u00f8lger av flyttingen av vareleveringslommen.\u00bb S\u00f8ker anf\u00f8rer videre: \u00abhvilke deler av rekkef\u00f8lgekrav i Solheimsgaten 58-planen m\u00e5 tolkes ut fra Solheimsgaten- 23-planen.\u00bb \u00abSolheimsgaten 58-planen stiller som nevnt krav til at \u00aboffentlig veiareal\u00bb skal v\u00e6re ferdig opparbeidet, med unntak av \u00abvareleveringslomme\u00bb som er et rekkef\u00f8lgekrav som kun ligger til Solheimsgaten 23-planen.\u00bb S\u00f8ker beskriver at vareleveringslommens plassering krever flytting av Solheimsgaten mot \u00f8st fra krysset Vikens gate til gnr/bnr 158/33. S\u00f8ker mener at forskyvningen av veien m\u00e5 forst\u00e5s som en del av flytting av vareleveringslommen, og dermed ikke inkluderes som en del av rekkef\u00f8lgekrav om opparbeidelse av offentlig veiareal. S\u00f8ker anf\u00f8rer videre at: \u00abSiden vareleveringlommen ligger plassert umiddelbart etter en 90-graders sving er det n\u00f8dvendig \u00e5 utvide fortauet som regulert for \u00e5 etablere vareleveringslommen slik at en unng\u00e5r trafikkfarlige situasjoner. Basert p\u00e5 klarhetskravet til planbestemmelser, og at utvidelsen av fortauet har en klar funksjon for vareleveringslommen m\u00e5 det legges til grunn at utvidelsen av fortauet s\u00f8r for vareleveringslommen ikke en del av rekkef\u00f8lgekravet til opparbeidelse av \u00aboffentlig veiareal\u00bb i Solheimsgaten 58-planen.\u00bb Saksnummer BYGG-2022/15451 Side 4 av 10 S\u00f8ker legger til grunn at tilsvarende utvidelse av fortau i nord av samme grunn ikke er en del av rekkef\u00f8lgekravet til opparbeidelse av offentlig veiareal. I denne konkrete saken vurderer kommunen at dispensasjon ikke kan innvilges. S\u00f8ker anf\u00f8rer at vareleveringslommen med n\u00f8dvendig justering av fortau i nord og s\u00f8r ikke kan gjelde for Solhemisgaten 58-planen. Rekkef\u00f8lgekravene for de to reguleringsplanene er sammenfallende, der det i plan 6340 0000 (Solheimsgaten 58) vises til bestemmelser for tilgrensende plan 6430 0000 (Solheimsgaten 23). Rekkef\u00f8lgekrav i 6340 0000 (Solheimsgaten 58) \u00a7 3.2 og punkt 1: Rekkef\u00f8lgekrav i 6430 0000 (Solheimsgaten 23) \u00a7 3.3: Punkt om vareleveringslomme er angitt under \u00a7 3.3.5 for plan 6430 0000. Rekkef\u00f8lgekravene til planen for Solheimsgaten 58 viser direkte til de veimessige justeringene som skal gjennfomf\u00f8res som rekkef\u00f8lgekrav, da disse ligger i samme omr\u00e5de og belastes av begge eiendommer/planomr\u00e5der. Kommunen vurderer at rekkef\u00f8lgekrav \u00a7 3.2 punkt 1 i Solheimsgaten 58-planen fremkommer oversiktlig, med tydelig henvisning til de krav som gjelder for planomr\u00e5dene i sin helhet. Saksnummer BYGG-2022/15451 Side 5 av 10 Planene ligger inntili hverandre, og de deler uteomr\u00e5der, offentlige veiarealer, avkj\u00f8rsler m.v. Planene er utarbeidet samtidig og vedtakstidspunkt er samme dato: 6340 0000 (Solheimsgaten 58) ikrafttredelse 21.06.2017 6430 0000 (Solheimsgaten 23) ikrafttredelse 21.06.2017 Varelveringslommen er anvist i reguleringsplanen som f\u00f8lger (bl\u00e5 prikk): Solheimsgaten 23 og 58 tilgrenser felles torg, gate og hovedsykkelrute med tilh\u00f8rende veiarealer. Videre er avkj\u00f8rsler fra fylkesvei Michael Krohns gate samt Vikens gate felles for de to eiendommene nr 23 og 58. Disse benytter og belaster felles vei og avkj\u00f8rsel, og har som f\u00f8lger i planbestemmelsen f\u00e5tt et felles ansvar for \u00e5 utbedre disse. Kommunen vurderer at kravene er hensiktsmessige og omhandler sikkerhet for myke trafikanter m.v., at kravene er fornuftlige og n\u00f8dvendige, og at disse er angitt i kart og planmateriell/bestemmelser frem mot planvedtakene av samme dato i 2017. Vi viser til dom fra H\u00f8yesterett (HR-2021-953-A, Selvaag-dommen). Selvaag Bolig AS anf\u00f8rte at rekkef\u00f8lgekrav utenfor planomr\u00e5det ikke kunne gj\u00f8re seg gjeldende for sitt tiltak. I dommen beskrives n\u00f8dvendighetene av nye krav (rekkef\u00f8lgekrav) i forbindelse med et konkret tiltak, og at det foreligger en klar og saklig sammenheng mellom kravene som stilles og den utbyggingen som skal foreg\u00e5. Tiltakshavers/s\u00f8kers anf\u00f8rsler bygger her p\u00e5 at behovet for vareleveringslommen m\u00e5 identifiseres med trafikkskapingen fra Solheimsgaten 23. Kommunen kan ikke ta et slikt standpunkt til f\u00f8lge. Det framg\u00e5r av dommens avsnitt 59 at \"(...) det avgj\u00f8rende er hvilke tiltaksom samlet sett er n\u00f8dvendige i n\u00e6rmilj\u00f8et hvis utbyggingen gjennomf\u00f8res. De s\u00e5kalte \"sumvirkningene\" kan med andre ord tas i betraktning, slik at helheten ivaretas. Rekkef\u00f8lgebestemmelser kan ogs\u00e5 gjelde tiltak utenfor selve planomr\u00e5det\". Ogs\u00e5 trafikkskapingen fra Solheimsgaten 58 n\u00f8dvendiggj\u00f8r vareleveringslomme med oppgradert fortau og forskj\u00f8vet gangfelt som en del av veisystemet. Kommunen viser til dommen i sin helhet for detaljer. Saksnummer BYGG-2022/15451 Side 6 av 10 Kommunen ser at kravene om oppgradert veistruktur, fortau og vareleveringslomme st\u00e5r i klar sammenheng med den utbyggingen som har foreg\u00e5tt i planomr\u00e5det, og rekkef\u00f8lgekravene gjelder for de som er tiltakshavere innenfor det samme planomr\u00e5det. Kommunen vurderer at rekkef\u00f8lgekravene for nr 23 og nr 58 klart fremkommer av bestemmelsene. Krav om etablering av vareleveringslomme, justering av fortauskurvatur og linjef\u00f8ring inng\u00e5r utvilsomt som felles rekkef\u00f8lgekrav for de to planene som er utarbeidet samtidig. Det stilles krav til opparbeiding av offentlige veiarealer som de to eiendommene 23 og 58 bruker og belaster, disse er ikke spesifisert for den ene eller andre eiendommen, men st\u00e5r klart beskrevet som premiss for realisering av utbyggingen innenfor planomr\u00e5det. Kravene i dette tilfellet gjelder felles tilkomstvei der begge tiltakshavere har ansvar. Avklaringer om kostnads- og arbeidsfordeling hjemmelshaverne imellom er et privatrettslig anliggende. S\u00f8ker mener at krav om vareleveringslomme og dermed ogs\u00e5 medf\u00f8lgende fortauskurvatur tilknyttet denne ikke kan gjelde for Solheimsgaten 58. Kommunen oppfatter det motsatte, alts\u00e5 at rekkef\u00f8lgekravet om offentlig veiareal klart gjelder for de arealer som nettopp er offentlig veiareal. Fortauskurvatur og justering av denne, med vareleveringslomme er \u00e5penbart en del av det offentlige veiarealet som skal oppgraderes for eiendommene innenfor planomr\u00e5det generelt, ikke bare den ene eller andre eiendommen. Kommunen viser til plan- og bygningsloven 18-1 f\u00f8rste ledd bokstav a (utdrag): \u00abI regulert str\u00f8k kan grunn bare bebygges eller eksisterende bebyggelse utvides vesentlig eller gis en vesentlig endret bruk, eller eiendom opprettes eller endres, dersom f\u00f8lgende er oppfylt: a. Offentlig veg skal v\u00e6re opparbeidet og godkjent s\u00e5 langt den er vist i planen, fram til og langs den side av tomta hvor den har sin atkomst. Med veg forst\u00e5s kj\u00f8rebane med fortau og snuplasser, busslomme, gangveg, sykkelsti, turveg, gatetun og offentlig plass... (...)\u00bb Selv om saken her ikke omhandler opparbeidelse etter kap. 18, er det v\u00e5rt syn at vareleveringslommen inng\u00e5r som en del av \"offentlig vei\". Legaldefinisjonen av offentlig vei som framg\u00e5r her, og at det ikke er grunnlag for \u00e5 differensiere rekkef\u00f8lgekravet i planens \u00a7 3.2 pkt. 1 som s\u00f8ker her gj\u00f8r n\u00e5r ogs\u00e5 stopp- og vareleveringslommen er uttrykkelig avklart gjennom den tekniske detaljplanen for offentlig veianlegg som har fulgt planprosessen. S\u00f8ker har innsendt tilleggsopplysninger (01.02.24). Her fremstilles rekkef\u00f8lgekravene i planen som en overraskelse og en kompliserende faktor. Det oppsummeres med at kostnader knyttet til disse fremst\u00e5r som urimelige. S\u00f8ker/tiltakshaver oppgir selv at det fra begynnelsen har v\u00e6rt et samarbeid mellom planenes initiativtakere, og at rekkef\u00f8lgekrav h\u00e5ndteres med overlappende/felles bestemmelser. Kommunen kommenterer at rekkef\u00f8lgekravene som vedtatt i planen er gjeldende for utbyggingen for de to planomr\u00e5dene, og at de klart har fremkommet av planens bestemmelser tr\u00e5dt i kraft 21.06.2017. For endringer av planens kart og bestemmelser er eneste l\u00f8sning at det lages ny reguleringsplan der de nevnte forhold m\u00e5 vurderes p\u00e5 nytt. Saksnummer BYGG-2022/15451 Side 7 av 10 For \u00f8vrig viser vi til Bymilj\u00f8etatens innstilling til saken som gjengitt over. Kommunens oppsummering: Det ble 17.05.2023 s\u00f8kt om dispensasjon for \u00e5 unng\u00e5 rekkef\u00f8lgekrav for blant annet varelveringslomme. S\u00f8knaden er avsl\u00e5tt av fagetaten i vedtak 07.06.23, og stadfestet av Utvalg for milj\u00f8 og byutvikling (UMBY). Statsforvalter stadfestet kommunens vedtak i brev datert 05.01.24. Statsforvalter oppsummerer saken slik, der sikkerhet for myke trafikanter er avgj\u00f8rende: \u00abHensynet bak planl\u00f8sningen i omr\u00e5det dreier seg om \u00e5 ivareta hensynet til trafikksikkerhet og sikkerhet for myke trafikanter, se beskrivelsen av planens intensjon i planbestemmelsene og henvisningen der til planbeskrivelsen. Av planbeskrivelsen punkt 6.2 og 6.10 g\u00e5r det frem at deler av Vikens gate og Solheimsgaten er tatt med i planavgrensningen for \u00e5 gi mulighet for \u00e5 planlegge trafikksikker tilkomst og ferdselsforbindelser i n\u00e6romr\u00e5det. I planprosessen har det v\u00e6rt s\u00e6rlig fokus p\u00e5 trafikksituasjonen i omr\u00e5det, se planbeskrivelsen punkt 10. Etter v\u00e5rt syn hviler planl\u00f8sningen i omr\u00e5det dermed tungt p\u00e5 hensynet til sikkerheten for harde og myke trafikanter. Bestemmelsene i planen \u00a7\u00a7 6.1.1 og 6.2.1 gir et visst handlingsrom ved opparbeidelsen av kj\u00f8revei og fortau, likevel slik at opparbeidelsen m\u00e5 v\u00e6re i samr\u00e5d med aktuell veimyndighet, alts\u00e5 Bymilj\u00f8etaten. I denne saken har Bymilj\u00f8etaten uttalt seg negativt til \u00e5 innvilge s\u00f8knaden om dispensasjon. I uttalelsen er det vist til at hensynet til myke trafikanter ikke vil bli ivaretatt i like stor grad ved dispensasjon som ved den regulerte l\u00f8sningen. Etter v\u00e5r oppfatning skjerpes terskelen for \u00e5 innvilge dispensasjon n\u00e5r handlingsrommet i bestemmelsene av denne grunn er utelukket. Vi legger etter dette til grunn at sikkerheten for myke trafikanter vil bli tilsidesatt ved dispensasjon. Videre viser vi til at den oms\u00f8kte vareleveringslommen vil ber\u00f8re eksisterende plankrysning (fotgjengerfelt), uten at det fra s\u00f8kers side er vist til noen alternativ l\u00f8sning for plankrysning. Eksisterende plankrysning vil alts\u00e5 komme i konflikt med inn- og utkj\u00f8ringsarealet fra vareleveringslommen. Samlet sett mener vi at dispensasjon vil gi en uhensiktsmessig trafikkl\u00f8sning sammenlignet med regulert l\u00f8sning, spesielt for myke trafikanter. V\u00e5r konklusjon er at oms\u00f8kt dispensasjon vesentlig tilsidesetter hensynene bak reguleringen av omr\u00e5det til fortau. Dispensasjon kan dermed ikke innvilges, og s\u00f8knaden m\u00e5 avsl\u00e5s.\u00bb Gjeldende s\u00f8knad innkommet 09.01.24 gjelder i hovedsak det samme temaet, fortau og vareleveringslomme. Kommunen kan ikke se at forhold tilknyttet bygging i planomr\u00e5det er endret, eller at kommunens vurdering skal bli en annen enn det som allerede er stadfestet i kommunen og av Statsforvalter i forrige sak. Det er ingen forhold i saken som tilsier at rekkef\u00f8lgekrav skal lempes p\u00e5 eller tilskrives den ene eller den andre part, slik kravene gjelder og er beskrevet for enhver som har tiltak innenfor planomr\u00e5det. Kommunen kan ikke se at s\u00f8ker har identifisert hverken relevante fordeler eller ulemper ved \u00e5 dispensere fra bestemmelsen. S\u00f8ker konkluderer likevel med at fordelene overstiger ulempene ved dispensasjon. Saksnummer BYGG-2022/15451 Side 8 av 10 Kommunen vurderer at ulempene er vesentlige, blant annet tilsidesetting av reguleringsplanen som styringsverkt\u00f8y og svekkede forhold for trafikanter og spesielt myke trafikanter (manglende n\u00f8dvendige oppgraderinger). Veisiutasjonen her forutsettes forbedret i takt med byggetiltak i planomr\u00e5det, der h\u00f8yere utnyttelse og ny bruk er et resultat av byggevirksomheten her. Hvis rekkef\u00f8lgekrav fravikes vil kostnader med de n\u00f8dvendige utbedringene havne hos kommunen. Etter en samlet vurdering vil ikke fordelene v\u00e6re klart st\u00f8rre enn ulempene. Dispensasjon avsl\u00e5s. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Martin Christensen saksbehandler Andreas Tveit Konst. seksjonsleder Dette dokumentet er godkjent elektronisk. Kopi til Eiendomsselskapet Kanalveien 46 5068 BERGEN Solheimsgaten 58 AS Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Saksnummer BYGG-2022/15451 Side 9 av 10 Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2022/15451 Side 10 av 10 "
}