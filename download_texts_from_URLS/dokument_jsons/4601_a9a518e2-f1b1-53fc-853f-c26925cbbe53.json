{
  "dokument_id": "a9a518e2-f1b1-53fc-853f-c26925cbbe53",
  "doc_type": "case_attachment",
  "kommune": 4601,
  "tittel": "KLAGE-2024_11784-22 Vedtak - byggesak - Bergen 22_175 - Hesjaholtveien 16 - s\u00f8knad om dispensa 1766397_1_1 (1)",
  "url": "https://bergen.kommune.no/politikere-utvalg/api/fil/bk360/12591144/KLAGE-2024-11784-22-Vedtak-byggesak-Bergen-22-175-Hesjaholtveien-16-soknad-om-dispensa-1766397-1-1-1-",
  "tekst": " V\u00e5r dato: V\u00e5r ref: 06.03.2025 2024/18582 Deres dato: Deres ref: 06.03.2024 Mathilde Ilper Johnsen Arne Kristian Kolstad ABO PLAN & ARKITEKTUR AS Saksbehandler, innvalgstelefon Postboks 291 Arnt Erik Nordheim, 5764 3191 5203 OS Bergen gnr. 22 bnr. 175, Hesjaholtveien 16. S\u00f8knad om dispensasjon, plankrav Vi viser til oversending fra Bergen kommune 12.12.2024, som gjelder klage p\u00e5 administrativt vedtak datert 21.02.2024. Klagen er rettidig og vilk\u00e5rene for \u00e5 behandle klagesaken er oppfylt. Vedta Statsforvalteren stadfester vedtaket fra Bergen kommune 21.02.2024, ref. 2023/253230-16, om avslag p\u00e5 s\u00f8knad om dispensasjon fra plankrav. Sakens bakgrunn P\u00e5 vegne av tiltakshaver Vestbo BBL s\u00f8kte dere den 17.10.2023 om dispensasjon for etablering av boliger p\u00e5 gbnr. 22/175 og 530, Hesjaholten 16. Hesjaholten 16 er del en st\u00f8rre boligeiendom p\u00e5 ca. 49 daa, best\u00e5ende av tre boligblokker fra 1960-tallet med tilh\u00f8rende areal, som eies av Hesjaholten Borettslag. Eiendommen er i hovedsak uregulert, men unntak av den s\u00f8rligste delen, som er regulert til boligform\u00e5l og annet fellesareal i reguleringsplan med planID: 11140006.1 I kommuneplanens arealdel (KPA) er eiendommen avsatt til bebyggelse og anlegg i, som en del av den ytre fortettingssonen utenfor sentrumsomr\u00e5dene.2 Tiltaket er f\u00f8lgelig omfattet av plankrav i henhold til KPA \u00a7 3.1. I s\u00f8knaden om dispensasjon fra plankravet, vises det til at Vestbo BBL tidligere har f\u00e5tt rammetillatelse for et firetasjers leilighetsbygg med 30 boenheter p\u00e5 tomten. I 2017 ble dette prosjektet foresl\u00e5tt endret til \u00e5tte etasjer. Styret i borettslaget var imidlertid negative til tiltaket, som n\u00e5 i stedet oms\u00f8kes p\u00e5 nytt, med ett boligbygg innenfor rammene i rammetillatelsen fra 2014 (29 boenheter). Vi viser til s\u00f8knaden 17.10.2023 med utfyllende begrunnelse, tegninger og annet underlag, som forutsetts kjent. Bergen kommune avslo s\u00f8knaden 04.12.2023. I avslaget (s. 12) viste kommunen at den oms\u00f8kte teigen best\u00e5r av jorddekt fastmark, og fremst\u00e5r som en \u00abgr\u00f8nn lunge\u00bb for bebyggelsen rundt. Videre la kommunen vekt p\u00e5 at tiltaket ville komme i konflikt med byggegrensen mot fv. 5362 1 Fyllingsdalen. GNR 22 BNR 175 OG 530, Boligfelt II og III, Hesjaholten borettslag, endring i kraft 08.04.2005. 2 Jf. KPA \u00a7 26.4 mfl. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Hesjaholtveien. De regionale vegmyndighetene var negative til et slikt fravik, og til flere andre sider ved s\u00f8kanden. Avkj\u00f8rselspunktet mot fylkesvegen var ogs\u00e5 tiltenkt benyttet for renovasjonsbiler, og kommunen var dessuten negativ til dette. St\u00f8yforhold og tilgang p\u00e5 egnet uteoppholdsareal burde ogs\u00e5 belyses i en planprosess, slik kommunen s\u00e5 det. Etter samlet vurdering kom kommunen alts\u00e5 til at fordelene ved \u00e5 dispensere fra KPA \u00a7 3.1, ikke var klart st\u00f8rre enn ulempene, og gav avslag. P\u00e5 bakgrunn av byr\u00e5d Christine Kars sin inhabilitet i saken ble vedtaket opphevet, og saken behandlet p\u00e5 nytt av settebyr\u00e5d i vedtak datert 21.02.2024. Settebyr\u00e5den avslo imidlertid s\u00f8knaden p\u00e5 nytt, vi oppfatter i all hovedsak med den samme rettslige og faktiske begrunnelsen som tidligere. Vestbo BBL klaget p\u00e5 settebyr\u00e5dens avslag den 06.03.2024, jf. deres brev av samme dato. For det f\u00f8rste mener tiltakshaveren at avslaget i kontrast til byr\u00e5dsplattformen, som sier at Bergen kommune skal ha en \u00abja-holdning til de som \u00f8nsker \u00e5 bidra til \u00e5 utvikle byen\u00bb, samt forenkle og effektivisere s\u00f8knadsprosesser og kommunal saksbehandling. Det konkrete boligprosjektet vil s\u00f8rge for etablering av boliger i samsvar med KPA, i et omr\u00e5de med god kollektivdekning, og dessuten utvikle avsatte parkomr\u00e5der og fellesarealer for nabolaget. Prosjektet st\u00f8ttes dessuten av Hesjaholtet borettslag og vil, etter s\u00f8kerens oppfatning, ikke f\u00f8re til noen ulemper for n\u00e6rmilj\u00f8et eller nabobebyggelsen. Det er ogs\u00e5 vanskelig \u00e5 se at tiltaket er i konklift med noen av m\u00e5lsettingene i kommuneplanens arealdel og samfunnsdel, slik det blir antydet i vedtaket. N\u00e5r det gjelder avkj\u00f8rselen mot fv. 5362, har Vestbo BBL hatt utstrakt dialog med Vestland fylkeskommune og Bir, om mulige l\u00f8sninger med et nytt avkj\u00f8rselspunkt. Ny avkj\u00f8rsel kan i s\u00e5 fall l\u00f8ses med dispensasjon fra gjeldende reguleringsplan (2005). Slik dispensasjon vil eventuelt bli oms\u00f8kt p\u00e5 et senere tidspunkt, n\u00e5r godkjenning fra fylkeskommunen foreligger. Vestbo BBL er innforst\u00e5tt med at det oms\u00f8kte arealet best\u00e5r av jorddekt fastmark og vegetasjon, men dette kan ikke v\u00e6re avgj\u00f8rende n\u00e5r omr\u00e5det er avklart som byggeland i b\u00e5de KPA og i gjeldende reguleringsplan. Arealressursene har ikke noe s\u00e6rskilt vern, og jordloven kommer ikke til anvendelse. Hensynet til naturmangfold, landskap og rekreasjonsverdi b\u00f8r heller ikke f\u00f8re til et annet resultat. Omr\u00e5det er allerede vurdert for bebyggelse, og tiltaket vil som nevnt bidra til \u00e5 utvikle de eksisterende bl\u00e5gr\u00f8nne verdiene. L\u00f8sninger med vannspeil og h\u00e5ndtering av overvann kan ivaretas ved s\u00f8knad om rammetillatelse. Oppsummert kan dere ikke se at utarbeidelse av en ny reguleringsplan vil tilf\u00f8re saken ny informasjon som i st\u00f8rre grad ivaretar gjeldende f\u00f8ringer i KPA, enn prosjektet slik det foreligger. Vilk\u00e5rene f\u00e5r \u00e5 dispensere m\u00e5 da v\u00e6re oppfylt, jf. plan- og bygningsloven \u00a7 19-2 andre ledd. Utvalg for milj\u00f8 og byutvikling behandlet klagen i m\u00f8te 23.10.2024, sak 363/24, men fant i likhet med byr\u00e5den ikke grunnlag for \u00e5 ta klagen til f\u00f8lge. Utvalget vedtok i tillegg to merknader, hvor man for det f\u00f8rste var \u00absv\u00e6rt positiv\u00bb til en framtidig reguleringsplan for oms\u00f8kt prosjekt (merknad 1). Utvalget uttrykte samtidig bekymring for at oms\u00f8kt vannspeil kunne f\u00e5 konsekvenser for myr og skog i Kanadaskogen. Uteomr\u00e5dene burde derfor vurderes l\u00f8st p\u00e5 annen m\u00e5te (merknad 2). Saken ble deretter oversendt hit for endelig klagebehandling, jf. forvaltningsloven \u00a7 34. Regelverk Statsforvalteren er delegert myndighet til \u00e5 avgj\u00f8re klager p\u00e5 enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale Side: 3/5 skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Det framg\u00e5r av plan- og bygningsloven \u00a7 11-6 at kommuneplanen er juridisk bindende for nye eller utvidelse av eksiterende tiltak. Tiltak i strid med plan eller bestemmelser i medhold av plan- og bygningsloven, kan bare godkjennes dersom det innvilges dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19- kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, nasjonale eller regionale interesser, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene. Vilk\u00e5rene i plan- og bygningsloven \u00a7 19-2 er rettslige voteringstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Hensynet til presedens, alts\u00e5 hvilken praksis kommunen har valgt for n\u00e5r det \u00f8nsker \u00e5 gi dispensasjon, blir ogs\u00e5 bare aktuelt dersom vilk\u00e5rene i \u00a7 19-2 er oppfylt. Dersom vilk\u00e5rene er oppfylt \u00abkan\u00bb kommunen gi dispensasjon, jf. \u00a7 19-2 f\u00f8rste ledd. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Statsforvalterens vurdering Det er helt p\u00e5 det rene at det oms\u00f8kte tiltaket er betinget at dispensasjon fra KPA 3.1 om plankrav. Bestemmelsen har f\u00f8lgende ordlyd: \u00ab... \u00a7 3. Plankrav (\u00a7 11-9 nr. 1) 3.1. Plankrav Tiltak etter pbl \u00a7 20-1 bokstav a, d, g, k og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. ...\u00bb Gjeldene reguleringsplan for gbnr. 22/175 og 530 er opprinnelig fra 1963, jf. mindre vesentlig endring i kraft 08.04.2005. Mindre vesentlige endring3 anses ikke som utarbeidelse av ny plan etter plan- og bygningsloven av 1985, og plankravet i KPA \u00a7 3.1 er dermed ikke oppfylt. Unntak etter den s\u00e6rskilte bestemmelsen i KPA \u00a7 3.3.1 er heller ikke aktuelt i dette tilfellet, b\u00e5de p\u00e5 grunn av tomtest\u00f8rrelsen, og p\u00e5 grunn av enkelte av kriteriene i \u00a7 3.3.1 bokstav a til e. Vi g\u00e5r ikke n\u00e6rmere inn p\u00e5 dette, ettersom Vestbo BBL istedet har s\u00f8kt om dispensasjon etter kapittel 19 i loven. N\u00e5r noen s\u00f8ker om et tiltak i strid med det som f\u00f8lger av lov- og plangrunnlaget, er utgangspunktet at s\u00f8knaden skal avsl\u00e5s, med mindre de rettslige vilk\u00e5rene for \u00e5 dispensere er oppfylt, og kommunen etter en konkret vurdering finner \u00e5 kunne innvilge slik dispensasjon. Kommunen har heller ikke plikt til \u00e5 dispensere, men avgj\u00f8r i s\u00e5 fall selv om fravikelsen er hensiktsmessig. Det generelle hensynet bak kravet om reguleringsplan, er \u00e5 sikre en bred og helhetlig arealbruksavklaring, der b\u00e5de private akt\u00f8rer, ber\u00f8rte myndigheter og andre f\u00e5r anledning til \u00e5 3 Jf. dav\u00e6rende PBL 1985 \u00a7 28-1 nr. 2. Side: 4/5 medvirke. Plankravet er blant annet viktig for \u00e5 avklare overordnede fellesfunksjoner i byggesonen der dette er p\u00e5krevd, s\u00e5 som infrastruktur og gr\u00f8ntomr\u00e5der mv., f\u00f8r videre utbygging kan tillates. Et annet viktig hensyn kan v\u00e6re \u00e5 kartlegge, tilpasse eller ivareta s\u00e6rlige stedlige kvaliteter, og s\u00f8rge for et oppdatert kunnskapsgrunnlag, jf. plan- og bygningsloven \u00a7 4-2 om planers form\u00e5l og virkninger. Slik vi leser KPA \u00a7 3.1, m\u00e5 bestemmelsen ogs\u00e5 sees i lys av plan- og bygningsloven \u00a7 12-4 siste ledd, jf. \u00a7 3-2 og \u00a7 12-1 andre ledd, om den generelle forpliktelsen kommunen har til \u00e5 s\u00f8rge for et n\u00f8dvendig og forsvarlig oppdatert planverk. Vi merker oss at byr\u00e5det har lagt stor vekt p\u00e5 disse generelle hensynene i klageomgangen, alts\u00e5 \u00e5 ivareta \u00e5penhet, medvirkning og helthetlig avklaring for framtiden. Kommunen trekker s\u00e6rlig fram de negative merknadene fra Vestland fylkeskommune, jf. brev datert 27.11.2023. Selv om det har v\u00e6rt dialog for en alternativ l\u00f8sning, og som eventuelt vil kunne sikres ved \u00e5 stille vilk\u00e5r for dispensasjonen, endrer ikke dette vegmyndighetenes prim\u00e6re standpunkt i merknaden, som er at trafikale forhold m\u00e5 belyses i sikret i en ny reguleringsplan. Videre merker vi oss at fylkeskommunen i den samme uttalelsen, dels p\u00e5 grunn av myrlendt terreng, ogs\u00e5 er kritiske til at dokumentasjon for h\u00e5ndtering av overvann skal l\u00f8ses i en s\u00f8knad om rammetillatelse.4 Statsforvalteren viser til at overvann er et tema som kan v\u00e6re forbundet med risiko. Overvann kan b\u00e5de ha betydning for om byggetomten i utgangspunktet er egnet, jf. plan- og bygningsloven \u00a7 28-1, jf. \u00a7 4-3, og for virkningen av \u00ab... eventuelle endringer i slike forhold som f\u00f8lge av planlagt utbygging ...\u00bb. Dette er et relevant moment som taler for plansporet b\u00f8r f\u00f8lges, slik at de generelle utredningskravene i plan- og bygningsloven kapittel 4 kommer til anvendelse. Statsforvalteren tar ogs\u00e5 med at plan- og bygningsloven \u00a7 18-1, som de regionale vegmyndighetene har st\u00f8ttet seg til, ble endret med virkning fra 01.01.2024.5 Plan- og bygningsloven \u00a7 18-1 bokstav d gir etter dagens lovverk hjemmel for \u00e5 kreve opparbeiding av hovedanlegg for oppsamling og avledning av lokalt overvann. For at den lovbestemte opparbeidingsplikten skal gjelde, m\u00e5 hovedanlegget \u2013 og hvilke eiendommer anlegget skal betjene \u2013 fremg\u00e5 av en reguleringsplan. Statsforvalteren tar ikke her stilling til om, og i s\u00e5 fall hvilke, l\u00f8sninger som kan v\u00e6re aktuelt \u00e5 vurdere i plansammenheng. Det er i denne klagesaken tilstrekkelig \u00e5 konstatere at merknaden fra sektormyndighetene framst\u00e5r som b\u00e5de relevant, faktisk og planfaglig fundert, og at hensynene bak plankravet dermed gjelder. For n\u00e6rmere omtale av h\u00e5ndtering av overvann i plan, viser vi ellers til NVEs veileder 4/2022, jf. s\u00e6rlig kap. 4.5.6 Vi slutter oss ogs\u00e5 i hovedsak til kommunens \u00f8vrige vurdering av plankravet, og hvilke hensyn dette er ment \u00e5 ivareta. I likhet med kommunen ser vi det ikke som avgj\u00f8rende at omr\u00e5det er avsatt til byggeform\u00e5l i den eldre reguleringsplanen eller i KPA. Dette m\u00e5 n\u00f8dvendigvis sees i lys av plankravet i \u00a7 3.1, som nettopp er ment \u00e5 bidra til oppdatering og revidering av eldre planer. Skj\u00e6ringspunktet for n\u00e5r det ikke kreves ny plan, er med hensikt satt til planer som er vedtatt i medhold av plan- og bygningsloven av 1985. Statsforvalteren presiserer ogs\u00e5 avslutningsvis at en dispensasjonsvurdering alltid m\u00e5 ta utgangspunkt i den bestemmelsen som fravikes, her KPA \u00a7 3.1, og de hensynene denne bestemmelsen er ment \u00e5 ivareta. Vi utelukker samtidig ikke at kommunens generelle strategier og arealpolitikk kan v\u00e6re relevante momenter i en samlet vurdering, men dette m\u00e5 i s\u00e5 fall gjelde ved avveiningen av fordeler og ulemper, f\u00f8rst etter at det er avklart at behovet og hensynene bak 4 Jf. PBL \u00a7 21-2, jf. SAK10 \u00a7 5-4 bokstav j 5 Jf. LOV-2022-12-02-87 om endringer i plan- og bygningsloven. 6 https://publikasjoner.nve.no/veileder/2022/veileder2022_04.pdf Side: 5/5 KPA \u00a7 3.1 ikke gjelder med styrke. I tillegg til dette, foreligger det samtidig en rekke uttalelser fra Sivilombudet som gir uttrykk for at generelle fortettingsstrategier ikke veier s\u00e6rlig tungt i enkeltsaker om dispensasjon fra plankrav.7 Dette bare viser vi til. Statsforvalteren kommer i alle tilfeller til at fordelene ved \u00e5 fravike plankvaret ikke er klart st\u00f8rre enn ulempene i denne saker, jf. plan- og bygningsloven \u00a7 19-2 andre ledd, og vi tiltrer har som nevnt kommunens vurdering. Vilk\u00e5rene for \u00e5 dispensere fra KPA \u00a7 3.1 er ikke oppfylt i denne saken, og vi har derfor stadfestet kommunens avslag datert 21.02.2024. Vedtaket p\u00e5 side 1 i dette brevet er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Stine Ross Ids\u00f8 Arnt Erik Nordheim seniorr\u00e5dgiver seniorr\u00e5dgiver Dokumentet er elektronisk godkjent Kopi til: Bergen kommune (KLAGE-2024/11784) Postboks 7700 5020 BERGEN Vestbo BBL Postboks 1947 Nordnes 5817 BERGEN Vetland fylkeskommune (ref. 2023/75736) Postboks 7900 5020 BERGEN 7 SOM-2017-2921, med videre henvisninger til SOM-2011-1167 og SOM-2015-1365. "
}