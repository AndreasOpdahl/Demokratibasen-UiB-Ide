{
  "dokument_id": "72e0baa1-a94b-52b1-96b1-7c38a4592661",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 100 fra Ingrid Nergaard Fjeldstad (V) om bybanestopp p\u00e5 Spelhaugen - Utvalg for milj\u00f8 og byutvikl",
  "url": "https://bergen.kommune.no/politikere-utvalg/api/fil/bk360/10677037/Svar-pa-skriftlig-sporsmal-nr-100-fra-Ingrid-Nergaard-Fjeldstad-V-om-bybanestopp-pa-Spelhaugen-Utvalg-for-miljo-og-byutvikl",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/84025-3 Saksbehandler: Malene Nesse Gr\u00f8nningen Fra Dato: 3. juni 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 100 fra Ingrid Nergaard Fjeldstad (V) om bybanestopp p\u00e5 Spelhaugen - Utvalg for milj\u00f8 og byutvikling 2024 Sp\u00f8rsm\u00e5l til byr\u00e5den: Hva er byr\u00e5det sitt syn p\u00e5 muligheten til \u00e5 f\u00e5 til bybanestopp p\u00e5 Spelhaugen, n\u00e5 som bybanen til \u00c5sane lar vente p\u00e5 seg. Hva vil det koste \u00e5 bygge bybanen til Spelhaugen? Svar fra byr\u00e5den: Gjennom sak 99/18, behandlet 25. april 2018, vedtok bystyret sak om kostnadsstyring og fremdrift, som innebar at bybanelinjen ble forkortet til Oasen. I vedtakspunkt 2 i saken, heter det: \u00abBergen kommune ber om at bybanelinjen mellom Oasen og Spelhaugen realiseres innenfor Milj\u00f8l\u00f8ftet s\u00e5 snart det er finansielt rom for det \u2013 eventuelt ved annen finansiering \u2013 med den klare forutsetning at slike tiltak ikke skal forsinke byggestart p\u00e5 neste byggetrinn til \u00c5sane\u00bb. Den statlige finansieringsandelen p\u00e5 byggetrinn 4 er allerede hentet ut. Det vil si at man enten m\u00e5 finansiere tiltaket lokalt, ved bompenger, utbyggerbidrag, eller s\u00e5 m\u00e5 man f\u00e5 p\u00e5 plass en ny avtale med staten om delfinansiering. For \u00e5 f\u00e5 p\u00e5 plass en slik avtale m\u00e5 uansett f\u00f8rst \u00abdet nye prosjektet\u00bb bli en del av byvekstavtalen. Byr\u00e5det styrer derfor etter gjeldende portef\u00f8lje i tr\u00e5d med St.prop. 11S frem til man kommer i gang med en reforhandling av byvekstavtalen. Regjeringens forslag til NTP legger i stor grad til grunn forlenging av avtaler, fremfor reforhandling, og det blir da et prioriteringssp\u00f8rsm\u00e5l hvilke prosjekter som man vil arbeide for \u00e5 f\u00e5 inn i avtalen. NTP blir lagt frem for Stortinget 19.juni og de endelige f\u00f8ringene f\u00e5r man f\u00f8rst etter Stortingsfremleggelsen. Det er ikke gjort nyere beregninger for hva en videref\u00f8ring til Spelhaugen vil koste. Christine Kahrs \u2013 Byr\u00e5d for byutvikling Dokumentet er godkjent elektronisk. "
}