{
  "dokument_id": "4b9eb86b-c167-5dbf-9ab4-4f36f3dae632",
  "doc_type": "case_attachment",
  "kommune": 4601,
  "tittel": "UMBYs tillatelse datert 25.04.2023",
  "url": "https://bergen.kommune.no/politikere-utvalg/api/fil/bk360/11850260/UMBYs-tillatelse-datert-25-04-2023",
  "tekst": "BERGEN KOMMUNE Saknr 184/23 Arkivsak: 2022/169748 Til mottaker \u00c5sane, V\u00e5ganeset 36 B, gnr 209 bnr 543. Klage over avslag p\u00e5 s\u00f8knad om trapper og uteoppholdsareal i strandsonen Utvalg for milj\u00f8 og byutvikling behandlet saken i m\u00f8tet 25.04.2023 sak 184/23 og fattet f\u00f8lgende vedtak: 1. Med hjemmel i forvaltningsloven \u00a7 33 andre ledd oppheves vedtak av 29.09.2022. 2. Det gis tillatelse til legalisering av platting og trapper i samsvar med innsendt s\u00f8knad. 3. Det gis dispensasjon fra KPA2018 \u00a7 6.1.1 - byggegrense langs sj\u00f8 og \u00a7 32.9.1 forbud mot inngrep og faste innstallasjoner, jf. pbl \u00a7 19-2. 4. Klagen tas til f\u00f8lge. Begrunnelse: Saken gjelder klage over avslag p\u00e5 s\u00f8knad om legalisering av oppf\u00f8rt platting i tre og trapp ned mot sj\u00f8en. I forbindelse med bygges\u00f8knad ble det ogs\u00e5 godkjent en plan for uteomr\u00e5dene med murer og en platting, men da gruset. Utvalget legger vekt p\u00e5 at det allerede er godkjent tiltak i den funksjonelle strandsonen p\u00e5 den aktuelle eiendommen. Forskjellen er at det er oppf\u00f8rt en platting i tre der omr\u00e5det er godkjent planert med grus. Dette tiltaket er heller ikke synlig med tanke p\u00e5 fjernvirkning fra sj\u00f8, da det ligger bak godkjent mur. For \u00e5 kunne innvilge de oms\u00f8kte dispensasjonene m\u00e5 hensynene bak bestemmelsene det dispenseres fra ikke settes vesentlig til side og fordelene m\u00e5 v\u00e6re st\u00f8rre enn ulempene. N\u00e5r det gjelder forholdet til forbud mot inngrep og faste installasjoner samt byggegrense i sj\u00f8, s\u00e5 vil utvalget s\u00e6rlig fremheve at tiltakene i seg selv er sm\u00e5 og p\u00e5virker ikke omgivelsene p\u00e5 en negativ m\u00e5te ved at de er godt tilpasset i en allerede godkjent utomhus plan. I denne saken mener utvalget at det er grunnlag for \u00e5 innvilge de oms\u00f8kte dispensasjonene da tiltakene er sm\u00e5, er lite synlig og har ingen negative konsekvenser for allmenhetens tilgjengelighet til den bratte strandsonen. Utvalget er enig i at strandsonen i st\u00f8rst mulig grad skal bevares, men kan ikke se at platting i tre over tillatt gruset uteomr\u00e5de og en enkel trapp, som har en naturlig tilknytning til sj\u00f8en er i strid med hensynet til strandsonevernet. Utvalget kan ikke se at fjernvirkningene fra sj\u00f8siden som f.eks. friluftsopplevelse fra b\u00e5t forringes ved at det gis tillatelse til tiltakene. Utvalget kan heller ikke se at det er vesentlige naturhensyn som tilsidesettes. Her vil utvalget p\u00e5peke at eiendommen har en utomhusplan som er godkjent tilknyttet lovlig oppf\u00f8rt bolig. De hensyn som KPAs bestemmelser om byggegrense i sj\u00f8 og forbud mot inngrep og faste installasjoner ved sj\u00f8 og vassdrag er ment \u00e5 ivareta settes dermed ikke vesentlig til side. Det oms\u00f8kte arealet for trapp er ikke egnet til frilufts form\u00e5l, da det er bratt og lite fremkommelig. Tilkomsten til sj\u00f8arealene for allmennheten blir ikke ytterligere forringet da boligen over hindrer en slik tilkomst fra land, og arealet ikke er tilgjengelig fra sj\u00f8siden uten den oppf\u00f8rte trappen. Videre er det oppf\u00f8rt flere bygg og anlegg langs sj\u00f8en i umiddelbar n\u00e6rhet, og tiltaket gir ikke nevneverdige negative konsekvenser for allmennhetens bruk av strandsonen. Det vises til klagen i sin helhet. Hensynene bak KPAs byggegrense i sj\u00f8 og forbud mot inngrep og faste installasjoner ved sj\u00f8 og vassdragsettes ikke vesentlig til side. Samtidig er fordelen med dispensasjon til tiltaket klart st\u00f8rre enn ulempene ved at arealmessig funksjonalitet og bruksmulighet vesentlig forbedres. Ulempene med tiltakene er sm\u00e5, all den tid de er knyttet til et lovlig etablert tiltak. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Verken hensynet bak bestemmelsene det dispenseres fra, eller hensynet til lovens form\u00e5lsbestemmelser, vil etter utvalgets, bli vesentlig tilsidesatt. Utvalg for milj\u00f8 og byutviklings behandling F\u00f8lgende representant tok ordet: Lillian Vangberg (A). Forslag fremsatt i utvalget: Lillian Vangberg (A) fremsatte p\u00e5 vegne av H, A, FP og V f\u00f8lgende alternative forslag i fire punkt: 1. Med hjemmel i forvaltningsloven \u00a7 33 andre ledd oppheves vedtak av 29.09.2022. 2. Det gis tillatelse til legalisering av platting og trapper i samsvar med innsendt s\u00f8knad. 3. Det gis dispensasjon fra KPA2018 \u00a7 6.1.1 - byggegrense langs sj\u00f8 og \u00a7 32.9.1 forbud mot inngrep og faste innstallasjoner, jf. pbl \u00a7 19-2. 4. Klagen tas til f\u00f8lge. Begrunnelse: Saken gjelder klage over avslag p\u00e5 s\u00f8knad om legalisering av oppf\u00f8rt platting i tre og trapp ned mot sj\u00f8en. I forbindelse med bygges\u00f8knad ble det ogs\u00e5 godkjent en plan for uteomr\u00e5dene med murer og en platting, men da gruset. Utvalget legger vekt p\u00e5 at det allerede er godkjent tiltak i den funksjonelle strandsonen p\u00e5 den aktuelle eiendommen. Forskjellen er at det er oppf\u00f8rt en platting i tre der omr\u00e5det er godkjent planert med grus. Dette tiltaket er heller ikke synlig med tanke p\u00e5 fjernvirkning fra sj\u00f8, da det ligger bak godkjent mur. For \u00e5 kunne innvilge de oms\u00f8kte dispensasjonene m\u00e5 hensynene bak bestemmelsene det dispenseres fra ikke settes vesentlig til side og fordelene m\u00e5 v\u00e6re st\u00f8rre enn ulempene. N\u00e5r det gjelder forholdet til forbud mot inngrep og faste installasjoner samt byggegrense i sj\u00f8, s\u00e5 vil utvalget s\u00e6rlig fremheve at tiltakene i seg selv er sm\u00e5 og p\u00e5virker ikke omgivelsene p\u00e5 en negativ m\u00e5te ved at de er godt tilpasset i en allerede godkjent utomhus plan. 2 I denne saken mener utvalget at det er grunnlag for \u00e5 innvilge de oms\u00f8kte dispensasjonene da tiltakene er sm\u00e5, er lite synlig og har ingen negative konsekvenser for allmenhetens tilgjengelighet til den bratte strandsonen. Utvalget er enig i at strandsonen i st\u00f8rst mulig grad skal bevares, men kan ikke se at platting i tre over tillatt gruset uteomr\u00e5de og en enkel trapp, som har en naturlig tilknytning til sj\u00f8en er i strid med hensynet til strandsonevernet. Utvalget kan ikke se at fjernvirkningene fra sj\u00f8siden som f.eks. friluftsopplevelse fra b\u00e5t forringes ved at det gis tillatelse til tiltakene. Utvalget kan heller ikke se at det er vesentlige naturhensyn som tilsidesettes. Her vil utvalget p\u00e5peke at eiendommen har en utomhusplan som er godkjent tilknyttet lovlig oppf\u00f8rt bolig. De hensyn som KPAs bestemmelser om byggegrense i sj\u00f8 og forbud mot inngrep og faste installasjoner ved sj\u00f8 og vassdrag er ment \u00e5 ivareta settes dermed ikke vesentlig til side. Det oms\u00f8kte arealet for trapp er ikke egnet til frilufts form\u00e5l, da det er bratt og lite fremkommelig. Tilkomsten til sj\u00f8arealene for allmennheten blir ikke ytterligere forringet da boligen over hindrer en slik tilkomst fra land, og arealet ikke er tilgjengelig fra sj\u00f8siden uten den oppf\u00f8rte trappen. Videre er det oppf\u00f8rt flere bygg og anlegg langs sj\u00f8en i umiddelbar n\u00e6rhet, og tiltaket gir ikke nevneverdige negative konsekvenser for allmennhetens bruk av strandsonen. Det vises til klagen i sin helhet. Hensynene bak KPAs byggegrense i sj\u00f8 og forbud mot inngrep og faste installasjoner ved sj\u00f8 og vassdragsettes ikke vesentlig til side. Samtidig er fordelen med dispensasjon til tiltaket klart st\u00f8rre enn ulempene ved at arealmessig funksjonalitet og bruksmulighet vesentlig forbedres. Ulempene med tiltakene er sm\u00e5, all den tid de er knyttet til et lovlig etablert tiltak. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Verken hensynet bak bestemmelsene det dispenseres fra, eller hensynet til lovens form\u00e5lsbestemmelser, vil etter utvalgets, bli vesentlig tilsidesatt. Votering: Alternativt forslag punkt 1-4 fra H, A, FP og V, fremsatt av Lillian Vangberg (A), ble vedtatt med 11 stemmer (H, A, FP, V). Innstillingen fikk 6 stemmer (MDG, SV, Sp, R), og var dermed falt. Byr\u00e5det behandlet saken i m\u00f8tet 16.03.2023 sak 89/23 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Plan- og bygningsetatens vedtak datert 29.09.2022 opprettholdes. Klagen tas ikke til f\u00f8lge. Bystyrets kontor, 25.04.2023 Andreas Graue Berg 3 "
}