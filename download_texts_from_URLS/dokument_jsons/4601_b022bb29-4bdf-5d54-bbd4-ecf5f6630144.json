{
  "dokument_id": "b022bb29-4bdf-5d54-bbd4-ecf5f6630144",
  "doc_type": "case_attachment",
  "kommune": 4601,
  "tittel": "Vedlegg 1.13.8 Tilsynsrapport med varsel om p\u00e5legg",
  "url": "https://bergen.kommune.no/politikere-utvalg/api/fil/bk360/10009524/Vedlegg-1-13-8-Tilsynsrapport-med-varsel-om-palegg",
  "tekst": " 1 av 7 V\u00c5R DATO V\u00c5R REFERANSE 22.09.2023 2023/40304 DERES REFERANSE V\u00c5R SAKSBEHANDLER Evy Dale, tlf. 93040807 BERGEN KOMMUNE Postboks 7700 5020 BERGEN Orgnr 964338531 Tilsynsrapport for BERGEN KOMMUNE org.nr. 964338531 Vi viser til tilsyn med BERGEN KOMMUNE SOSIALE BOTJENESTER org.nr. 924617810 (underenhet) Dette brevet inneholder en oppsummering av veiledningsm\u00f8tet som ble arrangert i regi av Arbeidstilsynet den 15.09.2023. Til m\u00f8tet hadde Arbeidstilsynet invitert representanter fra Bergen kommune Sosiale Botjenester og Securitas AS, avd. Bergen. I oppstart av m\u00f8tet informerte Arbeidstilsynet om muligheten for varsel om p\u00e5legg eller krav om opplysninger. Etter en intern gjennomgang hos oss har vi kommet til at det er n\u00f8dvendig \u00e5 varsle p\u00e5legg knyttet til krav om HMS-samordning. Mer om dette fremkommer i varslet p\u00e5leggspunkt nedenfor. N\u00e5r det gjelder deltakere under m\u00f8tet, se vedlagte oversikt. Til informasjon kan vi opplyse om at varsel om p\u00e5legg ogs\u00e5 er sendt Securitas AS, avd. Bergen. I tilsynet fant vi forhold som ikke er i samsvar med regelverket. Her er en oversikt over Arbeidstilsynets reaksjoner i saken. # Reaksjon Status Frist 1 P\u00e5legg - Samordning - HMS-arbeid - skriftlig avtale Varslet 20.11.2023 2 P\u00e5legg - Samordning - HMS-arbeid Varslet 20.11.2023 Forklaring til kolonnen \u00abstatus\u00bb Varslet: Betyr at dere har mulighet til \u00e5 kommentere eller gi opplysninger vi b\u00f8r vurdere, f\u00f8r vi fatter et vedtak. Fristen for \u00e5 gi slike kommentarer finner dere lenger nede i brevet. Nederst i brevet finner dere en samlet oversikt over forholdene vi kontrollerte i tilsynet. Oppsummering av tilsynet POSTADRESSE EDIALOG TELEFON ORGANISASJONSNR Postboks 4720 Torgarden www.arbeidstilsynet.no/post 73 19 97 00 974761211 7468 Trondheim INTERNETT Norge www.arbeidstilsynet.no V\u00c5R REFERANSE 2 av 7 2023/40304 Arbeidstilsynet innledet med \u00e5 \u00f8nske velkommen og viste til brev av 15.08.2023. I brevet bekreftet vi avtale om m\u00f8te den 15.09.2023. Brevet inneholdt bakgrunn-, hensikt og tema for m\u00f8tet. Objektet i forbindelse med m\u00f8tet var \"Bj\u00f8rnsonsgt. 4\". Alle m\u00f8tedeltakerne hadde lest meldingsbrevet. Etter en kort presentasjonsrunde gikk m\u00f8tet over til veiledning og dr\u00f8fting av tema for dagen; Avtale om HMS-samording Arbeidstilsynets seniorr\u00e5dgiver og jurist, Daniel Lavik, veiledet om bestemmelser knyttet til krav om HMS-samordning. N\u00e6rmere om innholdet i veiledningen fremkommer i vedlagte presentasjon. I diskusjonen under innlegget kom det fram at virksomhetene har dialog og samhandling seg i mellom n\u00e5r det gjelder utf\u00f8relse av arbeid i Bj\u00f8rnsonsgt. 4. Det ble blant annet vist til innholdet i oppdragsavtalen som er inng\u00e5tt mellom kommunen og Securitas AS. Vi har funnet at omtalte praksis ikke i tilstrekkelig grad dekker krav om HMS-samordningsavtale og krav til dokumentasjon p\u00e5 dette, se varsel om p\u00e5legg. Systematisk arbeid med helse-, milj\u00f8- og sikkerhet Krav om HMS-samordning er n\u00e6rt relatert til lov- og forskriftmessige krav om innf\u00f8ring og ut\u00f8velse av internkontroll. I m\u00f8tet orienterte virksomhetene om hvordan deres internkontroll ut\u00f8ves ved Bj\u00f8rnsonsgt. 4. Bergen kommune informerte om iverksatte tiltak og andre tiltak som er i prosess. Herunder ble nevnt etablering av nye standarder, jevnlige erfaringsm\u00f8ter og gjennomf\u00f8ring av kartlegging og risikovurderinger, b\u00e5de n\u00e5r det gjelder beboere og s\u00e5 videre. Hovedverneombudet (HVO) beskrev beboerne og deres helsetilstand. Hun stilte sp\u00f8rsm\u00e5l til de utfordringene som ansatte og vekterne opplever i arbeidshverdagen sin. Det ble pekt p\u00e5 at \"loggen\" viser at vekterne gj\u00f8r vitale vurderinger, gjenoppliving og s\u00e5 videre. HVO stilte sp\u00f8rsm\u00e5l til vekternes kompetanse og hva de er kvalifisert til n\u00e5r det gjelder arbeidsoppgaver. Securitas representanter svarte ut. Kommunaldirekt\u00f8ren p\u00e5pekte \"alminnelig hjelpeplikt\", men understreket at det ikke er en forventing om at vekterne og andre uten faglige kvalifikasjoner skal ut\u00f8ve helsehjelp. Vekterne skal tilkalle helsepersonell ved behov. Det ble uttalt at detter er tydelig poengtert i \"oppdragsavtalen\" mellom kommunen og Securitas. Forebygging og h\u00e5ndtering av vold og trusler Arbeidstilsynet informerte om krav som ble innf\u00f8rt i Forskrift om utf\u00f8relse av arbeid i 2017, jf. Kapittel 23A. Kravene retter seg mot forebygging og h\u00e5ndtering av vold og trusler om vold. Dette omfatter blant annet risikovurdering av fare for \u00e5 bli utsatt for vold og trusler om vold, oppl\u00e6ring og \u00f8velse med mer. Arbeidstilsynet understreket sin strenge tolkning av forskriftmessige krav. Spesielt la vi vekt p\u00e5 krav om kompetanse, oppl\u00e6ring og \u00f8velse, organisering av arbeidet (alenearbeid), kartlegging av lokaler og oppf\u00f8lging av ansatte som utsettes for vold og trusler. Bergen kommune informerte om tiltak p\u00e5 flere omr\u00e5der. Det ble ellers informert om omfanget av fysisk vold, herunder noe materiell vold. Slik informasjon fikk vi ogs\u00e5 fra Securitas AS. Det ble vist til en nedgang i antall u\u00f8nskede hendelser. Bedriftshelsetjeneste (BHT) Tema stod ikke p\u00e5 dagsorden for m\u00f8tet, men innledningsvis stilte Arbeidstilsynet sp\u00f8rsm\u00e5l omkring virksomhetenes BHT-handlingsplaner. For enheten \"Bj\u00f8rnsonsgt. 4.\", kom det fram at slik plan ikke var utarbeidet, verken i Bergen kommune eller hos Securitas AS. Arbeidstilsynet veiledet om bistand fra BHT. Herunder at virksomhetene (enhetene) m\u00e5 ta utgangspunkt i egen HMS-kompetanse n\u00e5r det gjelder bestilling av BHT-tjenester. Et slikt utgangspunkt skal kunne dokumenteres gjennom at det foreligger en fremstilling av hvordan virksomhet/enhet har vurdert egen HMS-kompetanse opp mot de n\u00f8dvendige HMS-tiltakene som fremkommer p\u00e5 bakgrunn av kartlegging og risikovurdering av arbeidsmilj\u00f8et. V\u00c5R REFERANSE 3 av 7 2023/40304 Varsel om p\u00e5legg Dette er et varsel om at Arbeidstilsynet kommer til \u00e5 gi BERGEN KOMMUNE p\u00e5legg om \u00e5 rette opp forhold som ikke er i samsvar med regelverket. F\u00f8r vi vedtar p\u00e5legg, har dere rett til \u00e5 kommentere saken. Gi oss skriftlig tilbakemelding innen 16.10.2023 hvis dere mener at beskrivelsen nedenfor ikke er korrekt, eller hvis dere har kommentarer til de p\u00e5leggene vi varsler og de fristene vi har satt. Etter denne datoen kan vi vedta p\u00e5legg. Send oss tilbakemeldingen via eDialog. Oppgi referansenummer 2023/40304. #1 P\u00e5legg - Samordning - HMS-arbeid - skriftlig avtale Virksomheten skal s\u00f8rge for \u00e5 inng\u00e5 skriftlig avtale om hvem som skal ha ansvaret for samordningen av virksomhetenes helse-, milj\u00f8- og sikkerhetsarbeid. Innen 20.11.2023 m\u00e5 dere sende oss: \uf0b7 Kopi av samordningsavtalen eller \uf0b7 Opplysninger om at virksomhetene ikke har kommet til enighet om en samordningsavtale Dette st\u00e5r i regelverket: Hovedbedriften skal ha ansvaret for samordningen av de enkelte virksomheters helse-, milj\u00f8- og sikkerhetsarbeid. Dersom det samtidig sysselsettes mer enn 10 arbeidstakere, og ingen virksomhet kan regnes som hovedbedrift, skal det skriftlig avtales hvem som skal ha ansvaret for samordningen. Kommer slik avtale ikke i stand, skal det meldes til Arbeidstilsynet som bestemmer hvem som skal ha ansvaret for samordningen. N\u00e5r flere virksomheter ut\u00f8ver arbeid p\u00e5 samme arbeidsplass, skal de, n\u00e5r det er n\u00f8dvendig, skriftlig avtale hvem av dem som skal ha ansvaret for \u00e5 samordne internkontrollen for deres felles aktiviteter eller omr\u00e5der. Kommer slik avtale ikke i stand, kan tilsynsmyndighetene bestemme hvem av dem som skal ha dette ansvaret. Dersom hensynet til helse, milj\u00f8 eller sikkerhet tilsier en annen ansvarsplassering, kan tilsynsmyndighetene omgj\u00f8re en inng\u00e5tt avtale. N\u00e5r en virksomhet som oppdragsgiver engasjerer oppdragstakere e.l. til \u00e5 utf\u00f8re oppgaver p\u00e5 virksomhetens eget omr\u00e5de eller anlegg, skal oppdragstakers internkontroll s\u00e5vidt mulig legges til grunn for de aktiviteter som omfattes av oppdraget. Dette gjelder b\u00e5de der oppdraget utf\u00f8res av oppdragstaker personlig, ved egne ansatte eller andre. Oppdragsgiver skal informere om fellesregler o.l. og p\u00e5se at mulige mangler blir korrigert eller n\u00f8dvendige tilpasninger foretatt i sin egen eller oppdragstakers internkontroll. Dette har vi funnet hos dere: Den 15.09.2023 ble det gjennomf\u00f8rt et m\u00f8te mellom Arbeidstilsynet og representanter fra Bergen kommune Sosiale Botjenester og Securitas AS, avd. Bergen. M\u00f8tet var relatert til arbeidsmilj\u00f8et ved Bj\u00f8rnsonsgt. 4., Bergen. V\u00c5R REFERANSE 4 av 7 2023/40304 I m\u00f8te kom det fram at virksomhetene ikke har inng\u00e5tt noen avtale om HMS-samarbeid n\u00e5r det gjelder Bj\u00f8rnsonsgt. 4. i Bergen. Dette er brudd p\u00e5 arbeidsmilj\u00f8loven \u00a7 2-2 andre ledd og forskrift om systematisk helse-, milj\u00f8- og sikkerhetsarbeid i virksomheter (internkontrollforskriften) \u00a7 6. #2 P\u00e5legg - Samordning - HMS-arbeid Virksomheten, som hovedbedrift, skal samordne de enkelte virksomhetenes helse-, milj\u00f8- og sikkerhetsarbeid slik at de som utf\u00f8rer arbeid, sikres et fullt forsvarlig arbeidsmilj\u00f8 under utf\u00f8relse av arbeid. Innen 20.11.2023 m\u00e5 dere sende oss: \uf0b7 Skriftlig dokumentasjon som beskriver hvordan kravet til samordning er ivaretatt \uf0b7 Skriftlig dokumentasjon som viser hvordan samordning er ivaretatt n\u00e5r kontroll og vedlikehold av arbeidsutstyr gjennomf\u00f8res av annen virksomhet. Dette st\u00e5r i regelverket: Hovedbedriften har ansvaret for \u00e5 samordne de enkelte virksomheters helse-, milj\u00f8- og sikkerhetsarbeid. N\u00e5r virksomheten er oppdragsgiver og engasjerer oppdragstakere e.l. til \u00e5 utf\u00f8re oppgaver p\u00e5 virksomhetens eget omr\u00e5de eller anlegg, skal oppdragstakers internkontroll s\u00e5vidt mulig legges til grunn for de aktiviteter som omfattes av oppdraget. Dette har vi funnet hos dere: Bergen kommune er oppdragsgiver og har engasjert Securitas AS, avd. Bergen som oppdragstaker ved Bj\u00f8rnsonsgt. 4. Arbeidstilsynet anser Bergen kommune for \u00e5 v\u00e6re Hovedbedriften i denne sammenheng. Det er ikke utarbeidet noen dokumentasjon som viser hvordan samordning av HMS-arbeidet i lokasjonen er ivaretatt. Dette er brudd p\u00e5 arbeidsmilj\u00f8loven \u00a7 2-2 andre ledd og forskrift om systematisk helse-, milj\u00f8- og sikkerhetsarbeid i virksomheter (internkontrollforskriften) \u00a7 6 andre ledd. Send dokumenter eller kommentarer via eDialog Bruk eDialog hvis dere skal sende oss dokumentasjon eller for \u00e5 svare p\u00e5 dette brevet. Husk \u00e5 oppgi referansenummer 2023/40304. Les mer om eDialog p\u00e5 www.arbeidstilsynet.no/kontakt-oss/post/. Gi informasjonen videre til verneombudet V\u00c5R REFERANSE 5 av 7 2023/40304 Verneombudet skal gj\u00f8res kjent med vedtak fra Arbeidstilsynet (arbeidsmilj\u00f8loven \u00a7 18-6 (8)). Vi ber derfor om at du som arbeidsgiver gir en kopi av dette brevet til verneombudet. Hvis dere ikke har verneombud, skal du gi kopien til representanten for de ansatte. Mer informasjon? Dere finner informasjon om gangen i et tilsyn og reaksjonene vi kan gi, p\u00e5 arbeidstilsynet.no/om- oss/tilsyn/. Med hilsen Arbeidstilsynet Guro Fykse seksjonsleder Evy Dale seniorinspekt\u00f8r Dette brevet er elektronisk signert. Kopi til: BERGEN KOMMUNE SOSIALE BOTJENESTER Att.: Verneombud, Bj\u00f8rnsons gate 4, 5059 BERGEN BERGEN KOMMUNE BYR\u00c5DSAVDELING FOR BARNEVERN OG SOSIALE TJENESTER Att.: Hovedverneombud, Postboks 7700, 5020 BERGEN BERGEN KOMMUNE BYR\u00c5DSAVDELING FOR BARNEVERN OG SOSIALE TJENESTER, Postboks 7700, 5020 BERGEN BERGEN KOMMUNE SOSIALE BOTJENESTER, Bj\u00f8rnsons gate 4, 5059 BERGEN SECURITAS AS AVD BERGEN Att.: Driftsleder Bendik Holmen, Inger Bang Lunds vei 4, 5059 BERGEN SECURITAS AS AVD BERGEN Att.: Verneombud, Inger Bang Lunds vei 4, 5059 BERGEN 6 av 7 V\u00c5R DATO V\u00c5R REFERANSE 22.09.2023 2023/40304 DERES REFERANSE V\u00c5R SAKSBEHANDLER Evy Dale, tlf. 93040807 Her finner dere en samlet oversikt over det vi kontrollerte i tilsynet. \uf0b7 Har virksomheten som hovedbedrift, s\u00f8rget for \u00e5 samordne virksomhetenes helse-, milj\u00f8- og sikkerhetsarbeid slik at de som utf\u00f8rer arbeid sikres et fullt forsvarlig arbeidsmilj\u00f8? \uf0b7 S\u00f8rger virksomheten for at det foreligger en skriftlig samordningsavtale av de enkeltes virksomheters helse-, milj\u00f8- og sikkerhetsarbeid? POSTADRESSE EDIALOG TELEFON ORGANISASJONSNR Postboks 4720 Torgarden www.arbeidstilsynet.no/post 73 19 97 00 974761211 7468 Trondheim INTERNETT Norge www.arbeidstilsynet.no 7 av 7 V\u00c5R DATO V\u00c5R REFERANSE 22.09.2023 2023/40304 DERES REFERANSE V\u00c5R SAKSBEHANDLER Evy Dale, tlf. 93040807 Oversikt over vedlegg # Tittel Dokumentdato Vedlegg 1 Veiledningsm\u00f8tet hos Arbeidstilsynet 15.09.2023 - M\u00f8tedeltakere Vedlegg 2 Bj\u00f8rnsonsgt. 4. - presentasjon av agenda og tema for m\u00f8tet POSTADRESSE EDIALOG TELEFON ORGANISASJONSNR Postboks 4720 Torgarden www.arbeidstilsynet.no/post 73 19 97 00 974761211 7468 Trondheim INTERNETT Norge www.arbeidstilsynet.no "
}