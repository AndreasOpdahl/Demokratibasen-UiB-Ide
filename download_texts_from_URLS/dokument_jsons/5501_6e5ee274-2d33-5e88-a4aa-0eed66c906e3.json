{
  "dokument_id": "6e5ee274-2d33-5e88-a4aa-0eed66c906e3",
  "doc_type": "case_presentation",
  "kommune": 5501,
  "tittel": "Troms\u00f8 kommunes h\u00f8ringssvar p\u00e5 Planprogram for Regional Transportplan 2026-2037",
  "url": "https://innsyn.tromso.kommune.no/application/getMoteDokument?dokid=2001983082",
  "tekst": "Arkivsaksnr. 25/01180-2 Saksbehandler Haakon Worum Saksgang M\u00f8tedato Formannskapet 04.03.2025 Troms\u00f8 kommunes h\u00f8ringssvar p\u00e5 Planprogram for Regional Transportplan 2026-2037 Kommunedirekt\u00f8rens innstilling til vedtak: 1. Troms\u00f8 kommune uttaler seg i h\u00f8ring og offentlig ettersyn av Planprogram for Regional transportplan 2026-2037 slik det fremg\u00e5r av konklusjonen i denne saken. Stig Tore Johnsen Kommunedirekt\u00f8r 1 Hva saken gjelder Troms fylkeskommune har sendt forslag til planprogram for Regional transportplan for Troms 2026-2037 p\u00e5 h\u00f8ring og offentlig ettersyn. H\u00f8ringsfristen er 14. februar. Alle h\u00f8ringssvar fra Troms\u00f8 kommune skal behandles politisk. Dokumentet ble lagt ut p\u00e5 h\u00f8ring et par dager f\u00f8r jul, og med interne skrivefrister til de f\u00e5 m\u00f8tene som er avholdt i 2025 s\u00e5 rakk vi ikke politisk behandling av denne saken f\u00f8r fristen. Administrasjonen har bedt om utsettelse p\u00e5 h\u00f8ringsfristen, og f\u00e5tt avslag. For \u00e5 rekke h\u00f8ringsfristen vil administrasjonen sende inn h\u00f8ringssvar innen fristen med forbehold om at uttalelsen p\u00e5venter politisk vedtak. Protokoll fra utvalgsbehandlig vil derfor ettersendes. Saksutredning Et planprogram sier noe om hvordan planlegger har tenkt \u00e5 legge opp planprosessen. Det konkrete innhold i planen presenteres derfor ikke et planprogram. Planprogrammet skisserer i stedet opp hvilke temaer som er tenkt adressert i selve planen, og vil dermed v\u00e6re f\u00f8rende for hva innholdet i et ferdig planforslag vil bli. Regional transportplan er et viktig plandokument som har sterke implikasjoner for kommunesektoren og videre kommunal planlegging. Det kommunale og fylkeskommunale forvaltningsniv\u00e5ene ligger tett opptil hverandre hva ang\u00e5r de respektive myndighetsomr\u00e5der, eksempelvis skillet mellom kommunal og fylkeskommunalt veiansvar, eller tilrettelegging for- og drift av kollektivtrafikk. Regional n\u00e6ringsutvikling er videre avhengig av harmoni mellom Fylkeskommunalt og kommunalt planverk. Det er derfor i Troms\u00f8 kommunes interesse \u00e5 gi h\u00f8ringssvar i saken. Konklusjon Troms\u00f8 kommune stiller seg positiv til at Fylkeskommunen legger opp et planprogram som fremst\u00e5r preget av samfunnets endrede behov, men savner samtidig et strategisk perspektiv i planprogrammet med hensyn til hvordan behovene skal dekkes i fremtiden. Dokumentet tar for seg mange viktige temaer men vi mener at man i st\u00f8rre grad m\u00e5 l\u00f8fte frem de endrede samfunnsbehovene og prioritere deretter: \u2022 Bredeskapsbehovene \u2013 Eksempelvis overgang fra havn til veg og/eller bane, samt tilknytningen mot Finland og Sverige som f\u00f8lge av en endret geopolitisk situasjon. \u2022 N\u00e6ringslivenes behov for transportkorridorer fra kysten frem til overgang til bil/b\u00e5t/bane, jamf\u00f8r fra kyst til markedsstrategien. Videre b\u00f8r Gr\u00f8tsund havn og Troms\u00f8 kommunes planer for omr\u00e5det fremheves allerede i planprogrammet. Dette er en av de st\u00f8rste industrielle satsingene i fylket som handler om gr\u00f8nn industri og matproduksjon. Dette langvarige prosjektet vil ha stor betydning ikke bare for Troms\u00f8 kommune, men ogs\u00e5 fylket og landsdelen for \u00f8vrig med hensyn til havneinfrastrukturen p\u00e5 omr\u00e5det. Sikring av finansiering til trygg og god vei er derfor strategisk veldig viktig. Til slutt savnes det en ambisjon om \u00e5 adressere den \u00f8kte trafikkstr\u00f8mmen av turister i Fylket. En vedvarende stor p\u00e5gang i vinterturisme skaper store utfordringer p\u00e5 smale veier, for mennesker som ikke er vant til \u00e5 kj\u00f8re bil i nord-Norske vinterforhold, som i tillegg kan ha et avvikende kj\u00f8rem\u00f8nster, eksempelvis p\u00e5 grunn av billedtaking eller nordlysobservasjon. Planprogrammet b\u00f8r si noe om hvordan Fylkeskommunen stiller seg til denne \u00f8kende utfordringen ut fra sitt myndighetsomr\u00e5de, som i ytterste konsekvens kan medf\u00f8re trafikkskade b\u00e5de p\u00e5 bes\u00f8kende og lokale innbyggere. 2 Vi registrerer at det legges opp til sv\u00e6rt stramme tidsfrister gjennom planprosessen. RTP er et viktig dokument for kommunene i Fylket, og vi anmoder derfor Troms Fylkeskommune om \u00e5 revurdere tidsrammen for planarbeidet for \u00e5 sikre at kommunene f\u00e5r en reell mulighet til \u00e5 medvirke i prosessen. Vedtakskompetanse FSK Vedlegg 25_01180-1 Varsel om oppstart av planarbeid - Planprogram for Regional transportplan 1957428_1_1 25_01180-1 Utkast planprogram 2026-37 1957429_1_1 3 "
}