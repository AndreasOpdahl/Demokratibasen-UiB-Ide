{
  "dokument_id": "ca9bb4c0-89e0-5097-8300-e11c20fcc1f6",
  "doc_type": "case_attachment",
  "kommune": 4601,
  "tittel": "Fagnotat datert 19.12.2023",
  "url": "https://bergen.kommune.no/politikere-utvalg/api/fil/bk360/9585946/Fagnotat-datert-19-12-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/17227-7 (Arbeidssted) Saksbehandler: Yngve L\u00f8tvedt Dato: 19.12.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 216 bnr 1087. Ingen adresse. Klage over rammetillatelse, nybygg. Klager er nabo, gnr 216 bnr 413, Frank Thomsen. Klagen er datert Hvem klager? 13.11.2023. Det er s\u00f8kt om vesentlig terrenginngrep, oppf\u00f8ring av ny enebolig 194 m2 Tiltaket BRA og etablering av ny avkj\u00f8rsel fra kommunal vei. Det er s\u00f8kt om dispensasjon fra KPA 2018 \u00a7 3.1, Plankrav. Rammetillatelse datert 07.11.2023 til oms\u00f8kte tiltak. Det er innvilget Vedtaket dispensasjon fra plankrav jf. pbl \u00a7 19-2. KPA 2018 viser eiendommen som \u00f8vrig byggesone og den ligger innenfor Planstatus hensynssonene Aktsomhetsomr\u00e5der for steinsprang, jord- og flomskred og sn\u00f8skred. Eiendommen er ikke regulert. Klager anf\u00f8rer at tiltaket gir ulemper, tiltaket har ikke gyldig vedtak om Klagegrunner avkj\u00f8rsel, videre har ikke tiltaket tillatelse til \u00e5 koble til privat vannledning. Behov for ytterligere Det er ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Rammetillatelse datert 07.11.2023 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og det er mottatt merknader. Gnr. 216 Bnr 564 (Rune Larsen og Vidar Larsen); Merknadene g\u00e5r i hovedsak p\u00e5 st\u00f8rrelse p\u00e5 tiltak, innsyn og opparbeidelse av ny parkeringsplass. Det foreligger ogs\u00e5 merknader som gjelder tinglyste rettigheter til tilknytting p\u00e5 felles vann- og avl\u00f8psledninger. Gnr. 216 Bnr 413 (Frank Thomsen og Roberta Ross); Merknadene g\u00e5r i hovedsak p\u00e5 h\u00f8yde p\u00e5 tiltaket, som kan medf\u00f8re forringelse av solforhold p\u00e5 uteplass og ulempe med \u00f8kt innsyn. I tillegg bemerkes det at tiltaket ikke er stedstilpasset. Gnr. 216 Bnr 965 og 401 (Sindre Holmelid H\u00e5berg); Merknadene g\u00e5r i hovedsak p\u00e5 forhold knyttet til tilkomstvei og avkj\u00f8rsel og muligheter for utbedring av egen parkeringsplass. S\u00f8ker har kommentert merknadene og mener boligen er godt tilpasset bomilj\u00f8et, har lav utnyttelse av tomten. Soldiagram tilbakeviser merknad om tap av sol. Innsyn er tilsvarende som mellom de andre boligene i omr\u00e5det. Naboer m\u00e5 akseptere noe tap av utsikt i et byggefelt. Situasjonsplanen viser at forhold knyttet til tilkomstvei og avkj\u00f8rsel og muligheter for utbedring av egen parkeringsplass er l\u00f8st. 2. Om klagen Klagen er begrunnet i h\u00f8ydeplassering, atkomst og avkj\u00f8rsel og vannforsyning og avl\u00f8p. Klager viser til tiltakshavers kommentarer til merknader i s\u00f8knadsomgang. Og byggets h\u00f8yde med tanke p\u00e5 sjenerende innsyn samt tap av solforhold. S\u00f8ker er ikke enig med disse kommentarene, men det gj\u00f8r dem ikke mindre relevante. Klager anf\u00f8rer at det er sv\u00e6rt begrenset med sol allerede, s\u00e6rlig rundt midt april til oktober, endringer i solforhold vil ha sv\u00e6rt negativ effekt og kan ikke aksepteres. Det samme gjelder innsyn fra foresl\u00e5tte terrasse som vil gi betydelig ulempe, grunnet plassering p\u00e5 terrasse og h\u00f8yde i terreng. Bygget m\u00e5 senkes i terrenget slik at maks h\u00f8yde blir kote 29. Vedtaket om atkomst og avkj\u00f8rsel er g\u00e5tt ut p\u00e5 dato og er ikke gyldig. Det foreligger en avtale som s\u00f8ker har satt opp sammen med tidligere eier av 216/413 og eier av 216/564 som omhandler tilknytning til privat vannledning. Denne avtalen er ikke signert av de 8 andre eierne av den private r\u00f8rledningen. S\u00f8ker, som er ansvarlig prosjekterende burde skaffet seg denne informasjonen da avtalen ble inng\u00e5tt med 2 av 10 eiere for 20 \u00e5r siden. S\u00f8ker har gjentatte ganger fors\u00f8kt \u00e5 f\u00e5 omgjort denne avtalen slik at han kan koble seg p\u00e5 den private r\u00f8rledningen, senest i 2021. Ogs\u00e5 den gang ble forslaget blankt avvist av samtlige 10 andelseiere. At Bergen vann kan gi en forh\u00e5ndsuttalelse som indikerer p\u00e5koblingsrett er for klager totalt uforst\u00e5ende. Det vises til klagen i sin helhet. 3. Vurdering av klagen Pbl \u00a7 29-4. Byggverkets plassering, h\u00f8yde og avstand fra nabogrense Klager anf\u00f8rer at tiltaket vil gi betydelige ulemper i form av tap av sol og innsyn. Byggverkets plassering, herunder h\u00f8ydeplassering, og byggverkets h\u00f8yde skal godkjennes av kommunen. Saksnummer KLAGE-2023/17227 Side 2 av 4 Det f\u00f8lger av Rundskriv H-8/15 datert 26.6.15 at \u00abplan- og bygningsloven \u00a7 29-4 forutsettes praktisert slik at tiltakshavers \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe for f. eks. naboeiendommer og/eller omkringliggende milj\u00f8. Det er kun i tilfeller der det objektivt sett kan konstateres betydelig ulempe for naboeiendommer eller omkringliggende milj\u00f8 at kommunen kan ut\u00f8ve \"kan\"-skj\u00f8nnet etter plan- og bygningsloven \u00a7 29-4 f\u00f8rste ledd (fritt skj\u00f8nn). I praksis skal det mye til for at naboer i tettbygd str\u00f8k blir h\u00f8rt med protest eller klage over tap av utsikt eller reduksjon i solforhold. Dette er forhold som vil v\u00e6re p\u00e5regnelig i boligfelt, og s\u00e6rlig i forbindelse med kommunal fortettingspolitikk.\u00bb Sp\u00f8rsm\u00e5let er om det foreligger \u00f8kt innsyn og tap av sol i en grad som inneb\u00e6rer \u00abbetydelig ulempe\u00bb for klager. Tiltakets maksimale (rekkverk p\u00e5 takterrasse) h\u00f8yde er p\u00e5 kote 32 meter. Solstudioer viser at tiltaket ikke vil p\u00e5virke klagers eiendom i forhold til solforhold. Vi kan derfor ikke se at klagers anf\u00f8rsler medf\u00f8rer riktighet. Vi viser til at klagers eiendom og eiendommen der tiltaket oms\u00f8kes ligger i hovedsak parallelt i terrenget. Det vil si at b\u00e5de bygg og uteoppholdsarealer har siktlinjer som g\u00e5r i samme h\u00f8yde. Vi kan ikke se at det foreligger forhold som medf\u00f8rer at tiltaket gir for mye innsyn ut over det som m\u00e5 p\u00e5regnes i tettbygd str\u00f8k. Vi viser ogs\u00e5 til at tiltaket overholder avstandskrav i pbl \u00a7 29-4. Vi kan ikke se at ulempene som tiltaket medf\u00f8rer er betydelige og at det derfor ikke kan kreves at tiltakshaver m\u00e5 endre p\u00e5 tiltaket. Vi legger til at ulempene vurderes som sm\u00e5. 3.2 Atkomst og avkj\u00f8rsel Bymilj\u00f8etaten har i vedtak datert 05.10.2020 godkjent avkj\u00f8rsel til eiendommen. jf. veglova \u00a7\u00a7 40 til 43 og pbl \u00a7 27-4. Klager anf\u00f8rer at vedtaket det henvises til er g\u00e5tt ut p\u00e5 dato og kan f\u00f8lgelig ikke anses som gyldig. Det fremg\u00e5r ogs\u00e5 klart i vedtaket det henvises til. Dersom arbeidet med avkj\u00f8rselen ikke er satt i gang innen 3 \u00e5r etter tillatelse er gitt faller vedtaket bort jf. Vegloven \u00a740 fjerde ledd. En gjennomgang av saken viser at klagers anf\u00f8rsel medf\u00f8rer riktighet. Det framkommer av sakens dokumenter at s\u00f8ker har blitt oppmerksom om dette. S\u00f8ker har derfor s\u00f8kt Bymilj\u00f8etaten for \u00e5 f\u00e5 en oppdatert / forlenget godkjenning. Dette foreligger n\u00e5. Vi viser til vedlegg. Selv om dette da var en mangel da rammetillatelsen ble fattet s\u00e5 er feilen reparert ved at det n\u00e5 foreligger gyldig vedtak fra vegmyndighet. Vi ser derfor ikke grunnlag for \u00e5 oppheve vedtaket p\u00e5 grunn av nevnte feil fordi feilen er reparert. 3.3 Vannforsyning og avl\u00f8p Bergen Vann har gitt forh\u00e5ndsuttalelse datert 28.09.2022 med saks nr. 2020/45807-8. Vilk\u00e5r og krav stilt i forh\u00e5ndsuttalelse skal etterkommes, jf. pbl \u00a7\u00a7 27-1 og 27-2. Klager anf\u00f8rer at tiltakshaver ikke har de privatrettslige rettighetene til \u00e5 koble seg p\u00e5 eksisterende vannledning som eies av 10 andelseiere. Det er kun de n\u00e6rmeste to som har gitt samtykke. Saksnummer KLAGE-2023/17227 Side 3 av 4 Vi viser til at faktum i saken er noe annet. Det framg\u00e5r som klager anf\u00f8rer at s\u00f8ker har pr\u00f8vd \u00e5 f\u00e5 avtale med alle andelseierne av vannledning, men at dette ikke f\u00f8rte fram. Det er derfor s\u00f8kt om en annen l\u00f8sning som VA-etaten har gitt forh\u00e5ndsgodkjenning til. Denne inneb\u00e6rer at de tre borterste eiendommene gnr 216 bnr 413 og 564 sammen med s\u00f8ker bnr 1087 har g\u00e5tt sammen om en tilkobling for disse direkte til offentlig vannledningspunkt. Kartet nedenfor viser nye vannledningstrase som viser denne direkte tilkoblingen. Vi fastholder vilk\u00e5rene i pbl \u00a7\u00a7 27-1 og 27-2 er oppfylt. 4. Konklusjon Rammetillatelse datert 07.11.2023 opprettholdes, klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage over vedtak 5. Rammetillatelse 6. Vedtak fra Bymilj\u00f8etaten om adkomst 7. Forh\u00e5ndsuttalelse fra Bergen Vann 8. S\u00f8knad 9. Solstudie 10. Tegninger 11. Nabomerknader Saksnummer KLAGE-2023/17227 Side 4 av 4 "
}