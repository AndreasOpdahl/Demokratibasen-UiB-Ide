{
  "dokument_id": "adb0c02d-c7d8-5a7a-80e1-07db43d9639c",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 165/24, H\u00f8ringsuttalelse til Felles innsats mot ekstremisme: Bedre vilk\u00e5r for det forebyggende arbeidet",
  "url": "https://bergen.kommune.no/politikere-utvalg/api/fil/bk360/10446973/Innstilling-vedtak-Horingsuttalelse-til-Felles-innsats-mot-ekstremisme-Bedre-vilkar-for-det-forebyggende-arbeidet",
  "tekst": "H\u00f8ringsuttalelse til Felles innsats mot ekstremisme: Bedre vilk\u00e5r for det forebyggende arbeidet Bergen bystyre behandlet saken i m\u00f8tet 08.05.2024 sak 165/24 og fattet f\u00f8lgende vedtak: Bergen kommune avgir h\u00f8ringsuttalelse til \u00abFelles innsats mot ekstremisme: Bedre vilk\u00e5r for det forebyggende arbeidet\u00bb slik den fremkommer av byr\u00e5dets forslag. Merknad Bystyret ber byr\u00e5det om \u00e5 jobbe for at et nasjonalt senter for innsats mot radikalisering og voldelig ekstremisme lokaliseres i Bergen. Bergen bystyres behandling F\u00f8lgende representanter tok ordet: Anne Aurora Ekeland Bj\u00f8rkly (H), Rune Bakervik (A), Joel Ysteb\u00f8 (KrF). Forslag fremsatt i bystyret: Rune Bakervik (A) fremsatte p\u00e5 vegne av A f\u00f8lgende tilleggsforslag i 2 punkt: 1. Under avsnittet \u00abKunnskaps- og kompetansel\u00f8ft i forbyggende arbeid\u00bb Bergen kommune viser til det sv\u00e6rt viktige undervisningsarbeidet som Raftostiftelsen og andre sentre gj\u00f8r, og st\u00f8tter kommisjonen i at det blir opprettet flere undervisningsstillinger ved freds- og menneskerettighetssentrene. 2. Under avsnittet \u00abBedre organisering og mer forpliktende samarbeid\u00bb Bergen med sine kompetansemilj\u00f8er er ogs\u00e5 et naturlig sted for en lokalisering av et nasjonalt kompetansesenter. Merknader fremsatt i bystyret: Rune Bakervik (A) fremsatte vegne av A f\u00f8lgende merknad: Bergen kommune viser til det sv\u00e6rt viktige undervisningsarbeidet som Raftostiftelsen og andre sentre gj\u00f8r, og st\u00f8tter kommisjonen i at det blir opprettet flere undervisningsstillinger ved freds- og menneskerettighetssentrene. Joel Ysteb\u00f8 (KrF) fremsatte p\u00e5 vegne av KrF f\u00f8lgende merknad: Bergen kommune viser til det sv\u00e6rt viktige undervisningsarbeidet i regi av akt\u00f8rer som Gestapomuseet, Espeland Fangeleir og andre lignende arenaer som gir innblikk i en tid preget av hat, rasisme og antisemittisme. P\u00e5 denne m\u00e5ten inspireres yngre generasjoner til videre kamp for fred, frihet og demokrati. Votering: Innstillingen ble vedtatt enstemmig. Tilleggsforslag punkt 1-2 fra A, fremsatt av Rune Bakervik (A) fikk 32 stemmer (A, SV, MDG, V, R, KrF) og var dermed falt. Merknad fra utvalg for helse og sosial og utvalg for barnehage, skole og idrett ble vedtatt enstemmig. Merknad fra A, fremsatt av Rune Bakervik (A) fikk 30 stemmer (A, SV, MDG, V, R) og var dermed falt. Merknad fra KrF, fremsatt av Joel Ysteb\u00f8 (KrF) fikk 32 stemmer (A, SV, MDG, V, R, KrF) og var dermed falt. Utvalg for finans, kultur og n\u00e6ring behandlet saken i m\u00f8tet 24.04.2024 sak 68/24 og avga f\u00f8lgende innstilling: Bergen kommune avgir h\u00f8ringsuttalelse til \u00abFelles innsats mot ekstremisme: Bedre vilk\u00e5r for det forebyggende arbeidet\u00bb slik den fremkommer av byr\u00e5dets forslag. Utvalg for barnehage, skole og idrett hadde saken til orientering i m\u00f8tet 23.04.2024 sak 44/24: Utvalg for barnehage, skole og idrett tok saken til orientering. Utvalg for finans, kultur og n\u00e6ring innstiller til bystyret. Merknad: Bystyret ber byr\u00e5det om \u00e5 jobbe for at et nasjonalt senter for innsats mot radikalisering og voldelig ekstremisme lokaliseres i Bergen. Utvalg for helse og sosial hadde saken til orientering i m\u00f8tet 24.04.2024 sak 47/24: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. Merknad Bystyret ber byr\u00e5det om \u00e5 jobbe for at et nasjonalt senter for innsats mot radikalisering og voldelig ekstremisme lokaliseres i Bergen. Byr\u00e5det behandlet saken i m\u00f8tet 18.04.2024 sak 107/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}