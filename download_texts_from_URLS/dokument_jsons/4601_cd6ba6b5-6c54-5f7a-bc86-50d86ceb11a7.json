{
  "dokument_id": "cd6ba6b5-6c54-5f7a-bc86-50d86ceb11a7",
  "doc_type": "case_attachment",
  "kommune": 4601,
  "tittel": "Trafikkanalyse datert 08.04.2022",
  "url": "https://bergen.kommune.no/politikere-utvalg/api/fil/bk360/9377081/Trafikkanalyse-datert-08-04-2022",
  "tekst": "Notat Fra: Sivilingeni\u00f8r Helge Hopen AS Til: Safarigruppen AS v/Arild Faugstad Dato: 8.4.2022 Tema: Trafikkanalyse Fagerdalen lager __________________________________________________________________________ Bakgrunn Det er startet planarbeid i Fagerdalen p\u00e5 L\u00f8nborg med sikte p\u00e5 \u00e5 tilrettelegge for etablering av Neumann Bygg AS som i dag holder til i Sandviken. I dag best\u00e5r omr\u00e5det av eldre lager- og kontorbygg og asfalterte uteomr\u00e5der. Reguleringsplanen skal legge til rette for \u00e5 transformere omr\u00e5det ved \u00e5 rive eksisterende bygningsmasse og oppf\u00f8re ny bygningsmasse/lager med tilh\u00f8rende kundemottak og administrasjonslokaler. Forslagsstiller er Neumann Bygg AS og eier av arealene som skal leies ut til Neumann AS er Safarigruppen AS. Omr\u00e5det har v\u00e6rt benyttet til trelasthandel siden 1950-tallet, senest gjennom Adolf Jahnsen XL- Bygg som var rettet mot det private markedet. Neumann Bygg AS er rettet mot det profesjonelle markedet (h\u00e5ndverkere, entrepren\u00f8rer etc.) \u2013 og vil med dette ha en annen profil i forhold til trafikkm\u00f8nster. Omsetningen er st\u00f8rre pr. kunde i proffmarkedet, og trafikken er vesentlig mindre enn i det private markedet. Det private segmentet har som oftest \u00e5pent til kl. 2000 og l\u00f8rdager, mens PROFF-virksomheten til Neumann Bygg AS stenger kl. 1600 hverdager og i helgene. Plankonsulent for reguleringsplanen er Ard arealplan AS. Ard har utarbeidet forel\u00f8pige mobilitets- og trafikkanalyser i tilknytning til planarbeidet. I arbeidsm\u00f8te 1.2.2022 med Bergen kommune ble det lagt frem merknader til trafikkvurderingene basert p\u00e5 innspill fra Vestland fylkeskommune og Statens vegvesen. For \u00e5 bist\u00e5 med \u00e5 svare ut merknadene har Safarigruppen AS engasjert Sivilingeni\u00f8r Helge Hopen AS til supplerende trafikkvurderinger som er oppsummert i foreliggende notat Merknader til forel\u00f8pig planforslag og planbeskrivelse Dimensjonerende trafikkgrunnlag Planmyndigheten peker i notat fra arbeidsm\u00f8te 1.2.2022 at \u00abDokumentasjon av endring i trafikkmengder p\u00e5 tvers av ulike dokumenter stemmer ikkje overeins. Kan ikkje nytte parkeringsplassar til \u00e5 sei noko om trafikken inn og ut av omr\u00e5det. Parkeringsdekning- denne n\u00e6ring gir korte turar og henting av varer. Finner ikkje omtalt kor mange turar i dag og forventa \u00f8kning som f\u00f8lgje av planforslaget. Dokumentasjonen m\u00e5 v\u00e6re p\u00e5 plass.\u00bb Trafikktall for dagens situasjon, 0-alternativet (referansealternativet) og med utbygging i tr\u00e5d med reguleringsplanen, vil v\u00e6re grunnlag for vurderinger om planen er i tr\u00e5d med overordnede m\u00e5lsettinger for transport og mobilitet (se merknader i etterf\u00f8lgende avsnitt). Framtidig trafikkgrunnlag er utgangspunktet for utforming av vei- og kryssl\u00f8sninger. I foreliggende notat er det gjennomf\u00f8rt nye trafikktellinger og beregninger av forventet framtidig trafikkmengde (YDT, yrkesd\u00f8gntrafikk og timetrafikk), samt reisemiddelfordeling. Sivilingeni\u00f8r Helge Hopen AS Telefon : 91 55 33 90 E-post: helge.hopen@bergen.online.no \u00d8yjordslien 26, 5038 Bergen Org.nr.: 988 387 029 MVA 1 M\u00e5loppn\u00e5else - overordnede transport- og mobilitetsm\u00e5l I notat fra arbeidsm\u00f8tet 1.2.2022 pekes det p\u00e5 f\u00f8lgende: \u00abSom forutsatt i oppstartsm\u00f8te, m\u00e5 det dokumenteres og sikres at planforslaget er i samsvar med overordnete regionale og kommunale planer, herunder at det ikke vil medf\u00f8re \u00f8kt st\u00f8y, forurensning, trafikkbelastning eller andre ulemper for omgivelsene.\u00bb Vestland fylkeskommune omtaler ogs\u00e5 dette i sin merknad av 2.11.2020: \u00abVi er usikker p\u00e5 om ei vidaref\u00f8ring av f\u00f8rem\u00e5let er i samsvar med \u00abRegional areal- og transportplan for Bergensomr\u00e5det 2017-2028\u00bb, som legg til grunn at veksten i persontransporten skal tas med kollektiv, sykkel og gange. Planarbeidet m\u00e5 visa korleis det bidreg til \u00e5 n\u00e5 dei overordna m\u00e5l om transport sett i \u00abRegional areal- og transportplan for Bergensomr\u00e5det 2017-2028. Vi viser ogs\u00e5 til nullvekstm\u00e5l for personbiltransporten. \u00abRegional areal- og transportplan for Bergensomr\u00e5det 2017-2028\u00bb stadfestar at veksten i persontransporten skal tas med kollektiv, sykkel og gange. I det vidare planarbeidet er det viktig \u00e5 legge til rette for gode tilh\u00f8ve for tilsette og kundar som vil g\u00e5, sykle eller ta buss.\u00bb Statens vegvesen har tilsvarende vurdering i merknad av 23.10.2020: Vi minner om nullvekstm\u00e5l for personbiltransporten. \u00abRegional areal- og transportplan for bergensomr\u00e5det 2017-2028\u00bb stadfester at veksten i persontransporten skal tas med kollektiv, sykkel og gange. Det er derfor viktig at planen vurderer dette i det videre planarbeidet og viser hvordan nullvekstm\u00e5let kan n\u00e5es. I foreliggende notat er det gjort en ny vurdering av forholdet til overordnede transport- og mobilitetsm\u00e5l p\u00e5 bakgrunn av oppdaterte trafikkberegninger. Kryssutforming Ard arealplan har i trafikkanalyse av 19.4.2021 foretatt en vurdering av dimensjoneringsgrunnlag og prinsipper for utforming av krysset Helleveien/L\u00f8nborglien. Bakgrunnen for trafikkvurderingen er blant annet Statens vegvesen sin merknad av 23.10.2020: Det b\u00f8r utarbeides en trafikkanalyse som viser forventet \u00f8kning av trafikk i krysset med fylkesveg 578. Trafikkanalysen b\u00f8r og vise om det er krav til venstresvingefelt i krysset iht vegnormal N100 kapittel D.1.1.3. I foreliggende trafikkanalyse er det foretatt en kvalitetssikring/kontroll av trafikkvurderingene i notat av 19.4.2021 basert p\u00e5 oppdaterte trafikk- og kapasitetsberegninger. Trafikksikkerhet Vurdering av trafikksikkerhet for alle trafikantgrupper er en grunnleggende del av reguleringsplanarbeidet. I foreliggende notat er det gjort en trafikksikkerhetsvurdering av planforslaget basert p\u00e5 oppdaterte trafikktall og avklaring av kryssutforming. Hovedvekten er lagt p\u00e5 hensynet til myke trafikanter 2 Planforslaget Figur 1. Utsnitt av forel\u00f8pig planforslag (Ard arealplan AS). Plankartet viser det gule arealet som skal tilrettelegges for Neumann Bygg AS (BKB1). \u00d8vrige deler av planomr\u00e5det er i praksis regulering av eksisterende arealbruk og omtales ikke videre mht. trafikkskapning og mobilitet. Dimensjonerende trafikkgrunnlag Alternative scenarioer Det er gjennomf\u00f8rt oppdaterte trafikkberegninger av tre situasjoner: Scenario/alternativ Beskrivelse Alternativ 0 \u2013 dagens situasjon (2022) Dagens situasjon med dagens bruk/utnyttelse av planomr\u00e5det. Alternativ 0 \u2013 framskrevet (2032) Referansealternativet. Framtidig situasjon (10 \u00e5r fram) med arealutnyttelse i henhold til gjeldende planer (ingen ny reguleringsplan) Alternativ Plan (2032) Planalternativet. Framtidig situasjon (10 \u00e5r fram) med arealutnyttelse i henhold til planforslag. Alternativ 0 \u2013 dagens situasjon beskriver dagens trafikkmengder i kryssomr\u00e5det Helleveien/L\u00f8nborglien, og er basistrafikken som legges til grunn for beregning av framtidig dimensjonerende trafikkmengde. Det er ikke identifisert spesielle planer eller endringer i transportm\u00f8nster som tilsier vesentlige endringer i basistrafikken. Med referanse til nullvekstm\u00e5let for persontransporten i Bergen, legges det legges til grunn at dagens trafikkmengder holdes uendret frem til beregnings\u00e5ret 2032. 3 Alternativ 0 \u2013 framskrevet (2032) er en beregning som tar utgangspunkt i at det ikke vedtas ny reguleringsplan, og at eier med dette legger opp til utnyttelse av planomr\u00e5det til aktiviteter/virksomheter som gjeldende planer \u00e5pner for. Det er usikkert hvilke virksomheter som er aktuelle i et slikt scenario. Som et regneeksempel er det lagt til grunn tilsvarende virksomhet som var etablert for ca. 4-5 \u00e5r siden i planomr\u00e5det, dvs. trelasthandel for det private markedet (Adolf Jahnsen XL-Bygg). Alternativ Plan (2032) er framtidig situasjon med full utbygging av den del av planomr\u00e5det som skal tilrettelegges for Neumann Bygg AS (BKB1). N\u00e5r det gjelder \u00f8vrige deler av planomr\u00e5det legges det til grunn dagens bruk og trafikkmengder. Grunnlagsdata For beregning av dagens trafikkmengder er det tatt utgangspunkt i data fra Nasjonal veidatabank (NVDB) samt krysstelling mars 2022 i krysset Helleveien/L\u00f8nborglien. For \u00e5 estimere trafikkskapning til/fra planomr\u00e5det, er det hentet inn n\u00f8kkeltall fra Neumann Bygg AS for dagens trafikkskapning til/fra Neumann i Sandviken. Safarigruppen AS har hentet inn n\u00f8kkeltall fra tidligere virksomhet (Adolf Jahnsen XL-Bygg) som grunnlag for estimat av trafikskapning. Trafikkberegning Trafikkmengde til/fra planomr\u00e5det i Alternativ 0 \u2013 dagens situasjon (2022) er marginal og settes med dette som 0 (trafikktelling i ettermiddagsrushet mars 2022 viste kun 1 bilpassering ut av omr\u00e5det). Beregning av trafikkskapning i Alternativ 0 \u2013 framskrevet (2032) tar utgangspunkt i oppgitte omsetningstall de siste \u00e5rene det var drift hos Adolf Jahnsen XL-Bygg. Neumann Bygg AS har levert beregnede snittall for omsetning for privatkunder. P\u00e5 dette grunnlag er det estimert snitt trafikkmengde p\u00e5 yrkesdager (YDT): Tabell 1. Beregnet trafikkmengde i Alternativ 0 \u2013 framskrevet (2032) Omsetning Adolf Jahnsen XL-Bygg 70 000 000 Effektive handledager 288 Omsetning pr. kunde 1 800 Handlende kunder pr. dag 135 Sum kundetrafikk (YDT) 270 Bilbaserte arbeids-/bes\u00f8ksreiser (anslag) 50 YDT (kjt./d\u00f8gn) 320 Beregning av trafikkskapning i Alternativ Plan (2032) tar utgangspunkt i data for trafikkmengder til/fra Neumann Sandviken oppgitt av Neumann Bygg AS. N\u00f8kkeltallene er basert p\u00e5 henteordrer, samt statistikk for januar m\u00e5ned. Under vises epost med trafikkopplysninger levert av Neumann Bygg AS. 4 Her kommer noen tall fra Sandviken. Med tur mener jeg inn porten, laste opp og ut igjen. Januar 2022: 276 turer med egne lastebiler (13, 8 pr dag) 142 turer med budbiler (7,1 pr dag) Utover dette har vi jo alle kunder som dropper innom, det har jeg ikke oversikt over, men ligger vel et sted mellom 50 \u2013 100 pr. dag. (f.eks i dag er det registrert 80 henteordrer, opprettet i dag med hentedato i dag) Og s\u00e5 har man innkommende godstrafikk. Beste gjetning her er at det ligger mellom 10 \u2013 20 biler pr dag av stort og sm\u00e5tt. H\u00e5per du kan bruke dette. Om noe er uklart tar du bare kontakt igjen. Figur 2. Utdrag fra epost 23.2.2022 fra Neumann Bygg AS For \u00e5 kvalitetssikre tallgrunnlaget er det utf\u00f8rt en trafikktelling i ettermiddagsrushet for kundetrafikk til/fra Neumann Sandviken i mars 2022. M\u00e5lingen indikerer at trafikkopplysningene er realistiske. Tellingen indikerer at drop-in kundeanslaget trolig ligger i \u00f8vre sjikt, dvs. ca. 100 i snitt pr. dag. Neumann Bygg AS planlegger \u00e5 flytte eksisterende virksomhet fra Sandviken til Fagerdalen, men aktiviteten vil bli nedskalert pga. mindre areal/plass samt ved etablering av 2 nye satellitter, en p\u00e5 Frekhaug og en i Bergen Vest. Neumann forventer en omsetningsnedgang i st\u00f8rrelse 25-30 % for hovedlager i Sandviken/Fagerdalen etter disse etableringene. Dette fordi mye av hentekundene da vil benytte de nye anleggene, som for aktuelle prosjekter vil gi kortere reisevei. Arealene for virksomheten i Fagerdalen (bygg) er ca. 72% av dagens arealer i Sandviken. P\u00e5 dette grunnlag er framtidig trafikkskapning for kundetrafikken til/fra Neumann Bygg i Fagerdalen estimert \u00e5 utgj\u00f8re ca. 75% av dagens trafikkskapning til/fra Neumann Bygg, Sandviken. Dette gir f\u00f8lgende estimat p\u00e5 framtidig kundetrafikk i Alternativ Plan for Neumann Bygg, Fagerdalen : Tabell 2. Beregning av framtidig kundetrafikk til/fra Neumann Bygg i Fagerdalen basert p\u00e5 trafikkdata for dagens situasjon hos Neumann Bygg i Sandviken Kundetransport/leveringer Daglig antall biler - egne lastebiler 14 - budbiler 7 - kunder 100 Inng\u00e5ende vareleveranser 15 Sum antall daglige biltransporter 136 Sum (YDT) Neumann Sandviken 272 Sum (YDT) Neumann Fagerdalen (75%) 204 - kundetransport/leveringer 182 - inng\u00e5ende vareleveranser 23 Tabellen viser en forventet framtidig YDT til/fra planomr\u00e5det for Neumann Bygg i Fagerdalen p\u00e5 ca. 200 kjt/d\u00f8gn. 5 Samlet trafikkskapning i Alternativ Plan (2032) inkl. persontransport (arbeidsreiser mm.) og fordeling av trafikken innenfor makstimen ettermiddag er beregnet p\u00e5 grunnlag av f\u00f8lgende trafikkforutsetninger: Tabell 3. Forutsetninger for beregning av arbeidsreiser og timetrafikk. Antall arbeidsplasser Neumann Bygg, Fagerdalen 40 Antall p-plasser Neumann Bygg, Fagerdalen 31 Bilf\u00f8rerandel arbeidsreiser 75 % Andel ansatte samtidig p\u00e5 jobb 80 % Andel tilsette bes\u00f8k/m\u00f8tereise pr. dag 10 % Andel kundetransport makstime etterm 15 % Andel utkj\u00f8ring ansattreiser makstime 70 % Dette gir f\u00f8lgende beregning av samlet trafikkmengde i Alternativ Plan (2032): Tabell 4. Beregnet trafikkmengde Alternativ Plan (2032) Makstime 1500-1600 Trafikkberegning Neumann Fagerdalen YDT INN - lette INN-tunge UT-lette UT-tunge Kundetransport/leveringer 182 12 2 12 2 Inng\u00e5ende vareleveranser 23 0 2 0 2 Persontransport, arbeidsreiser 48 0 0 17 0 Persontransport, m\u00f8te/bes\u00f8ksvirksomhet 8 1 0 1 0 SUM 260 13 3 30 3 Samlet trafikkskapning i Alternativ Plan (2032) er med dette estimert til ca. 260 YDT. Oppsummering Beregning av samlet trafikkskapning som gjennomsnitt for virkedager (YDT): Total trafikkmengde (YDT) 500 400 320 300 260 Kjt/d 200 100 0 0 Alt. 0 - dagens situasjon (2022) Alt 0 - framskrevet (2032) Alt Plan (2032) Figur 3. Samlet trafikkmengde til/fra planomr\u00e5det (BKB1 tilrettelagt for Neumann Bygg AS) N\u00e5r det gjelder turproduksjon og reisemiddelfordeling i Alternativ Plan (2032) er det i all hovedsak bilbaserte reiser. Virksomheten er basert p\u00e5 levering av trelast og byggevarer som er vanskelig \u00e5 frakte p\u00e5 buss og sykkel. Tabell 5. Beregnet turproduksjon og reisemiddelfordeling \u2013 daglige reiser. Reiser Antall turer Bilf\u00f8rerandel Andre reisemidler Kundetransport 272 100 % 0 Personreiser (ansatte, bes\u00f8k) 72 75 % 25 % SUM reiser 344 95 % 5% 6 M\u00e5loppn\u00e5else \u2013 overordnede transport/mobilitetsm\u00e5l Planomr\u00e5det er i kommuneplanen tilrettelagt for n\u00e6ringsvirksomhet. N\u00e6ringstransport er unntatt fra nullvekstm\u00e5let som f\u00f8rst og fremst gjelder persontransport. N\u00e6ringstransporten til/fra planomr\u00e5det kan ikke utf\u00f8res med andre transportmidler enn bil, og problemstillinger knyttet til \u00e5 tilrettelegge for \u00f8kt transport med kollektiv-, sykkel og gange er s\u00e5ledes ikke relevant for kundetrafikken. Reguleringsplanen er med utgangspunkt i overordnet arealplan (kommuneplanen) og unntakene fra nullvekstm\u00e5let knytte til n\u00e6ringstransport \u2013 ikke i konflikt med overordnede transport- og mobilitetsm\u00e5lsettinger. Det er momenter som tilsier at reguleringsplanen bygger opp under overordnede m\u00e5lsettinger om \u00e5 begrense trafikkarbeid med bil og ulemper knyttet til biltrafikk: \u2022 Planen tilrettelegger for \u00e5 frigj\u00f8re arealene ved Neumann Sandviken til ny byutvikling i et omr\u00e5de med god kollektiv- og sykkeltilgjengelighet som kan tilrettelegge for lav andel biltrafikk enn alternative lokaliseringer. \u2022 Planen bygger opp under Neumann Bygg sitt konsept om \u00e5 opprettholde ett sentralt beliggende hovedlager, kombinert med satellitter i bydelene som gir n\u00e6rhet for lokale kunder. Dette vil bidra til \u00e5 begrense samlet kj\u00f8relengde/transportarbeid. \u2022 Tilrettelegging av planomr\u00e5det for det profesjonelle markedet gir mindre trafikkskapning enn tilsvarende virksomheter for det private markedet. Beregnet trafikkskapning til/fra planomr\u00e5det i 2032 er ca. 20% lavere med Neumann Bygg AS, enn tilsvarende virksomhet som var etablert i omr\u00e5det tidligere (Adolf Jahnsen XL-Bygg AS). N\u00e5r det gjelder personreiser, er det estimert en relativt h\u00f8y bilandel for arbeidsreiser p\u00e5 grunn av god parkeringsdekning. Planomr\u00e5det har imidlertid sentral beliggenhet i forhold til kollektiv- og sykkelnettet, og det kan trolig oppn\u00e5s en noe h\u00f8yere kollektiv- og sykkelandel dersom man nedjusterer tilbudet p\u00e5 arbeidsparkering. Dette er imidlertid ikke vektlagt som en vesentlig problemstilling knyttet til overordnede transportm\u00e5lsettinger i og med personreisene utgj\u00f8r en sv\u00e6rt liten andel av samlet trafikkskapning. Med vekt p\u00e5 kunde- og varetransporten som virksomheten genererer, er reguleringsplanen ikke vurdert \u00e5 v\u00e6re i konflikt med overordnede transport- og mobilitetsm\u00e5lsettinger. Kryssutforming Trafikktelling mars 2022 er lagt til grunn for beregning av framtidig, dimensjonerende trafikkgrunnlag, som vil v\u00e6re utgangspunktet for dimensjonering og kryssutforming: 7 Tabell 6. Trafikktelling for Alt. 0 (2022) og beregnet framtidig trafikkmengde i Alternativ Plan (2032). Trafikkmengde kryss Helleveien/L\u00f8nborglien Ettermiddag 1500 -16000 Fra Til Alt. 0 (2022) Alt. Plan (2032) Hellen Eidsv\u00e5gneset 123 123 Eidsv\u00e5gneset Hellen 86 86 L\u00f8nborglien Eidsv\u00e5gneset 5 8 L\u00f8nborglien Hellen 46 76 Eidsv\u00e5gneset L\u00f8nborglien 6 7 Hellen L\u00f8nborglien 96 112 Beregnet, dimensjonerende timetrafikk i framtidig situasjon med utbygging i henhold til reguleringsplanen, er lagt til grunn for kontroll av krav i Statens vegvesen sin H\u00e5ndbok V121 om kanalisering: Morgen Ettermiddag Figur 4. Krav til kanalisering (trafikk\u00f8y) i sidevei (Statens vegvesen, H\u00e5ndbok V121). H\u00e5ndbok V121 angir krav til trafikk\u00f8y i sidevei. Morgen Ettermiddag Figur 5. Krav til venstresvingefelt (Statens vegvesen, H\u00e5ndbok V121). H\u00e5ndbok V121 angir krav at det ikke er krav til venstresvingefelt p\u00e5 hovedvei. Det er gjennomf\u00f8rt en kapasitetsberegning av krysset for framtidig situasjon (Alt. Plan 2032) for \u00e5 unders\u00f8ke behov for svingefelt. Beregningene viser at krysset har lav belastningsgrad og h\u00f8y kapasitetsreserve: 8 Figur 6. Kapasitetsberegning med trafikkmodellen SIDRA Intersection. Beregnet belastningsgrad (trafikk/kapasitet) i Alt. Plan (2032) \u2013 ettermiddagsrush. H\u00f8yeste belastningsgrad er 0,13. Praktisk kapasitetsgrense for kryss opptren normalt med belastningsgrad opp mot ca. 0.85. Kontroll av h\u00e5ndbokkrav og kapasitetsberegning underbygger at det ikke er behov for venstresvingefelt. Trafikkmengden fra Eidsv\u00e5gneset mot L\u00f8nborglien er sv\u00e6rt lav. Dominerende kj\u00f8reretning er i retning Hellen/NHH. Morgen Ettermiddag Figur 7. Krav til h\u00f8yresvingefelt (Statens vegvesen, H\u00e5ndbok V121). H\u00e5ndbok V121 angir krav at h\u00f8yresvingefelt det er valgfritt. H\u00e5ndboken peker p\u00e5 at ved fartsgrense 50 og 60 km/t brukes h\u00f8yresvingefelt bare dersom det er kapasitetsproblemer i krysset. Dette er ikke en aktuell problemstilling, og h\u00f8yresvingefelt vurderes som uaktuelt. 9 Trafikksikkerhet Det er ikke registrert trafikkulykker med personskade i kryssomr\u00e5det Helleveien/L\u00f8nborglien de siste 20 \u00e5rene. F\u00f8r dette er det registrert to ulykker, p\u00e5kj\u00f8ring bil/bil og p\u00e5kj\u00f8ring av parkert kj\u00f8ret\u00f8y. Basert p\u00e5 ulykkesdata og vurdering av potensielle risikoelementer, er det ikke funnet grunnlag for \u00e5 peke p\u00e5 vesentlige risikofaktorer i kryssomr\u00e5det ut over normal risiko for tilsvarende kryss i byomr\u00e5der. Dagens kryss er noe utflytende og det er lang kryssingslengde for g\u00e5ende over L\u00f8nborglien. Planforslaget legger opp til en utbedring av krysset med blant annet etablering av trafikk\u00f8y i sidevei. Dette gir en mer oppdelt gangkryssing for g\u00e5ende som kan forventes \u00e5 gi \u00f8kt trygghetsf\u00f8lelse: Figur 8. Utsnitt fra planforslag; kryssl\u00f8sning Helleveien/L\u00f8nborglien I tillegg etableres sammenhengende fortau fra Helleveien inn mot planomr\u00e5det. N\u00e5r det gjelder sykkeltrafikk, er det generelle risikofaktorer knyttet til konflikt mellom kj\u00f8rende trafikk og syklister der det er kryss mellom hovedvei og sidevei. Det er ikke registrert noen ulykker med myke trafikanter i kryssomr\u00e5det, men dette kan ogs\u00e5 skyldes lav eksponering / lite sykkeltrafikk \u2013 s\u00e6rlig fra sidevei (krysstelling viser marginal sykkeltrafikk i L\u00f8nborglien). 10 Planen vil tilrettelegge for \u00f8kt trafikk med store kj\u00f8ret\u00f8yer i krysset sammenlignet med dagens situasjon. Dette gj\u00f8r at man m\u00e5 v\u00e6re oppmerksom mot risiko knyttet til h\u00f8yresving med store kj\u00f8ret\u00f8y der syklister kan oppholde seg i blindsonen. Reguleringsplanen har tatt hensyn til dette ved \u00e5 etablere tilbaketrukket gangfelt (5m) i tr\u00e5d med h\u00e5ndbokkrav. Men som f\u00f8lge av at det er etablert gjennomg\u00e5ende sykkelfelt videre mot Eidsv\u00e5gneset, vil det v\u00e6re risiko for konflikt mellom h\u00f8yresvingende, store kj\u00f8ret\u00f8y og syklende rett frem mot Eidsv\u00e5gneset. Tiltak som kan redusere risiko for at ulykker med sykkel inntreffer vil v\u00e6re utenfor rammene for reguleringsplanen, eksempelvis etablering av tryggere sykkell\u00f8sning (sykkelvei adskilt fra biltrafikken eller oppheving av sykkelfelt gjennom krysset samt ev. redusert fartsniv\u00e5 i kryssomr\u00e5det.) Dette er tiltak som veimyndighetene har ansvar for, uavhengig av reguleringsplanen, og som de kan iverksette dersom de finner at dette er hensiktsmessig for \u00e5 redusere risikoniv\u00e5et. Reguleringsplanen gir redusert risiko gjennom forbedringer for myke trafikanter i kryssomr\u00e5det og \u00f8ker ikke eksponeringen sammenlignet med referansealternativet (Alternativ 0 \u2013 framskrevet 2032). N\u00e5r det gjelder risikofaktorer knyttet til varelevering handler dette i stor grad om \u00e5 unng\u00e5 rygging med store kj\u00f8ret\u00f8yer i omr\u00e5der der myke trafikanter oppholder seg. Planen tilrettelegger for funksjonell varelevering med tilkomst og kj\u00f8rem\u00f8nster uten rygging i gangsoner, og dette hensynet er derfor godt ivaretatt. Samlet vurdert er det ikke identifisert vesentlige problemstillinger for trafikksikkerhet som utl\u00f8ses av reguleringsplanen. Planen for forbedringer for myke trafikanter i kryssomr\u00e5det og \u00f8ker ikke eksponeringen sammenlignet med referansealternativet (Alternativ 0 \u2013 framskrevet 2032). 11 Oppsummering og konklusjon Utbygging i henhold til reguleringsplanen gjennom etablering av Neumann Bygg i Fagerdalen, forventes \u00e5 skape en biltrafikk p\u00e5 ca. 260 kjt/d\u00f8gn (YDT). Dette er lavere enn beregnet trafikkmengde i et framskrevet nullalternativ med arealutnyttelse i henhold til gjeldende planer, med eksempelvis trelasthandel for det private markedet, som er beregnet \u00e5 gi en trafikkskapning p\u00e5 ca. 320 YDT. Reguleringsplanen er med utgangspunkt i overordnet arealplan (kommuneplanen) og unntakene fra nullvekstm\u00e5let knytte til n\u00e6ringstransport \u2013 ikke i konflikt med overordnede transport- og mobilitetsm\u00e5lsettinger. Det er momenter som tilsier at reguleringsplanen bygger opp under overordnede m\u00e5lsettinger om \u00e5 begrense biltrafikk og ulemper knyttet til biltrafikk: \u2022 Planen tilrettelegger for \u00e5 frigj\u00f8re arealene ved Neumann Sandviken til ny byutvikling i et omr\u00e5de med god kollektiv- og sykkeltilgjengelighet som kan tilrettelegge for lav andel biltrafikk enn alternative lokaliseringer. \u2022 Planen bygger opp under Neumann Bygg sitt konsept om \u00e5 opprettholde ett sentralt beliggende hovedlager, kombinert med satellitter i bydelene som gir n\u00e6rhet for lokale kunder. Dette vil bidra til \u00e5 begrense samlet kj\u00f8relengde/transportarbeid. \u2022 Tilrettelegging av planomr\u00e5det for det profesjonelle markedet gir mindre trafikkskapning enn tilsvarende virksomheter for det private markedet. Beregnet trafikkskapning til/fra planomr\u00e5det i 2032 er ca. 20% lavere med Neumann Bygg AS, enn tilsvarende virksomhet som var etablert i omr\u00e5det tidligere (Adolf Jahnsen XL-Bygg AS). Med utgangspunkt i oppdatert beregning av dimensjonerende, framtidig trafikkmengde, er forslag til kryssutforming i planforslaget kontrollert i forhold til h\u00e5ndbokkrav og kapasitetsberegning. Konklusjonen er at forslag til kryssl\u00f8sning med trafikk\u00f8y i sidevei og tilbaketrukket gangfelt i sidevei er i tr\u00e5d med veinormalene og framtidig kapasitetsbehov. Trafikkvurderingene underbygger at det ikke er behov for venstre- eller h\u00f8yresvingefelt. Samlet vurdert er det ikke identifisert vesentlige problemstillinger for trafikksikkerhet som utl\u00f8ses av reguleringsplanen. Reguleringsplanen gir redusert risiko gjennom forbedringer for myke trafikanter i kryssomr\u00e5det og \u00f8ker ikke eksponeringen sammenlignet med referansealternativet (Alternativ 0 \u2013 framskrevet 2032). Planen vil tilrettelegge for \u00f8kt trafikk med store kj\u00f8ret\u00f8yer i krysset sammenlignet med dagens situasjon. Dette gj\u00f8r at man m\u00e5 v\u00e6re spesielt oppmerksom mot risiko knyttet til h\u00f8yresving med store kj\u00f8ret\u00f8y der syklister i Helleveien kan oppholde seg i blindsonen. Tiltak som kan redusere risiko for at ulykker med sykkel inntreffer vil v\u00e6re utenfor rammene for reguleringsplanen, eksempelvis etablering av tryggere sykkell\u00f8sning (sykkelvei adskilt fra biltrafikken eller oppheving av sykkelfelt gjennom krysset samt ev. redusert fartsniv\u00e5 i kryssomr\u00e5det.) Dette er tiltak som veimyndighetene har ansvar for uavhengig av reguleringsplanen, og som de kan iverksette dersom de finner at dette er hensiktsmessig for \u00e5 redusere risikoniv\u00e5et. 12 "
}