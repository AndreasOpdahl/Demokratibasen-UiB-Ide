{
  "dokument_id": "971c3574-4b03-57cc-9741-ad316eb5a336",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 06032024, Sak 67/24, Representantforslag fra Ronny Gr\u00f8nsdal (FP) vedr revitalisering av torget",
  "url": "https://bergen.kommune.no/politikere-utvalg/api/fil/bk360/10060515/Innstilling-vedtak-Representantforslag-fra-Ronny-Gronsdal-FP-vedr-revitalisering-av-torget",
  "tekst": "Representantforslag fra Ronny Gr\u00f8nsdal (FP) vedr revitalisering av torget Bergen bystyre behandlet saken i m\u00f8tet 06.03.2024 sak 67/24 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Trond Tystad (BL), Marte Stadheim Teigen (R), Ingrid Nergaard Fjeldstad (V). Merknader fremsatt i bystyret: Trond Tystad (BL) fremsatte p\u00e5 vegne av BL, INP og PP f\u00f8lgende merknad: Den st\u00f8rste trusselen er anleggsarbeid og anleggelse av bybanen med reduksjon av arealer for torget, og vanskeligere tilgjengelighet for byens befolkning og bes\u00f8kende. Marte Stadheim Teigen (R) fremsatte p\u00e5 vegne av R f\u00f8lgende merknad: Bystyret ber om at det vurderes \u00e5 gi torghandlerne avtaler av lengre varighet enn ett \u00e5r, for \u00e5 gi den enkelte torghandleren bedre forutsigbarhet til \u00e5 kunne satse p\u00e5 \u00e5 utvikle torgplassen sin. Votering: Innstillingen ble vedtatt enstemmig. Merknad fra BL, INP og PP, fremsatt av Trond Tystad (BL), fikk 8 stemmer (BL, INP, PP) og var dermed falt. Merknad fra R, fremsatt av Marte Stadheim Teigen (R), fikk 5 (R, KrF) og var dermed falt. Utvalg for finans, kultur og n\u00e6ring behandlet saken i m\u00f8tet 14.02.2024 sak 27/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillernes forslag til vedtak: 1) For \u00e5 f\u00e5 kontroll p\u00e5 utseende og estetikk p\u00e5 omr\u00e5det vedtar bystyret at kommunen overtar alle bodene og s\u00f8rger for et estetisk design som passer med torgets historie og bygningene i omr\u00e5det rundt, som for\u00f8vrig best\u00e5r av noen av de flotteste bygningene i Bergen. 2) Bystyret vedtar at torghandlerne f\u00e5r leie lokaler og boder fra kommunen til selvkost, og da med krav om omsetning og \u00e5pningstider. Dette for \u00e5 sikre at bare de mest popul\u00e6re f\u00e5r ha plass, torget er alt for viktig til at man kan ha lukkede boder eller varer som ikke er \u00f8nskelig. 3) Vareutvalget utvides til mange typer produkter, men med et krav om at varene er produsert i Vestland fylke. Dette vil fremme torget som en salgsplass for lokalprodusert mat og h\u00e5ndverk fra fylket v\u00e5rt. 2 "
}