{
  "dokument_id": "5883dac4-9b35-57da-99dd-d351e976ccee",
  "doc_type": "case_minutes",
  "kommune": 4601,
  "tittel": "Saksprotokoll UMBY, 18012024, Sak 18/24, Fana gnr 49 bnr 1 Vestre Vallavegen. Klage p\u00e5 byr\u00e5dens fullmaktvedtak. Tillatelse til endret plassering av avfallsl\u00f8sning",
  "url": "https://bergen.kommune.no/politikere-utvalg/api/fil/bk360/9746212/Innstilling-vedtak-Fana-gnr-49-bnr-1-Vestre-Vallavegen-Klage-pa-byradens-fullmaktvedtak-Tillatelse-til-endret-plassering-av-avfallslosning",
  "tekst": "Fana gnr 49 bnr 1 Vestre Vallavegen. Klage p\u00e5 byr\u00e5dens fullmaktvedtak. Tillatelse til endret plassering av avfallsl\u00f8sning Utvalg for milj\u00f8 og byutvikling behandlet saken i m\u00f8tet 18.01.2024 sak 18/24 og fattet f\u00f8lgende vedtak: Byr\u00e5dens fullmaktvedtak datert 11.08.2023 opprettholdes. Klagene tas ikke til f\u00f8lge. Utvalg for milj\u00f8 og byutviklings behandling Lars Selmar Alsaker (H) ba om habilitetsvurdering til sak 18/24. Alsaker er advokat og partner i Sands Advokatfirma. Optibo Utbygging AS st\u00e5r bak utbygging i sak 18/24 \u2013 der parten/tiltakshaver er Vallast\u00f8len AS. Sands Advokatfirma har oppdrag for Optibo i en p\u00e5g\u00e5ende sak knyttet til et annet prosjekt, men har ikke oppdrag for Vallast\u00f8len AS eller noen relasjon til dette prosjektet. Utvalg for milj\u00f8 og byutvikling viser til at det ikke foreligger automatisk inhabilitet etter forvaltningsloven \u00a7 6 f\u00f8rste ledd. Slik saken er opplyst, er vurderingen til Utvalg for milj\u00f8 og byutvikling at det heller ikke foreligger s\u00e6regne forhold som tilsier at Alsaker er inhabil etter forvaltningsloven \u00a7 6 andre ledd. P\u00e5 bakgrunn av dette kjente Utvalg for milj\u00f8 og byutvikling Alsaker habil til \u00e5 delta i behandlingen av sak 18. Ingrid Nergaard Fjeldstad (V) ba om habilitetsvurdering til sak 18/24. Fjeldstad behandlet saken som er p\u00e5klaget i sin tidligere rolle som byr\u00e5d, og viser til kommuneadvokaten sin tidligere vurdering av habilitet knyttet til saker hun behandlet som byr\u00e5d og hennes rolle som n\u00e5v\u00e6rende medlem av UMBY. Utvalg for milj\u00f8 og byutvikling slutter seg til konklusjoner og vurderinger som er foretatt av kommuneadvokaten. Samtidig trekker det allmenne forsvarlighetsprinsippet i forvaltningsretten i retning av \u00e5 kjenne noen inhabil ved tvil, s\u00e6rlig ved omr\u00e5der hvor det potensielt kan bli sterk politisk uenighet og debatt. Etter en samlet vurdering kjente Utvalg for milj\u00f8 og byutvikling Fjeldstad inhabil til \u00e5 behandle sak 18/24. Grete Line Simonsen (V) m\u00f8tte. Ingen representanter tok ordet. Votering: Innstillingen ble vedtatt enstemmig. Byr\u00e5det behandlet saken i m\u00f8tet 14.12.2023 sak 427/23 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. "
}