{
  "dokument_id": "0f3d3d8c-c203-5d28-b858-8f219eea7e4c",
  "doc_type": "case_minutes",
  "kommune": 4601,
  "tittel": "Saksprotokoll ER, 05032025, Sak 37/25, H\u00f8ring av strategi for rehabilitering",
  "url": "https://bergen.kommune.no/politikere-utvalg/api/fil/bk360/12321667/Innstilling-vedtak-Horing-av-strategi-for-rehabilitering",
  "tekst": "H\u00f8ring av strategi for rehabilitering Eldrer\u00e5det behandlet saken i m\u00f8tet 05.03.2025 sak 37/25 og fattet f\u00f8lgende vedtak: F\u00f8lgende h\u00f8ringsinnspill sendes til byr\u00e5dsavdeling for eldre, helse og omsorg Eldrer\u00e5det har tidlegare arbeidd med sp\u00f8rsm\u00e5l i tilknyting til rehabilitering. Samtidig vil r\u00e5det understreke at vi saknar omtale av habilitering i saka. Eldrer\u00e5det handsama rehabilitering p\u00e5 m\u00f8te 31.01.25 (sak 19/25). Eileen Langedal heldt ei innleiing, og hadde tre sp\u00f8rsm\u00e5l til r\u00e5det. Eldrer\u00e5det valde Elisabeth Jacobsen, Mona Yvonne Hopen og Nils M\u00e6hle til \u00e5 svara p\u00e5 sp\u00f8rsm\u00e5la. Dette vart gjennomf\u00f8rt i digitalt m\u00f8te 13.02.25. Eldrer\u00e5det har handsama sp\u00f8rsm\u00e5l i tilknyting til rehabilitering i sakene 9/23 og 12/23. Eileen Langedal deltok med informasjon i sak 9/23. I vedtaket heiter det m.a.: \u00abEldrer\u00e5det viser til at ikkje alle eldre har p\u00e5r\u00f8rande ....\u00bb 12/23 Samhandlingsreforma i Bergen kommune Eldrer\u00e5det gjorde slikt vedtak: \u00abEldrer\u00e5det ser dei gode intensjonane med samhandlingsreforma, noko som f\u00f8reset tilstrekkeleg og god kompetanse b\u00e5de i spesialist- og kommunehelsetenesta. R\u00e5det har erfart at situasjonen pr i dag ikkje er fullt ut tilfredsstillande, m.a. p\u00e5 grunn av skort p\u00e5 fagleg kompetanse (b\u00e5de fagleg og talmessig), ikkje minst i kommunehelsetenesta. Eldrer\u00e5det viser til dette, og ber om at ei adhoc-gruppe g\u00e5r gjennom erfaringane med samhandlingsreforma i Bergen kommune med frist 1. juni 2023. Gruppa (3 personar) skal ha slik samansetjing: Helse Bergen, Bergen kommune og Eldrer\u00e5det.\u00bb Eldrer\u00e5det har ikkje f\u00e5tt svar p\u00e5 dette vedtaket fr\u00e5 kommunen. No ser me at det dukkar opp i sak 19/25. Det er positivt, om enn p\u00e5 ein annan m\u00e5te enn innspelet v\u00e5rt. Omorganisering av ergoterapeut- og fysioterapeuttenesta i Bergen kommune Byr\u00e5det har gjennomf\u00f8rt ein slik omorganisering. Eldrer\u00e5det har ikkje spesielt peika p\u00e5 denne saka, men r\u00e5det har understreka at det b\u00f8r gjennomf\u00f8rast ei evaluering etter eitt \u00e5r. Sp\u00f8rsm\u00e5la i sak 19/25 1. Samhandlinga - Kort liggjetid p\u00e5 sjukehus. \u00d8konomiske utfordringar i samhandlinga. Kommunen har skort p\u00e5 fagleg kompetanse til \u00e5 handtera samhandlinga. Pasienten ofte ein runddans mellom heimeteneste, sjukeheim og sjukehus. Manglande informasjon. Fastlegen ein tilvisar til spesialisthelsetenesta, og ikkje ein behandlar. 2. Lokale tiltak - Arbeidsgruppe, jf vedtaket i sak 12/23, dvs tydeleggjera samhandlinga, meir konkret - Myndiggjering av fastlegane, fagleg og med n\u00f8dvendig administrativ st\u00f8tte 3. Anna - Kommunen b\u00f8r gjera seg meir nytte av erfaringane som eldrer\u00e5det har med desse sp\u00f8rsm\u00e5la Eldrer\u00e5det har slike merknader til strategien slik den no ligg f\u00f8re: - Strategien har ei historie, som burde ha vore nemnt, jf tidlegare saker i eldrer\u00e5det - Strategien burde teke for seg habilitering, som b\u00f8r sj\u00e5ast p\u00e5 i h\u00f8ve til rehabilitering - Strategien er sv\u00e6rt generell, og lite tiltaksorientert - Eldrer\u00e5det saknar utfordringar knytte til rehabilitering, jf saker i budsjettet 2025, m.a. nedlegging av Frisklivssentralen - Dobling av behovet for tenester dei neste 10-12 \u00e5ra, samtidig som byr\u00e5det understrekar: \u00abHandlinger og oppgaver som f\u00f8lger av strategien skal h\u00e5ndteres innenfor eksisterende budsjettrammer.\u00bb - Fleire eldre over 80 \u00e5r og auke i talet p\u00e5 personar med demens, og f\u00e6rre yrkesaktive. Strategien tek for lett p\u00e5 dette dilemmaet - Strategien fer fort over sp\u00f8rsm\u00e5l knytte til samhandlinga og Helsefellesskapet - Strategien har spr\u00e5klege utfordringar, jf mottakarar med ulik bakgrunn. Eldrer\u00e5det har sagt dette om tidlegare utkast: \u00abDenne strategien er ogs\u00e5 sv\u00e6rt lang og i overkant akademisk med mange referansar. Eldrer\u00e5det mener at man i st\u00f8rre grad b\u00f8r klare \u00e5 skrive for et generelt publikum med kortere planer og klarere spr\u00e5k.\u00bb Eldrer\u00e5det meiner dette ogs\u00e5 gjeld for f\u00f8religgjande strategi. 2 "
}