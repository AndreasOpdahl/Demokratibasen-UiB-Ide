{
  "dokument_id": "436a4f34-e321-515f-b561-9ad974575155",
  "doc_type": "case_attachment",
  "kommune": 5501,
  "tittel": "2. 1943 Planbestemmelser 20240307",
  "url": "https://innsyn.tromso.kommune.no/application/getMoteDokument?dokid=2001676059",
  "tekst": "Vedlegg 1883-3 Troms\u00f8 kommune Datert: 29.09.2022 Revidert: 07.03.2024 Vedtatt av kommunestyret: Vedtatt endret: Reguleringsplan for Jonas Lies Gate 15 Reguleringsbestemmelser Detaljregulering PlanID 1943 1. Planens hensikt Eiendommene 200/649, 200/647 og 200/802 skal utvikles til boligbebyggelse. Tilgrensende parkomr\u00e5de skal opparbeides til offentlig park med lek, og bebyggelse innenfor BKB og BBB forutsettes revet. Det skal etableres publikumsrettet fasade i form av n\u00e6ringsarealer, fellesarealer for beboerne eller allmennyttig tjenesteyting p\u00e5 gateplan mot Mellomvegen. Planen sikrer vern av kulturminner p\u00e5 tilgrensende eiendom, BFS. 2. Fellesbestemmelser for hele planomr\u00e5det 2.1 Dokumentasjonskrav (\u00a7 12-7 nr. 12) 2.1.1 S\u00f8knad om rammetillatelse a) Ved s\u00f8knad om rammetillatelse skal det dokumenteres at tiltaket innehar gode visuelle kvaliteter b\u00e5de i seg selv og i forhold til dets funksjon. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sningene. b) S\u00f8knad om rammetillatelse for ny bebyggelse skal dokumentere helhetlig konsept for fasadematerialer, fargepalett for utvendig arbeider, sentrale materialvalg for utomhusarbeider og m\u00f8blering. Konsept og dokumentasjon skal v\u00e6re i samsvar med hovedtrekkene i planens vedlagte illustrasjonsprosjekt, datert 12.01.2024. c) Ved s\u00f8knad om rammetillatelse skal det vedlegges uteromsplan for den oms\u00f8kte delen av planomr\u00e5det, inkludert tilgrensende andel av planomr\u00e5dets offentlige uteoppholdsarealer og trafikkarealer. M\u00e5lestokken skal v\u00e6re 1:200. Planen skal v\u00e6re i tr\u00e5d med uteromsplan datert 07.03.2024 og bestemmelse 2.2.5 b), og vise bebyggelse og anlegg i sammenheng med atkomstsituasjoner, herunder offentlige gang- og sykkelveger, uteoppholdsarealer, lekeplasser, belysning, terrengbehandling, overvannsh\u00e5ndtering og flomveier, avfallsh\u00e5ndtering, sn\u00f8deponi og sykkelparkering p\u00e5 overflaten. Universell utforming av uteomr\u00e5dene skal fremg\u00e5 av uteromsplanen. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 d) Ved s\u00f8knad om rammetillatelse skal akseptert VAO-rammeplan, akseptbrev og stemplede tegninger vedlegges s\u00f8knaden. 2.1.2 S\u00f8knad om igangsettingstillatelse a) Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann og avl\u00f8psanlegg, skal det ved s\u00f8knad om igangsettingstillatelse for ny bebyggelse vedlegges dokumentasjon for at tekniske detaljplaner er godkjent av kommunens ansvarlige fagorgan. b) Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge- og anleggsfasen. Planen skal videre redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen, skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T-1442. 2.1.3 S\u00f8knad om midlertidig brukstillatelse og ferdigattest a) Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur skal det ved s\u00f8knad om midlertidig brukstillatelse og ferdigattest vedlegges overtakelsesprotokoll, signert av kommunens ansvarlige fagorgan. b) Ved s\u00f8knad om midlertidig brukstillatelse og ferdigattest skal godkjent VA-ferdigmelding vedlegges s\u00f8knaden. 2.2 \u00d8vrige fellesbestemmelser 2.2.1 F\u00f8lgende forhold fremg\u00e5r av plankart: Form\u00e5l, byggegrense, h\u00f8yde, areal, utnyttingsgrad, atkomst, bestemmelsesomr\u00e5der, byggeh\u00f8yder og hensynssoner, offentlig kj\u00f8reveg og off. fortau. 2.2.2 Byggegrense og regulerte h\u00f8yder a) Der det ikke er angitt byggegrenser, sammenfaller denne med form\u00e5lsgrensen. Planlagt bebyggelse er vist med byggegrense, og avtrappinger i h\u00f8yden er angitt med regulert h\u00f8yde. Det tillates justeringer p\u00e5 inntil \u00e9n meter i sideveis forskyvning av b\u00e5de h\u00f8ydesprang og plassering av bebyggelse innenfor felt BBB og BKB. b) Det tillates ikke tekniske rom p\u00e5 tak. Tekniske installasjoner skal integreres i bygningsvolumet og ikke overstige angitte byggeh\u00f8yde. Unntatt er mindre, n\u00f8dvendige oppstikk som lufter\u00f8r og takhatter inne p\u00e5 takflaten. c) Det tillates utkragende balkonger utover byggegrensen fra og med andre etasje. Det tillates ikke utkraging ut over offentlige trafikkform\u00e5l eller BFS. 2 2.2.3 Samfunnssikkerhet (\u00a7 12-7 nr. 1, 2, 4) Det kan ikke benyttes byggekraner som overstiger kote +54,7, med mindre det foreligger godkjenning til dette fra Avinor. Byggekraner skal ha r\u00f8de hinderlys. 2.2.4 Uterom og offentlig teknisk infrastruktur a) Offentlige samferdselsanlegg, teknisk infrastruktur og gr\u00f8nnstruktur skal opparbeides i samsvar med til enhver tid gjeldende kommunaltekniske normer, herunder for veger og gr\u00f8ntanlegg, vann- og avl\u00f8p og belysningsnorm for Troms\u00f8 kommune. Der det er eksisterende anlegg, skal oppgradering skje i henhold til kommunalteknisk norm. Utbygging kan kun gj\u00f8res i samsvar med tekniske detaljplaner som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen. b) Planens vedlagte uteromsplan, datert 07.03.2024, gj\u00f8res bindende p\u00e5 f\u00f8lgende forhold: \u2022 Det skal etableres st\u00f8yskjermende terrengvoll mot Mellomvegen. \u2022 Det skal etableres lekeapparater, benker og samlingsplasser innenfor de omr\u00e5der det er vist. \u2022 Det skal etableres vegetasjon, inkludert tr\u00e6r innenfor de omr\u00e5der det er vist. \u2022 Angitt atkomstssone for utrykningskj\u00f8ret\u00f8y til BBB og BKB. \u2022 Arealene o_GP, o_SGT, og f_BUT skal sammen utgj\u00f8re et samlet byrom og gatestruktur som inneholder offentlig park med lek, gjennomg\u00e5ende gang- sykkelsone, beplantning, inkludert tr\u00e6r, og opparbeidet overgangssone mellom boligbebyggelsen og det offentlige byrommet. 2.2.5 Vann, avl\u00f8p og overvannsh\u00e5ndtering. a) Tekniske detaljplaner for vann, avl\u00f8p og overvann skal utarbeides i samsvar med VAO- rammeplan, datert 20.09.22, og akseptbrev til VAO-rammeplan, datert 03.11.2022. Avvik mellom tekniske detaljplaner og VAO-rammeplan kan utl\u00f8se behov for revisjon av VAO- rammeplan. b) Tekniske detaljplaner skal samordne l\u00f8sninger fra VAO-rammeplan og OSG-rammeplan. 2.2.6 St\u00f8y a) Minimum 50 % av antall rom med st\u00f8yf\u00f8lsomt bruksomr\u00e5de skal ha vindu mot stille side, herunder minimum ett soverom. b) St\u00f8ykrav i T-1442 for uteoppholdsarealer skal v\u00e6re tilfredsstilt. 3 2.2.7 Parkering a) Det tillates inntil 0,9 parkeringsplasser for bil per boenhet, maksimalt 99 plasser innenfor byggeomr\u00e5dene BBB og BKB. b) Det skal etableres minimum to overdekkete sykkelparkeringsplasser per boenhet. Inntil 25 % av plassene kan etableres som overdekket utend\u00f8rs. c) Parkeringsplasser avsatt til hjemmetjeneste inng\u00e5r ikke i parkeringstallene. d) Parkingskjeller tillates l\u00f8st som felles underjordisk anlegg for BBB og BKB. Det tillates anlagt kjellerarealer under terreng utenfor angitte byggegrenser, men ikke utenfor byggeomr\u00e5denes form\u00e5lsgrenser. e) Det skal avsettes minimum to parkeringsplasser for hjemmetjeneste innenfor planomr\u00e5det. 2.2.8 Kulturminner Skulle det under bygge- og anleggsarbeid komme fram gjenstander eller andre spor som kan vise eldre aktivitet i omr\u00e5det, m\u00e5 arbeidet stanses. Melding sendes Sametinget og Troms og Finnmark fylkeskommune omg\u00e5ende, jf. kulturminneloven \u00a7 8 annet ledd. 3. Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Boligbebyggelse - frittliggende sm\u00e5husbebyggelse (BFS) a) Omr\u00e5det er avsatt til frittliggende sm\u00e5husbebyggelse. 3.1.2 Boligbebyggelse - blokkbebyggelse (BBB) a) Det tillates etablering av inntil 20 boliger. b) Innenfor byggeomr\u00e5det skal det etableres uteoppholdsareal, herunder oppholdssoner, lekeplasser, m\u00f8blering, trapper, terrasseringer og beplantning inkludert tr\u00e6r. Uteoppholdsarealene skal opparbeides i samsvar med prinsippene vist i planens vedlagte utomhusplan, datert 19.10.2023. c) Bebyggelsen skal utformes i samsvar med de arkitektoniske prinsippene vist i planens vedlagte illustrasjonsprosjekt, datert 12.01.2024, med hovedvekt p\u00e5 takformer, variasjoner i materialbruk og differensiert fargebruk samt avtrappinger i byggeh\u00f8yder. 3.1.3 Kombinert bebyggelse og anleggsform\u00e5l (BKB) a) Det tillates etablert bolig/bevertning/forretning/kontor/tjenesteyting. b) Det tillates etablering av inntil 90 boliger. c) Det tillates ikke boliger i f\u00f8rste etasje mot Mellomvegen. Det skal i denne etasjen etableres form\u00e5l som bevertning/forretning/kontor/tjenesteyting eller fellesfunksjoner for byggets beboere. Innvendig romh\u00f8yde skal v\u00e6re p\u00e5 min 3,0 meter i oppholdssoner, og etasjen skal ha transparente fasader i samsvar med illustrasjonsprosjekt, datert 12.01.2024. Maks. tillatt antall etasjer over bakkeniv\u00e5 er for bygning mot parken i s\u00f8r seks etasjer og for bygning mot nord fem etasjer. d) Innenfor byggeomr\u00e5det skal det etableres uteoppholdsareal, herunder oppholdssoner, lekeplasser, m\u00f8blering og beplantning inkludert tr\u00e6r, i samsvar med planens vedlagte 4 uteromsplan, datert 07.03.2024. Det skal anlegges min. to felles takterrasser, samlet p\u00e5 minimum 140 kvm, som vist i planens vedlagte illustrasjonsprosjekt, datert 12.01.2024. e) Det skal etableres fellesarealer innend\u00f8rs som vist i planens vedlagte illustrasjonsprosjekt, datert 12.01.2024. Det skal etableres minimum tre fellesarealer med differensiert innhold. Minst ett av fellesarealene skal avsettes til barn og ett til ungdom. Samlet st\u00f8rrelse p\u00e5 fellesarealene innend\u00f8rs skal v\u00e6re minimum 275 kvm BRA. Fellesarealene skal ha direkte tilgang til uteoppholdsareal, plasseres ved inngangssoner og v\u00e6re tilgjengelig via gangarealer inne og ute. f) Bebyggelsen skal utformes i samsvar med de arkitektoniske prinsippene vist i planens vedlagte illustrasjonsprosjekt, datert 12.01.2024, med hovedvekt p\u00e5 variasjoner i materialbruk, differensiert fargebruk samt skr\u00e5 takflater og avtrappinger i byggeh\u00f8yder. g) Det skal etableres et portrom mot Mellomveien i samsvar med planens vedlagte illustrasjonsprosjekt, datert 12.01.2024. 3.1.4 Uteoppholdsareal - felles (f_BUT) a) Det skal sikres atkomst for utrykningskj\u00f8ret\u00f8y over f_BUT og til bebyggelsen innenfor BBB og BKB. b) Arealet skal sammen med o_GP og o_SGT utgj\u00f8re et samlet byrom og gatestruktur, se punkt 2.2.5 b) og planens vedlagte uteromsplan, datert 07.03.2024. 3.2 Samferdselsanlegg og teknisk infrastruktur (\u00a7 12-5 nr. 2) 3.2.1 Gatetun (felt o_SGT1) a) Det tillates adkomst for utrykningskj\u00f8ret\u00f8y over o_SGT1 til bebyggelsen innenfor BBB og BKB. b) Arealet skal sammen med o_GP og f_BUT utgj\u00f8re et samlet byrom og gatestruktur, se punkt 2.2.5b) og planens vedlagte uteromsplan, datert 07.03.2024. 3.3 Gr\u00f8nnstruktur (\u00a712-5 nr. 3) 3.3.1 Park (felt o_GP) a) Parken skal opparbeides som offentlig byrom med lek i samsvar med planens uteromsplan, datert 07.03.2024, og bestemmelsenes punkt 2.2.5 b). b) Arealet skal sammen med f_BUT og o_SGT utgj\u00f8re et samlet byrom og gatestruktur. c) Eksisterende tr\u00e6r innenfor o_GP som er markert p\u00e5 utomhusplan kan ikke fjernes uten at det erstattes av nye tr\u00e6r i samme omr\u00e5de. 4. Bestemmelsesomr\u00e5der og hensynssoner 4.1 Bestemmelsesomr\u00e5der (\u00a7 12-7) 4.1.1 Bestemmelsesomr\u00e5de #1 \u2013 adkomst og nedkj\u00f8ring til parkeringskjeller a) Det tillates anleggelse av lysregulert atkomst til underjordisk parkeringskjeller innenfor bestemmelsesomr\u00e5det. 5 b) Det tillates overbygget nedkj\u00f8rsel p\u00e5 deler av bestemmelsesomr\u00e5det. 4.1.1 Bestemmelsesomr\u00e5de #2 \u2013 sn\u00f8deponi a) Det avsatte omr\u00e5det skal benyttes til sn\u00f8deponi. 4.2 Hensynssoner (\u00a7 12-7) 4.2.1 Hensynssone c) 570 \u2013 bevaring av kulturmilj\u00f8 og kulturminner 1. Jonas Lies gate 13 skal bevares. 2. Bygningen kan ikke rives. Endringer av bygningens form og fasader tillates kun n\u00e5r dette er en tilbakef\u00f8ring til utseende den fikk i 1925 etter tegninger av arkitekt Tycho Castberg. 3. Tilbakef\u00f8ring skal prosjekteres p\u00e5 grunnlag av historisk dokumentasjon. Slik dokumentasjon kan best\u00e5 av originale tegninger og beskrivelser, historiske fotografier og fysiske spor i bygningen. Det skal gj\u00f8res fargeanalyser av opprinnelig utvending kledning der dette finnes. 4. S\u00f8knad om rammetillatelse for tilbakef\u00f8ring til et tidligere utseende skal inneholde dokumentasjon av dagens tilstand og redegj\u00f8relse for hvordan dette ligger til grunn for prosjekteringen av tiltak. Redegj\u00f8relsen m\u00e5 inneholde beskrivelse og begrunnelse for valg av arkitektonisk form p\u00e5 detaljniv\u00e5, materialer (inkludert b\u00e5de synlige og skjulte l\u00f8sninger som b\u00e6rekonstruksjoner og isolasjon) og utvendige farger. 5. Tilleggsisolering og andre tiltak mot kulde og st\u00f8y m\u00e5 skje innvendig. 6. Tilbygg kan tillates hvis dette i vesentlig grad bidrar til bygningens brukbarhet og tilgjengelighet. Tilbygg kan tillates innenfor byggegrensene hvis dette i vesentlig grad bidrar til bygningens brukbarhet og tilgjengelighet. Tilbygg m\u00e5 v\u00e6re tydelig underordnet hovedbygningen n\u00e5r det gjelder b\u00e5de st\u00f8rrelse og utforming. 7. Garasje/bod tillates oppf\u00f8rt innenfor byggegrense avmerket p\u00e5 kartet. Garasjen/bodens utforming skal v\u00e6re tilpasset sin funksjon og bygningsmilj\u00f8et i hensynssonen. Bygningen skal ha saltak med minst 30 graders vinkel og v\u00e6re r\u00f8stet mot Jonas Lies gate. Maksimal gesimsh\u00f8yde er tre meter i forhold til planert terrengs gjennomsnittsniv\u00e5 rundt bygningen. Bygningen kan ikke v\u00e6re hvit eller ha en skarp/dominerende farge. 8. Kommunens kulturvernkompetanse skal h\u00f8res i saker som gjelder Jonas Lies gate 13. 5. Rekkef\u00f8lgebestemmelser 5.1 F\u00f8r igangsettingstillatelse 5.1.1 Det skal ikke gis igangsettingstillatelse for ny bebyggelse innenfor planomr\u00e5det f\u00f8r parken o_GP, komplett fortau o_SF3 og gatetunet o_SGT er opparbeidet i tr\u00e5d med uteromsplan d. 07.03.2024. 5.1.2 Det skal ikke gis igangsettingstillatelse for ny bebyggelse innenfor BBB og BKB f\u00f8r offentlig fortau o_SF4 er opparbeidet. 5.1.3 Det skal ikke gis igangsettingstillatelse for ny bebyggelse innenfor BKB f\u00f8r komplett fortau o_SF1 og o_SF2 er opparbeidet. 5.1.4 Det skal ikke gis igangsettingstillatelse for privat VAO-infrastruktur f\u00f8r det foreligger godkjent VA-s\u00f8knad. 6 5.1.5 Igangsettingstillatelse for tiltak innenfor planomr\u00e5det kan likevel gis dersom det gjennom utbyggingsavtale og garanti foreligger tilstrekkelig sikkerhet for at rekkef\u00f8lgekravene ovenfor vil bli oppfylt. 5.2 F\u00f8r bebyggelse tas i bruk 5.2.1 Det skal ikke gis midlertidig brukstillatelse eller ferdigattest for ny bebyggelse innenfor BBB og BKB f\u00f8r fellesarealer innend\u00f8rs er ferdigstilt. 5.2.2 Det skal ikke gis midlertidig brukstillatelse eller ferdigattest for ny bebyggelse innenfor planomr\u00e5det f\u00f8r lek- og uteoppholdsarealer; herunder oppholdssoner, lekeapparat, m\u00f8blering, belysning, st\u00f8yskjermende terrengvoll og beplantning inkludert tr\u00e6r, er opparbeidet. 5.2.3 Det kan ikke gis midlertidig brukstillatelse eller ferdigattest f\u00f8r atkomstssone for utrykningskj\u00f8ret\u00f8y til BBB og BKB er opparbeidet. 5.2.4 Det kan ikke gis midlertidig brukstillatelse eller ferdigattest f\u00f8r offentlige samferdselsanlegg, teknisk infrastruktur og gr\u00f8nnstruktur, som skal overtas til kommunal drift og vedlikehold, er godkjent og overtatt. 5.2.5 Det kan ikke gis midlertidig brukstillatelse eller ferdigattest f\u00f8r det foreligger godkjent VA- ferdigmelding fra gjeldende fagorgan for privat VAO-infrastruktur/private tilkoblinger til offentlig nett. Det kan ikke gis midlertidig brukstillatelse eller ferdigattest f\u00f8r offentlige samferdselsanlegg, teknisk infrastruktur og gr\u00f8nnstruktur, som skal overtas til kommunal drift og vedlikehold, er godkjent og overtatt. 5.2.6 Det skal ikke gis midlertidig brukstillatelse og ferdigattest f\u00f8r det foreligger godkjent VA- ferdigmelding fra gjeldende fagorgan for privat VAO-infrastruktur/private tilkoblinger til offentlig nett. Ved s\u00f8knad om midlertidig brukstillatelse og ferdigattest skal VA- ferdigmelding, godkjent av gjeldende fagorgan, vedlegges s\u00f8knaden. 6. Dokumenter som gis juridisk virkning gjennom henvisning i bestemmelsen - Vedlegg 1943-5 \u2013 Uteromsplan 1:500/A2, datert 07.03.2024 - Vedlegg 1943-10 \u2013 OSG-rammeplan, datert 05.10.2022 - Vedlegg 1943-13 \u2013 Illustrasjonsprosjekt og stedsanalyse, datert 12.01.2024 - Vedlegg 1943-6 \u2013 VAO-rammeplan og akseptbrev, datert 20.09.22/03.11.2022 7 "
}