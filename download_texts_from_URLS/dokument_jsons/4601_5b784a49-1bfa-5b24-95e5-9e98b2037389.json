{
  "dokument_id": "5b784a49-1bfa-5b24-95e5-9e98b2037389",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad",
  "url": "https://bergen.kommune.no/politikere-utvalg/api/fil/bk360/10578221/Dispensasjonssoknad",
  "tekst": "Bergen kommune Att Byggesak v/ Ged Soldal Byggesak sin ref.: BYGG-2023/17263 V\u00e5r ref.: Dato: 27.02.2024 Gnr. 44 bnr. 904, Klokkarlia 5A, Nesttun \u2013 Supplerende og utfyllende s\u00f8knad om dispensasjon for avstand til nabogrenser for fylling og forst\u00f8tningsmur. P\u00e5 bakgrunn av tilbakemeldingen fra kommunen datert den 14.02.2024 suppleres s\u00f8knaden om rammetillatelse. Vedlagt er situasjonsplan og utenomhusplan, flere snitt- og fasadetegninger samt ytterligere begrunnelser for at det er vesentlige fordeler med \u00e5 gi dispensasjon fra avstandskravet i plan- og bygningslovens \u00a7 29-4. H\u00f8ydene p\u00e5 murer er \u00f8kt noe, og de er ogs\u00e5 forlenger mot \u00f8st og nord for \u00e5 ta opp mere terrengforskjell samt for \u00e5 f\u00e5 slakkere skr\u00e5ninger bak murer. I tillegg s\u00e5 er det lagt inn ytterligere to trinn p\u00e5 terrasse utenfor boligen, for \u00e5 kunne senke terrenget slik at hagen i front av huset har blitt slakere. Dette p\u00e5virker areal for uteopphold ved \u00e5 gi bedre kvaliteter, et st\u00f8rre areal som er flatt, i s\u00e6rdeleshet p\u00e5 vestsiden av boligen. Hj\u00f8rnet p\u00e5 muren ved parkeringen er skr\u00e5net for \u00e5 f\u00e5 en god passasje mellom bolig og mur til uteoppholdsareal. Det er da to gode adkomster rundt bygningen til utearealene. B\u00e5de langs bygget p\u00e5 s\u00f8rsiden, og til nordsiden. Det er ogs\u00e5 en direkte utgang fra tv-stuen i underetasjen. Ved \u00e5 etablere forst\u00f8tningsmurer s\u00e5 det blir st\u00f8rre avstand fra tiltakene til naboer med mere lys og luft rundt eiendommen. Mur har en maks. h\u00f8yde p\u00e5 1,8 m i det s\u00f8rvestre hj\u00f8rnet og snitth\u00f8yde mot vest er p\u00e5 ca. 1,5 m. Snitth\u00f8yden mot s\u00f8r er p\u00e5 ca. 0,9 m, og mot nord p\u00e5 ca. 0,55 m. Tegninger viser at krav til sikring er ivaretatt med flettverksgjerder p\u00e5 toppen av murene. Forst\u00f8tningsmurene i naturstein skjermer naboer for at masser skal komme for n\u00e6re grenser, og for avrenning med vann, noe som har v\u00e6rt argumenter i tidligere merknader. Ved \u00e5 etablere murer l\u00e5ses massene, og med drenerende materialer p\u00e5 baksiden, hindres ogs\u00e5 vannsig. Murer gj\u00f8r at det skapes et stort og flatt uteoppholdsareal foran boligen. I front av murer blir det et ogs\u00e5 et flatt areal som kan beplantes med f.eks. b\u00e6rbusker, eller annen vegetasjon, noe som gj\u00f8r at omr\u00e5det b\u00e5de f\u00e5r en funksjon, og samtidig er med p\u00e5 \u00e5 dempe disse. Murer vil ogs\u00e5 gj\u00f8re at boligen vil f\u00e5 bedre kvaliteter p\u00e5 uteoppholdsarealer og med en h\u00f8yere bruksverdi, noe som byggesak har poengtert i sin tilbakemelding. Tomten er blitt fradelt til boligform\u00e5l. Den er lang og smal og det er betydelige terrengforskjeller. Det er derfor helt n\u00f8dvendig med noe terrengbearbeiding for \u00e5 f\u00e5 til gode l\u00f8sninger med utearealer. I plan og- bygningslovens \u00a7 19.2 st\u00e5r det: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Hensynene som det s\u00f8kes om dispensasjon fra, hensynene i lovens form\u00e5lsbestemmelse, nasjonale og regionale interesser, blir i dette konkrete tilfellet ikke vesentlig tilsidesatt. Fordelene ved \u00e5 gi dispensasjon med \u00e5 f\u00e5 etablert gode og kvalitative uteomr\u00e5det for ny bolig vil v\u00e6re helt Prosjektil Areal AS Postadresse Tele Bankgiro Foretaksnr. E-Mail Gamle Forusvei 1 +47 51 96 27 90 3201 47 95935 NO 995 907 534 MVA paul.korsberg@prosjektil.no 4031 Stavanger klart st\u00f8rre enn eventuelle ulemper for naboer og omgivelser. Murer og fylling er trukket to meter inn i forhold til naboer, og de har en begrenset h\u00f8yde. De sikrer masser og mot vannsig. Omr\u00e5det mellom mur og nabogrenser vil v\u00e6re tiln\u00e6rmet flatt med ingen endringer av terreng, det vil v\u00e6re tilgjengelig \u00e5 f\u00e5 en attraktiv funksjon. Dersom det er sp\u00f8rsm\u00e5l til den supplerende s\u00f8knaden, vennligst kontakt undertegnede. Mvh/Regards, Paul Korsberg Prosjektil Areal AS Mobil: 480 98 029 Vedlegg: I Holte Byggs\u00f8k Situasjonsplan, utenomhusplan, illustrasjoner, snitt av murer, fasadetegninger. Prosjektil Areal AS Postadresse Tele Bankgiro Foretaksnr. E-Mail Bj\u00f8dnabeen 4 +47 51 96 27 90 3201 47 95935 NO 995 907 534 MVA paul.korsberg@prosjektil.no 4031 Stavanger "
}