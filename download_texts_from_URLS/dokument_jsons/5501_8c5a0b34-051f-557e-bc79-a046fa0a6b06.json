{
  "dokument_id": "8c5a0b34-051f-557e-bc79-a046fa0a6b06",
  "doc_type": "case_presentation",
  "kommune": 5501,
  "tittel": "Plan 1939 Solneset til offentlig ettersyn og h\u00f8ring",
  "url": "https://innsyn.tromso.kommune.no/application/getMoteDokument?dokid=2001897965",
  "tekst": "Arkivsak-dok. PLAN-20/01699-65 Saksbehandler Margareth Sundf\u00f8r Saksgang M\u00f8tedato Plan 1939 - Detaljregulering for Solneset felt B1-B2, C1-C2 Kommunedirekt\u00f8rens innstilling: Forslag til plan 1939 detaljregulering for Solneset felt B1-B2, C1-C2, med plankart av 4.10.2024, planbestemmelser av 18.09.2024 og planbeskrivelse av 4.10.2024, fremmes ikke og legges ikke ut til offentlig ettersyn med videre. Planforslaget er i strid med kommunen sine forpliktelser i byvekstavtalen og egne vedtatte kriterier for nullvekstm\u00e5l. Forslaget er heller ikke i tr\u00e5d med milj\u00f8m\u00e5l i kommuneplanens samfunnsdel med arealstrategi og nasjonale f\u00f8ringer p\u00e5 omr\u00e5det. Vedtaket er hjemlet i plan- og bygningsloven \u00a7 12-11. Alternativ innstilling: Forslag til plan 1939 detaljregulering for Solneset felt B1-B2, C1-C2, med plankart av 4.10.2024, planbestemmelser av 18.09.2024 og planbeskrivelse av 4.10.2024, sendes p\u00e5 h\u00f8ring og legges til offentlig ettersyn i seks uker. Vedtaket er hjemlet i plan- og bygningsloven \u00a7 12-10. Stig Tore Johnsen Mette Moh\u00e5g kommunedirekt\u00f8r direkt\u00f8r bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 1. Hva saken gjelder Troms\u00f8 kommune har mottatt forslag til detaljregulering for Solneset B1-B2, C1-C2, plan 1939. AT arkitektur AS har utarbeidet planforslaget p\u00e5 oppdrag av Bonord, som er forslagstiller. Planforslaget legges fram for politisk behandling i samsvar med kapittel 9 i kommunen sitt delegasjonsreglement. Etter delegasjonsreglementet har kommune- og byutviklingsutvalget (KOBY), myndighet etter plan- og bygningsloven \u00a7 12-11, til \u00e5 beslutte om planforslaget skal fremmes ved \u00e5 sende det p\u00e5 h\u00f8ring og legge det ut til offentlig ettersyn. Figur 1: Flyfotoet viser plassering av planforslaget i Hamna p\u00e5 Troms\u00f8ya. Avgrensningen av planforslaget er vist med rosa linjer. Turkise linjer viser foresl\u00e5tt juridisk bindende plassering av ny boligbebyggelse. 2. Sammendrag Hovedhensikten med detaljregulering for Solneset B1-B2, C1-C2 er \u00e5 legge til rette for etablering av inntil 393 boenheter fordelt p\u00e5 6 byggeomr\u00e5der. Planinitiativet ble 11. februar 2021 lagt fram for behandling i KOBY, hvor administrasjonen sin innstilling til vedtak var stopp av planinitiativet. KOBY vedtok i sak 11/21, at planinitiativet ikke skulle stoppes. Det ble i vedtaket samtidig gitt f\u00f8ringer for det videre planarbeidet. Planforslaget har fulgt opp elementer i planinitiativet, som KOBY trakk fram som eksempler, som kan bidra til at nullvekstm\u00e5let n\u00e5s. Utfordringen er at disse elementene, som for eksempel bruk av Troms\u00f8marka som hel\u00e5rlig transport\u00e5re, ikke bidrar til oppn\u00e5else av nullvekstm\u00e5let. Kort oppsummert ligger planomr\u00e5det i et omr\u00e5de av byen hvor det ikke er og ikke kan forventes reiseandeler som bidrar til nullvekst. Et viktig prinsipp i gjeldende omr\u00e5deregulering var at bybussen skulle g\u00e5 opp og igjennom boligomr\u00e5det. Dette er ikke aktuelt lenger og gj\u00f8r at grunnlaget for \u00e5 etablere et boligomr\u00e5de her er vesentlig endret. Det er ingen avb\u00f8tende tiltak i planforslaget som kan gj\u00f8re tiltaket positivt med tanke p\u00e5 nullvekst. Planforslaget vil ikke bidra til \u00e5 n\u00e5 nullvekstm\u00e5let byvekstavtalen, og er derfor i strid med kommunen sine forpliktelser i byvekstavtalen og vedtatte kriterier for nullvekstm\u00e5l. Planforslaget har s\u00e5 langt som mulig vektlagt og innarbeidet momentene KOBY har bedt om. Blant annet er gr\u00f8ntarealene n\u00e6rmest Troms\u00f8marka i planforslaget skjermet for boligbebyggelse, sammenlignet med gjeldende omr\u00e5deregulering for Solneset boligomr\u00e5de (plan 1571). Selv om arealet for boligbebyggelse 2 er redusert, er antall boenheter i planforslaget tiln\u00e6rmet lik det omr\u00e5dereguleringen totalt \u00e5pner opp for. Rundt boligbebyggelsen, i randsonen mot Troms\u00f8marka, er det lagt opp til etablering av str\u00f8kslekeplass, turveg, gapahuker, trehytter og lignende tiltak. En utbygging som foresl\u00e5tt vil f\u00e5 store konsekvenser for bruken av omr\u00e5det som friluftsomr\u00e5de, og for opplevelsen av ur\u00f8rt natur. Landskapet vil endres og friluftsliv vil v\u00e6re utelukket i utbyggingsomr\u00e5det. Dette vil blant annet f\u00f8re til at skolen og barnehagen f\u00e5r lenger vei opp til marka i likhet med barnefamilier, eldre og andre med begrenset aksjonsradius. Dagens store og sammenhengende gr\u00f8ntomr\u00e5de mellom Solneset og Skihytta vil bli redusert og det betyr at aktiviteten i omr\u00e5det m\u00e5 skje p\u00e5 et mindre areal. I tillegg vil omr\u00e5dets visuelle karakter, sett fra markaomr\u00e5det, v\u00e6re preget av n\u00e6rheten til boligbebyggelsen med veggflater og belysning. Troms\u00f8marka, som er Troms\u00f8yas sentrale gr\u00f8ntomr\u00e5de, vil totalt sett etter en eventuell utbygging av boligomr\u00e5dene p\u00e5 Solneset, sitte igjen med mindre naturareal, f\u00e6rre naturtypelokaliteter og f\u00e6rre r\u00f8dlisteartslokaliteter. Det vil bli mindre areal \u00e5 fordele b\u00e5de dyr og mennesker p\u00e5, og graden av forstyrelse vil \u00f8ke i de resterende delene av gr\u00f8ntomr\u00e5det p\u00e5 Troms\u00f8ya. Administrasjonen sin vurdering er at planforslaget: \u2022 ikke sikrer tilfredsstillende kollektivdekning for boligomr\u00e5det og en utbygging vil bidra til at nullvekstm\u00e5let ikke n\u00e5s \u2022 legger til rette for nedbygging av ur\u00f8rt natur som grenser til Troms\u00f8marka og som i dag benyttes til friluftsliv \u2022 vil kunne \u00e5pne for ytterligere press p\u00e5 nedbygging av Troms\u00f8marka Med bakgrunn i disse punktene er planforslaget i strid med kommunen sine forpliktelser i byvekstavtalen og egne vedtatte kriterier for vurdering av nullvekstm\u00e5l, kommuneplanens samfunnsdel med arealstrategi 2020-2032, statlige planretningslinjer for samordnet bolig-, areal- og transportplanlegging og nasjonale forventninger til regional og kommunal planlegging 2023-2027. Administrasjonen kan derfor ikke anbefale at planforslaget fremmes og legges ut til h\u00f8ring og offentlig ettersyn. Det er n\u00f8dvendig \u00e5 vurdere omr\u00e5det p\u00e5 nytt i et overordnet perspektiv, s\u00e6rlig opp mot nullvekstm\u00e5let, men ogs\u00e5 opp mot f\u00f8ringer i kommuneplanens samfunnsdel om \u00e5 blant annet ta vare p\u00e5 naturmangfold og \u00e5 unng\u00e5 un\u00f8dvendige naturinngrep, samt \u00e5 vurdere transformasjon og gjenbruk av bebygde arealer f\u00f8r nye utbyggingsarealer tas i bruk. 3. Saksutredning 3.1 Sakens bakgrunn 3.1.1 Planinitiativ Kommunen mottok et planinitiativ for detaljregulering for Solneset, felt B1-B2, C1-C2, den 5. juni 2020. Det ble gjennomf\u00f8rt oppstartsm\u00f8te 22. desember 2020. Avgrensningen av planomr\u00e5det i mottatt planinitiativ er vist i figur 2. Seksjon for byutvikling viste i oppstartsm\u00f8tet til at planinitiativet har store utfordringer. Kort oppsummert var seksjon for byutvikling sine innvendinger til planinitiativet knyttet til f\u00f8lgende punkt: \u2022 Oppfyller ikke premisset i gjeldende omr\u00e5deregulering for Solneset boligomr\u00e5de, plan 1571, om at bybuss skal betjene holdeplasser i planomr\u00e5det (ved \u00e5 kj\u00f8re inn i og gjennom planomr\u00e5det), som betyr at en utbygging her ikke vil bidra til at nullvekstm\u00e5let n\u00e5s. \u2022 Er ikke i henhold til nasjonale forventninger til regional og kommunal planlegging 2019-2023 og kommuneplanens samfunnsdel med arealstrategier 2020-2032, som gir f\u00f8ringer om at det i f\u00f8rste rekke skal bygges n\u00e6rmere sentrum for \u00e5 unng\u00e5 \u00f8kte transportbehov 3 \u2022 Vil inneb\u00e6re \u00f8kte inngrep i ur\u00f8rt natur som grenser til Troms\u00f8marka, og som i dag benyttes til friluftsliv Byutvikling konkluderte i referatet fra oppstartsm\u00f8tet om at det mottatte planinitiativet stoppes og foreslo to alternativer for videre prosess: 1. Planarbeid igangsettes innenfor nye rammer. Til punkt 1 punktet foreslo byutvikling at bebyggelsen trekkes ned slik at den kommer p\u00e5 linje med eksisterende bebyggelse. 2. Gjeldende omr\u00e5deregulering vurderes p\u00e5 nytt i forbindelse med revisjon av kommuneplanens arealdel. I oppstartsm\u00f8tet ble det imidlertid avklart at Bonord \u00f8nsket \u00e5 gjennomf\u00f8re planarbeidet ut fra eget forslag. Bonord anmodet derfor om at politisk niv\u00e5 skulle ta stilling til om planinitiativet skulle stoppes eller ikke. Med bakgrunn i anmodningen fra Bonord ble det i oppstartsm\u00f8tet konkludert med at administrasjonen sin anbefaling om stopp av planinitiativet legges fram for KOBY for endelig avgj\u00f8relse i tr\u00e5d med plan- og bygningsloven \u00a7 12-8 andre ledd, og kommunen sitt delegasjonsreglement. 3.1.2 Behandling av planinitiativet i KOBY og videre prosess fram til varsel om oppstart Endelig avgj\u00f8relse, av om planinitiativet skulle stoppes eller ikke, ble tatt av KOBY 11. februar 2021 i sak 11/21. KOBY vedtok f\u00f8lgende: 1. Planinitiativ av 05.06.2020, med justert forslag av 22.01.21 for detaljregulering av Solneset B1- B2, C1-C2, stoppes ikke. 2. KOBY mener at det er flere elementer i initiativet som kan bidra til oppn\u00e5else av nullvekstm\u00e5let, for eksempel: a. Troms\u00f8marka kan brukes som hel\u00e5rig transport\u00e5re for myke trafikanter med kort vei til kommunens st\u00f8rste arbeidsplasser. Dette m\u00e5 blant annet sees i sammenheng med mulighetene for tilrettelegging som f\u00f8lger av arbeidet med ny VA som skal utf\u00f8res i dette omr\u00e5det og videre opp i marka. b. Deler av utbyggingene er \u00f8nsket oppf\u00f8rt uten parkeringsplasser. c. Hamna bydel innehar flere viktige funksjoner, som matbutikker, skole og barnehage og idrettstilbud. Dette begrenser behovet for \u00e5 bruke bil til/fra dagligdagse gj\u00f8rem\u00e5l. d. KOBY har tidligere p\u00e5pekt at det er behov for styrking av kollektivtilbudet i Hamna. I senere tid er det vedtatt flere reguleringsplaner i Hamna. Det er dermed naturlig \u00e5 g\u00e5 i dialog med fylkeskommunen for \u00e5 s\u00f8ke etablert et bedre busstilbud, s\u00e6rlig med tanke p\u00e5 strekninga mellom Hamna og de store arbeidsstedene \u00f8st p\u00e5 \u00f8ya. 3. I det videre arbeidet med detaljreguleringen skal f\u00f8lgende momenter vektlegges og s\u00f8kes innarbeides i planbestemmelser og kart: a. Gr\u00f8ntarealene n\u00e6rmest Troms\u00f8marka skal skjermes for bebyggelse. b. Omr\u00e5dene som ikke avsettes til bebyggelse m\u00e5 skjermes for fremtidige inngrep og avsettes til gr\u00f8ntarealer. c. Bevaring av eksisterende infrastruktur med veier, gang- og sykkelveger og stinett gjennom omr\u00e5det. d. Fokus p\u00e5 hvordan en kan sikre god hel\u00e5rig fremkommelighet gjennom feltene og til bussholdeplassene i omr\u00e5det. e. Samarbeide med bydelsr\u00e5det, kommunen og tiltakshaver om \u00e5 etablere \u00f8nskede bydelsfunksjoner i omr\u00e5det, s\u00e5 som tuftepark, bydelshus el. Det m\u00e5 ogs\u00e5 finnes l\u00f8sninger p\u00e5 hvordan eventuelle slike tiltak skal driftes. f. Planen skal vise konsekvensene for omr\u00e5det rundt og de ulike brukerne av omr\u00e5det. 4 g. Det skal utvises forsiktighet med \u00e5 tillate etablering av for mange sm\u00e5 enheter i feltet. Det skal v\u00e6re en god miks av st\u00f8rrelse p\u00e5 enhetene for \u00e5 sikre et bomilj\u00f8 av god kvalitet. 4. Bildelingsl\u00f8sninger for omr\u00e5det skal ogs\u00e5 vurderes i planen. I etterkant av KOBY sitt vedtak ble det gjennomf\u00f8rt et nytt oppstartsm\u00f8te 16. mars 2021. Opprinnelig referat fra oppstartsm\u00f8tet 22. desember 2020 ble deretter oppdatert. I revidert referat ble planinitiativet anbefalt videref\u00f8rt med henvisning til KOBY sitt vedtak i sak 11/21. F\u00f8r varsel om oppstart av planarbeidet ble det vurdert at det var hensiktsmessig \u00e5 utvide planavgrensningen til \u00e5 omfatte hele omr\u00e5dereguleringen (plan 1571), med unntak av den delen som omfattes av vedtatt detaljregulering for Solneset felt A1-A2 (plan 1834). Hvilken del av plan 1571, som plan 1834 utgj\u00f8r, er vist i figur 2. I denne figuren er ogs\u00e5 foresl\u00e5tt avgrensning av planomr\u00e5det i mottatt planinitiativ for Solneset, felt B1-B2, C1-C2, vist. Figur 2: Figur viser gjeldende omr\u00e5deregulering for Solneset boligomr\u00e5de, plan 1571. Bl\u00e5 skravur viser avgrensningen av plan 1834 (A1-A2), vedtatt i 2020. Avgrensningen i mottatt planinitiativ for detaljregulering Solneset (B1-B2, C1-C2) er vist med r\u00f8d linje, og det var denne avgrensningen av planomr\u00e5det som l\u00e5 til grunn for administrasjonen sin beslutning om stopp av planinitiativet. Figuren er hentet fra saksframlegget i forbindelse med KOBY sitt vedtak i sak 11/21. Forskjellene mellom planavgrensningen KOBY la til grunn for sitt vedtak i sak 11/21 og planavgrensningen ved varsel om oppstart er vist i figur 3. Endring av planavgrensningen f\u00f8r varsel om oppstart ble gjort for \u00e5 se mer helhetlig p\u00e5 bebyggelse, veganlegg og infrastruktur, samt i st\u00f8rre grad ivareta gr\u00f8nne kvaliteter og naturverdier. 5 Figur 3. Kartutsnittet til venstre viser avgrensningen (bl\u00e5 linje) av planomr\u00e5det som KOBY viser til i punkt 1 i vedtaket i sak 11/21, og er hentet fra notat fra Bonord datert 22. januar 2021. Kartutsnittet til h\u00f8yre viser avgrensningen av planomr\u00e5det ved varsel om oppstart av planarbeidet. Utsnittet er hentet fra varsel om oppstart av planarbeidet datert 27. mai 2021. Det ble varslet oppstart av planarbeidet 27. mai 2021. Referat fra oppstartsm\u00f8tet 22. desember 2020, og et justert referat fra oppstartsm\u00f8tet etter behandlingen i KOBY sak 11/21, saksframlegg og saksprotokoll fra sak 11/21 samt notatet fra utbygger er samlet i vedlegg 13. 3.1.3 Byvekstavtalen Byvekstavtalen har en tidshorisont til 2032. Den ble behandlet av kommunestyret i sak 87/23 30. august 2023, og signert 30. oktober 2023. Det overordna m\u00e5let for byvekstavtalen er at klimagassutslipp, k\u00f8, luftforurensning og st\u00f8y skal reduseres gjennom effektiv arealbruk og ved at veksten i persontransporten tas med kollektivtransport, sykling og gange (nullvekstm\u00e5let). Troms\u00f8 kommune har forpliktet seg til \u00e5 n\u00e5 nullvekstm\u00e5let gjennom byvekstavtalen med Staten: M\u00e5let (0-vekst) skal n\u00e5s i l\u00f8pet av avtaleperioden noe som inneb\u00e6rer at personbiltrafikken ved utl\u00f8pet av avtaleperioden (2032) skal v\u00e6re p\u00e5 samme niv\u00e5 eller lavere enn i referanse\u00e5ret 2019. 3.1.4 Vedtatte kriterier for vurdering av nullvekstm\u00e5let I p\u00e5vente av byvekstavtalen ble det i KOBY i m\u00f8te 11. februar 2021 i sak 14/21 vedtatt at f\u00f8lgende kriterier skal vurderes i alle detaljreguleringer: \u2022 Planomr\u00e5dets avstand til sentrum og evt. andre viktige m\u00e5lpunkter som st\u00f8rre arbeidsplasser beskrives n\u00e5r planen legger til rette for boliger. \u2022 Planomr\u00e5dets avstand til sentrum og evt. n\u00e6rhet til st\u00f8rre boligomr\u00e5der omtales n\u00e5r planen legger til rette for nye n\u00e6ringsarealer. \u2022 Avstand til busstilbud (holdeplasser) samt hvilken frekvens de aktuelle bussrutene har beskrives \u2013 b\u00e5de for bolig og n\u00e6ring. \u2022 Det gj\u00f8res en vurdering av avstand til funksjoner som dagligvareforretning, barnehage og evt. ogs\u00e5 bydelssenter/lokalsenter, samt i hvilken grad det er tilrettelagt for gange og sykling p\u00e5 strekningen. Dette vil gjelde for planer som legger til rette for boliger. \u2022 Vurdering av parkering \u2013 behov og l\u00f8sning 3.1.5 Merknader til varsel om oppstart av planarbeidet Det ble varslet oppstart av planarbeidet 27. mai 2021. Avgrensning av planomr\u00e5det i varsel om oppstart av planarbeidet er vist i figur 3. Plankonsulent mottok p\u00e5 vegne av Bonord 8 innspill til varsel om oppstart innenfor fristen. 6 \u2022 Statens vegvesen, 28. juni 2021 Statens vegvesen viser til at planforslaget ikke er i henhold til nasjonale forventninger til regional og kommunal planlegging 2019-2023, statlige planretningslinjer for samordnet bolig-, areal- og transportplanlegging og nye kommunale planstrategier (kommunen sin arealstrategi). Videre viser de til at et vesentlig premiss for omr\u00e5dereguleringen er endret ved at det ikke lenger legges opp til at bybussene skal kj\u00f8rer inn og gjennom dette boligfeltet. De skriver at det er langt fra bussholdeplass i Ringvegen til planlagte boliger, og med stor h\u00f8ydeforskjell, noe som vil f\u00f8re til at flere vil velge \u00e5 bruke bil. Videre skriver de at dette ikke er forenlig med overordnet m\u00e5lsetting om at \u00f8kningen i persontrafikk skal tas med kollektiv, sykkel og gange. Statens vegvesen er tydelig p\u00e5 at dersom utbygger ikke kan komme med en tilfredsstillende l\u00f8sning p\u00e5 dette s\u00e5 kan ikke Vegvesenet akseptere en utbygging i dette omr\u00e5de. De viser ogs\u00e5 til at rekkef\u00f8lgekravet i plan 1571, om kollektivtras\u00e9 langs Ringvegen, forventes innarbeidet i detaljreguleringen. \u2022 Troms og Finnmark fylkeskommune, 28. juni 2021 Fylkeskommunen skriver at planens avstand til Troms\u00f8 sentrum kombinert med stor avstand til kollektivholdeplasser, utfordrer statlige planretningslinjer for samordnet bolig-, areal- og transportplanlegging og nullvekstm\u00e5let. Videre peker fylkeskommunen p\u00e5 at rekkef\u00f8lgekrav fra omr\u00e5dereguleringen (plan 1571) skal videref\u00f8res. Dette inkluderer rekkef\u00f8lgekravet ang\u00e5ende etablering av kollektivtras\u00e9 langs Ringvegen, hvor det m\u00e5 tas h\u00f8yde for at n\u00e5v\u00e6rende tras\u00e9 via Ringvegen benyttes som n\u00e6rmeste kollektivholdeplass og at planen m\u00e5 vise hvordan tilgangen til kollektivreiser sikres for alle brukergrupper, \u00e5ret rundt. Videre ber fylkeskommunen om at det m\u00e5 tilrettelegges for gange og sykkel, samt trygg skoleveg og snarveier. Avslutningsvis minner fylkeskommunen om at siden gjeldende omr\u00e5deregulering ble vedtatt er det kommet ny statlig planretningslinje for samordna areal-, bolig og transportplanlegging, nullvekstm\u00e5l og at kunnskapsgrunnlaget for friluftsomr\u00e5det innenfor planomr\u00e5det er endret. Nye f\u00f8ringene og oppdatert kunnskapsgrunnlag m\u00e5 legges til grunn for planarbeidet. \u2022 Statsforvalteren i Troms og Finnmark, 24. juni 2021 Statsforvalteren minner kommunen om at vi er bundet av nullvekstm\u00e5let uavhengig av byvekstavtale eller ikke. De ber kommunen dr\u00f8fte nullvekstm\u00e5let i alle p\u00e5g\u00e5ende og framtidige planprosesser. Statsforvalteren peker p\u00e5 at det foreligger klare utfordringer med tanke ivaretakelse av nullvekstm\u00e5let, hovedsakelig grunnet beliggenhet og kollektivdekning i denne saken. Kommunen bes om \u00e5 ta konkret stilling til om planen, etter kommunens oppfatning, er forenelig med m\u00e5let om nullvekst i personbiltrafikken. Statsforvalteren vurderer ogs\u00e5 at planomr\u00e5det ber\u00f8rer nasjonale og regionale interesser p\u00e5 milj\u00f8omr\u00e5det som hensynet til friluftsliv, landskap og naturmangfold. \u2022 Forum for natur og friluftsliv (FNF), 28. juni 2021 FNF er bekymret for nedbygging av Troms\u00f8marka og peker p\u00e5 ulike aktiviteter, arter og flora som befinner seg i omr\u00e5det samt hvordan en mulig utbygging vil p\u00e5virke dette. Videre skriver FNF at dersom at boligomr\u00e5det ikke tilrettelegges for kollektivtrafikk vil ikke planen v\u00e6re forenlig med verdens p\u00e5g\u00e5ende klimakrise. FNF \u00f8nsker at marka bevares og at omr\u00e5det forblir uber\u00f8rt. \u2022 \u00d8vrige innspill \u00d8vrige innspill til varsel om oppstart var fra Mattilsynet, Avinor, Arva og Norges vassdrags- og energidirektorat (NVE) er samlet i vedlegg 23. I tillegg er alle innspillene oppsummert i planbeskrivelsen. 3.1.6 Kort oppsummering av videre prosess etter varsel om oppstart Etter at varsel om oppstart var gjennomf\u00f8rt i mai/ juni 2021, var det ikke m\u00f8ter mellom administrasjonen, plankonsulent og forslagstiller f\u00f8r h\u00f8sten 2023. I forbindelse med oppf\u00f8lgingsm\u00f8ter h\u00f8sten 2023 utarbeidet og oversendte administrasjonen notater om hensynet til kollektivtransport, friluftsliv og st\u00f8y til plankonsulent og forslagstiller. 7 Den 25. januar 2024 mottok kommunen forslag til detaljregulering for Solneset felt B1-B2, C1-C2, plan 1939. Det var et avklaringsm\u00f8te 6. mars 2024 mellom administrasjonen og forslagstiller, hvor det ble gjennomg\u00e5tt hvordan kravene i oppstartsm\u00f8tet er svart ut i planforslaget. Godkjent rammeplan for VAO, med betinget akseptbrev, forel\u00e5 17. juni 2024. I brevet ble det p\u00e5pekt at forutsetninger for aksept skal innarbeides i plankart, bestemmelser og uteromsplan. Flere av forutsetningene som l\u00e5 til grunn for akseptbrevet var ikke innarbeidet i planforslaget1 kommunen allerede hadde mottatt. Det ble gjennomf\u00f8rt arbeidsm\u00f8ter mellom administrasjonen, plankonsulent og forslagstiller 22. august og 4. september. I tillegg har det h\u00f8sten 2024 v\u00e6rt kontakt mellom administrasjonen og plankonsulent p\u00e5 telefon og e-post. Kommunen mottok reviderte planbestemmelser 18. september 2024, og 4. oktober 2024 mottok vi revidert planbeskrivelse, plankart og illustrasjonsprosjekt. Mottatte plandokumenter er justert i tr\u00e5d med betinget akseptbrev fra seksjon for vann og avl\u00f8p. I tillegg er det gjort andre endringer i dokumentene. 3.2 Plangrunnlag 3.2.1 Omr\u00e5deregulering for Solneset boligomr\u00e5de, plan 1571 Omr\u00e5dereguleringen ble vedtatt i 2013, og omfatter totalt 191 600 m2. Planen \u00e5pner for maksimalt 520 boenheter, n\u00e6rmere fordelt p\u00e5 14 delfelt. Det er krav om detaljregulering av feltene. Som vist i figur 2 er delfeltene A1-A2 i plan 1571 detaljregulert i plan 1834, vedtatt sommeren 2020. Denne detaljreguleringen legger til rette for totalt 116 boenheter. Et viktig premiss i planbeskrivelsen og i saksframlegget til omr\u00e5dereguleringen er at det skal tilrettelegges for kollektivtransport inn og gjennom planomr\u00e5det. I omr\u00e5dereguleringen er det ogs\u00e5 et rekkef\u00f8lgekrav om at: F\u00f8r det igangsettes planlegging av boenhet nr.128, skal det fremlegges en analyse av trafikksituasjonen og en erkl\u00e6ring fra Statens vegvesen, hvor det framkommer at Gi\u00e6verbukta har kapasitet for \u00f8kt biltrafikk. Etter dialog mellom Statens vegvesen og Troms\u00f8 kommune og andre utbyggere i omr\u00e5det har dette rekkef\u00f8lgekravet i senere planer blitt endret til krav om utbygging av kollektivfelt langs Ringvegen fra \u00d8rnevegen fram til eksisterende kollektivfelt ved Heilovegen f\u00f8r igangsettingstillatelse kan gis. 3.2.2 Kommuneplanens arealdel 2017-2026 og revisjon av planen Planomr\u00e5det er i kommuneplanens arealdel (KPA) 2017-2026 avsatt til boligbebyggelse. Tilst\u00f8tende omr\u00e5der er avsatt til friomr\u00e5de og offentlig tjenesteyting i form av Solneset skole. Det er i KPA ogs\u00e5 avsatt areal til offentlig/privat tjenesteyting \u00f8st i planomr\u00e5det. Det p\u00e5g\u00e5r revisjon av KPA. Forslag til revisjon av KPA 2023-2034 ble lagt ut p\u00e5 h\u00f8ring og offentlig ettersyn v\u00e5ren 2023. I forslaget ble arealbruken for Solneset i gjeldende KPA videref\u00f8rt, uten at det ble gjort en konkret vurdering av arealbruken for omr\u00e5det. Planforslaget ble m\u00f8tt med innsigelser fra flere statlige sektormyndigheter. Statsforvalteren i Troms og Finnmark har blant annet fremmet innsigelse med bakgrunn i arealdisponeringen og manglende 1 Vedlegg 10 til kommunen sin reguleringsplanveileder. Reguleringsplan og reguleringsplanveileder | Troms\u00f8 kommune 8 kunnskapsgrunnlag knyttet til nullvekstm\u00e5let, og statlige planretningslinjer for samordnet bolig-, areal- og transportplanlegging2. 3.2.3 Kommuneplanens samfunnsdel med arealstrategi 2020-2032 Kommuneplanens samfunnsdel (KPS) med arealstrategi 2020-2032 ble vedtatt sommeren 2020. Det er vist til arealstrategien i referatet fra oppstartsm\u00f8tet i desember 2020. I kommunens vedtatte arealstrategi, st\u00e5r det i kapittel 4 s. 16: Bevisst gjenbruk og transformasjon av areal er viktig for \u00e5 ta vare p\u00e5 naturlig milj\u00f8. Potensialet for gjenbruk og transformasjon av bebygde areal skal vurderes sammen med potensialet i nye bolig- og n\u00e6ringsarealer med m\u00e5l om \u00e5 f\u00e5 til en variert og b\u00e6rekraftig arealutvikling. Byomr\u00e5det har en kompakt struktur. Gjennom samordnet bolig-, areal-, og transportplanlegging skal \u00f8kningen i persontransporten tas gjennom gange, sykkel og kollektiv. Videre understreker delm\u00e5l 4.2 i arealstrategien at Troms\u00f8 kommune skal ha en arealbruk som styrker samfunnets klima- og milj\u00f8messige b\u00e6rekraft. Blant annet st\u00e5r det: 4.2.1 Ta vare p\u00e5 naturmangfold og unng\u00e5 un\u00f8dvendige naturinngrep ved \u00e5 legge f\u00f8re-var- prinsippet til grunn for planlegging, utbygging og tilpasning til klimaendringer. 4.2.2 Vurdere transformasjon og gjenbruk av bebygde arealer f\u00f8r nye utbyggingsarealer tas i bruk. 4.2.4 Redusere transportbehovet gjennom samordning av bolig-, areal- og transportplanleggingen. 3.3 Planforslaget Hovedform\u00e5let med planforslaget er \u00e5 legge til rette for etablering av inntil 393 boenheter fordelt p\u00e5 6 byggeomr\u00e5der. Planomr\u00e5det er p\u00e5 totalt cirka 151 159 m2. Av dette utgj\u00f8r bruksareal til bebyggelse 40 700 m2 (m2-BRA). Realisering av planen omfatter ogs\u00e5 areal til uteopphold (n\u00e6rlekeplasser, kvartalslekeplasser og str\u00f8kslekeplass), gr\u00f8nnstruktur (turveg og friomr\u00e5der), og teknisk infrastruktur i form av blant annet offentlig vann-, avl\u00f8ps- og overvannssystemer, veg, gang- og sykkelveg og annen veggrunn. Foresl\u00e5tt boligbebyggelse er organisert i et \u00f8stre og vestre felt, der disse har ulik skala og karakter. Det er for begge de to feltene \u00e5pnet for blokkbebyggelse med avtrapping av h\u00f8yden. Koteh\u00f8yder for ny bebyggelse er fastsatt i plankartet. I planbeskrivelsen er det presisert at majoriteten av bebyggelsen er over 4 etasjer eller mer, og vil ha krav om heis og tilgjengelige boenheter i tr\u00e5d med teknisk forskrift. Foruten boligbebyggelse er det avsatt areal til kombinert bolig/offentlig eller privat tjenesteyting sentralt i planomr\u00e5det. Ut fra omtale i planbeskrivelsen er kombinertform\u00e5let foresl\u00e5tt utnyttet til omsorgsboliger med eller uten tjenestebase. Forslaget har ogs\u00e5 et areal avsatt til offentlig tjenesteyting, som grenser til Solneset skole. I planbeskrivelsen er det vist til at her kan det etableres sosial infrastruktur som barnehage. For dette omr\u00e5det er det ikke angitt noen bebyggelseslinjer eller koteh\u00f8yder. Det er lagt opp til at omr\u00e5det vil m\u00e5tte detaljreguleres ved en eventuell utbygging. Planforslaget legger til rette for etablering av ny gangtrase gjennom Troms\u00f8marka mot UNN/UiT. Tras\u00e9en er planlagt etablert i forbindelse med etablering av ny vann- og avl\u00f8pstras\u00e9 mot Mortensnes. Denne tras\u00e9en er angitt i plankartet som turveg (kun en liten del av turvegen som ligger innenfor planomr\u00e5det i s\u00f8r-vestre hj\u00f8rne). I tillegg \u00e5pner bestemmelsene for at det i areal avsatt til offentlig uteoppholdsareal kan 2 Samordnet h\u00f8ringsuttalelse fra Statsforvalteren i Troms og Finnmark ved h\u00f8ring av revidert KPA, datert 28.06.24, s. 4 9 etableres en gjennomg\u00e5ende turveg, som det skal etableres gapahuker, trehytter, klatrestativ og tilsvarende tiltak langs. Det er lagt opp til en l\u00f8sning med offentlig kj\u00f8reveg opp til et sentralt punkt i \u00f8vre del av bebyggelsen med slakt hellende gangveger vestover. If\u00f8lge planbeskrivelsen vil det ogs\u00e5 v\u00e6re felles heiser fra nedre del av boligbebyggelsen, b\u00e5de i vestre og \u00f8stre felt, som avhjelper avstand og utfordrende stigningsforhold. Parkeringskapasiteten er begrenset til 0,85 plasser per boenhet, og er foresl\u00e5tt etablert helt eller delvis under terreng. Overflateparkering vil v\u00e6re knyttet til gjester og hjemmetjeneste if\u00f8lge planbeskrivelsen. N\u00e6rmeste kollektivholdeplass vil v\u00e6re i Ringvegen. Planforslaget tilrettelegger ikke for nye kollektivholdeplasser i planomr\u00e5det. Det var avklart f\u00f8r planarbeidet ble igangsatt at buss ikke skal kj\u00f8re opp i og gjennom planomr\u00e5det, slik omr\u00e5dereguleringen legger opp til. For bebyggelsen i \u00f8vre del av planomr\u00e5det er det i planbeskrivelsen vist til at holdeplass ved, cirka 1 km unna, kan v\u00e6re en alternativ for reise til og fra bysentrum. Figur 4. Forslag til plankart for plan 1939. 4. Administrasjonen sin vurdering av planforslaget 4.1 Gjeldende arealplaner Planforslaget legger til rette for inntil 393 boenheter. Sammen med vedtatt detaljregulering for feltene A1- A2 (plan 1834) med 116 boenheter, legges det totalt til rette for 509 boenheter i dette boligomr\u00e5det s\u00f8r for Solneset skole. Det er like i underkant av de totalt 520 boenhetene omr\u00e5dereguleringen, plan 1571, legger til rette for, men p\u00e5 et vesentlig mindre areal. Utsnittet under i figur 5 viser plan 1571 med mottatt planforslag vist med linjer for avgrensningen av planen, samt linjer for juridisk bindende plassering av bebyggelse. Figuren viser at boligbebyggelsen i \u00f8st ikke videref\u00f8res i plan 1939. I forslaget er dette omr\u00e5det angitt til offentlig friomr\u00e5de og offentlig uteopphold. I s\u00f8r skal det i plan 1939 opparbeides en str\u00f8kslekeplass der det i plan 1571 er lagt opp til boliger. 10 Figur 5: Utsnitt av omr\u00e5deregulering for Solneset boligomr\u00e5de (plan 1571) med avgrensning og arealform\u00e5l i plan 1939 vist med rosa linjer og med juridisk bindende plassering av bygninger (turkise linjer). Figuren viser at avgrensningen av plan 1939 er den samme som for plan 1571 (feltene A1-A2 er utelatt som vist i figur 4). Sammenlignet med plan 1571 er veif\u00f8ringer og byggeomr\u00e5der flyttet p\u00e5 i forslag til plan 1939, og planforslaget f\u00f8lger derfor ikke hovedtrekkene i omr\u00e5dereguleringen. Et mindre omr\u00e5de i plan 1939 tilrettelegges for utbygging sammenlignet gjeldende omr\u00e5deregulering, men med langt st\u00f8rre tetthet enn det plan 1571 legger opp til. Det er ikke lagt til rette for kollektivtransport i planomr\u00e5det, som var et premiss i utarbeidingen av omr\u00e5dereguleringen 1571. At det ikke er aktuelt for bybussen \u00e5 kj\u00f8re inn i og betjene holdeplasser i planomr\u00e5det var avklart f\u00f8r oppstartsm\u00f8tet for plan 1939. Rekkef\u00f8lgekravet i plan 1571, som er beskrevet i punkt 3.2.1, om krav om utbygging av kollektivfelt langs Ringvegen fra \u00d8rnevegen fram til eksisterende kollektivfelt ved Heilovegen f\u00f8r igangsettingstillatelse kan gis, er ikke innarbeidet i planforslaget. Planforslaget f\u00f8lger opp arealbruken i kommuneplanens arealdel (KPA) 2017-2026. I forslag til revidert KPA 2023- 2034 er arealbruken i gjeldende KPA videref\u00f8rt. Forslag til revisjon av KPA, som var p\u00e5 h\u00f8ring og offentlig ettersyn v\u00e5ren 2023, ble m\u00f8tt med innsigelser fra flere sektormyndigheter. Blant annet har Statsforvalteren innsigelse til manglende kunnskapsgrunnlag knyttet til vurdering av ivaretakelse av nullvekstm\u00e5let i forslag til revidert KPA. Administrasjonen jobber med \u00e5 im\u00f8tekomme innsigelsen. Innsigelsen og de p\u00e5g\u00e5ende vurderingene vil kunne f\u00e5 betydning for om gjeldende arealbruk for Solneset vil bli foresl\u00e5tt videref\u00f8rt i forslag til revidert KPA. Dersom arealbruken for Solneset ikke foresl\u00e5s videref\u00f8rt vil anbefalingen trolig v\u00e6re at omr\u00e5det tas ut, helt eller delvis som byggeomr\u00e5de, og tilbakef\u00f8res til for eksempel landbruks-, natur- og friluftsomr\u00e5de. 4.2 Byvekstavtalen og kommunen sine vedtatte kriterier for vurdering av nullvekstm\u00e5let Planforslaget er vurdert etter fastsatte m\u00e5l i byvekstavtalen og kriteriene fastsatt av KOBY i m\u00f8te 11. februar 2021 i sak 14/21. Hovedkriteriet for \u00e5 vurdere om et boligomr\u00e5de vil v\u00e6re positivt eller negativt med tanke nullvekstm\u00e5let er avstanden til sentrum. \u00d8vrige kriterier er n\u00e6rhet til et godt busstilbud med h\u00f8y frekvens, og gangavstand til senterfunksjoner i n\u00e6rmilj\u00f8et. Allerede ved en avstand p\u00e5 over 2,5 km fra sentrum er turer med bil i flertall. Ogs\u00e5 lokalisering i tilknytning til store knutepunkt som Breivika og Langnes vil gi mer biltrafikk enn bygging sentrumsn\u00e6rt, men mindre enn lokalisering i resten av kommunen. Solneset ligger langt over 2,5 km fra sentrum og er i utgangspunktet et tiltak som er negativt n\u00e5r det gjelder \u00e5 n\u00e5 nullvekstm\u00e5let. 11 N\u00e5r det gjelder avstand til busstilbud med h\u00f8y frekvens vil gangavstanden mellom Solneset, langs ordin\u00e6rt vegnett variere fra n\u00e6rmere 500 meter og opp mot 800 meter, og det er en betydelig h\u00f8ydeforskjell involvert. Langs teoretiske snarveger vil lengden kunne forkortes noe, men disse snarvegene skal forsere stigninger p\u00e5 mellom 14 og 20 % noe som er langt over for eksempel kravet for universell utforming p\u00e5 5 %, og vil i beste fall v\u00e6re utfordrende med tanke p\u00e5 drift, spesielt om vinteren. Legger vi til grunn en ganghastighet p\u00e5 5 km/t vil det v\u00e6re snakk om gangtider p\u00e5 fra 7,5 til over 13 minutter dersom vi tar hensyn til stigning. Alt dette er betydelig over dagens gjennomsnittlige gangtid til holdeplasser i Troms\u00f8 p\u00e5 3 minutter. N\u00e5r det gjelder Solneset og avstand til senterfunksjoner vil gangavstandene v\u00e6re mye de samme som for avstanden til buss, men kanskje noe lengre avhengig av hva vi definerer som et tyngdepunkt. Solneset vil i beste fall v\u00e6re i ytterkant av hva som er anbefalt som avstander til bydelssenter/dagligvarebutikk. Omr\u00e5det vil ha en av de d\u00e5rligste plasseringene n\u00e5r det gjelder kollektivtilbudet i Hamna, hvor eksisterende bebyggelse i stor grad er bygd opp omkring kollektivnettet. Via eventuelle snarveier gjennom marka vil avstandene fortsatt bli for store til at det p\u00e5virker reisevanene vesentlig. Det er allerede omr\u00e5der i dag i Hamna som har ganske direkte og delvis tilrettelagte forbindelser gjennom marka mot campus og sykehuset uten at det har sl\u00e5tt synlig inn i reisemiddelfordelingen3. Den faktiske reisemiddelfordelingen for bydelen Hamna viser et bilde som er mye likt andre bydeler utenfor det sentrale omr\u00e5det, med relativt h\u00f8ye andeler bilbruk og lavere andeler kollektiv, sykkel og gange. Her vil det spille negativt inn at Solneset vil ha en av de d\u00e5rligste plasseringene med tanke p\u00e5 kollektivtilbudet i Hamna hvor eksisterende bebyggelse i stor grad er bygd opp omkring kollektivnettet. Oppsummert ligger planomr\u00e5det, med opp mot 400 boenheter, i et omr\u00e5de av byen hvor det ikke er og ikke kan forventes reiseandeler som bidrar til nullvekst. Det er ingen avb\u00f8tende tiltak som kan gj\u00f8re tiltaket positivt med tanke p\u00e5 nullvekst. En utbygging som planforslaget legger opp til vil bidra til at det for kommunen vil v\u00e6re vanskelig \u00e5 f\u00f8lge opp forpliktelsene i byvekstavtalen. Det vil si at vi med en utbygging av Solneset boligomr\u00e5de trolig ikke vil n\u00e5 m\u00e5let om at personbiltrafikken innen avtaleperioden (2032) skal v\u00e6re p\u00e5 samme niv\u00e5 eller lavere enn i referanse\u00e5ret 2019. Planforslaget er videre i strid med de statlige planretningslinjer for samordnet bolig-, areal- og transportplanlegging (SBAT). De statlige planretningslinjene skal etter plan- og bygningsloven \u00a7 6-2 legges til grunn ved kommunal planlegging. M\u00e5let med SBAT er blant annet at veksten i persontransporten i storbyomr\u00e5dene skal tas med kollektivtransport, sykkel og gange. Planforslag i strid med byvekstavtalen og de statlige planretningslinjene gir grunnlag for innsigelse, jamf\u00f8r innspillene fra sektormyndighetene til varsel om oppstart oppsummert i kapittel 3.1.4. Planforslaget utfordrer ogs\u00e5 kommuneplanens samfunnsdel (KPS) med arealstrategi 2020-2032. Under delm\u00e5l 4.2 i arealstrategien st\u00e5r det at Troms\u00f8 kommune skal ha en arealbruk som styrker samfunnets klima- og milj\u00f8messige b\u00e6rekraft. Dette er presisert n\u00e6rmere i blant annet punkt 4.2.4 i arealstrategien: Redusere transportbehovet gjennom samordning av bolig-, areal- og transportplanleggingen. Nasjonale forventninger til regional og kommunal planlegging utarbeides hvert fjerde \u00e5r for \u00e5 fremme en b\u00e6rekraftig utvikling. Gjeldende forventninger for 2023-2027 ble vedtatt 20. juni 2023, og har en tydelig innstramming med hensyn til klima, natur- og milj\u00f8forhold. De nasjonale forventningene skal f\u00f8lges opp i planleggingen, jamf\u00f8r plan- og bygningsloven \u00a7 6-1. 3 N\u00f8kkelrapport Troms\u00f8 Reisevaneunders\u00f8kelsen 2022, Opinion AS p\u00e5 oppdrag fra Troms\u00f8 kommune, Troms og Finnmark fylkeskommune og Statens vegvesen. 12 I de nasjonale forventningene er regjeringen blant annet tydelige p\u00e5 at det i planleggingen b\u00f8r prioriteres \u00e5 legge til rette for et utbyggingsm\u00f8nster som begrenser transportbehovet, gir grunnlag for et godt kollektivtransporttilbud og som gj\u00f8r sykling og gange trygt og attraktivt. Videre er det en tydelig forventing til kommunene om \u00e5 vurdere tidligere vedtatt arealbruk ved revidering av kommuneplanens arealdel for \u00e5 hensynta klima, naturmangfold, kulturmilj\u00f8, jordvern, reindrift, klimatilpasning, samfunnssikkerhet og et hensiktsmessig utbyggingsm\u00f8nster. 4.3 KOBY sitt vedtak om at planinitiativet ikke skal stoppes 4.3.1 Elementer som kan bidra til oppn\u00e5else av nullvekstm\u00e5let Planforslaget har fulgt opp elementene i planinitiativet, som KOBY trakk fram som eksempler i sak 11/21, som kan bidra til at nullvekstm\u00e5let n\u00e5s. Utfordringen er at disse elementene ikke bidrar til oppn\u00e5else av nullvekstm\u00e5let. \u2022 Troms\u00f8marka som hel\u00e5rlig transport\u00e5re Planforslaget legger opp til at Troms\u00f8marka kan brukes som hel\u00e5rlig transport\u00e5re for myke trafikanter. Betydningen av traseen, som er foresl\u00e5tt gjennom Troms\u00f8marka, blir i planforslaget tillagt stor betydning som transport\u00e5re. En skil\u00f8ype som foresl\u00e5tt, med g\u00e5sone/sykkelsone vinterstid, vil ikke v\u00e6re den foretrukne m\u00e5ten \u00e5 forflytte seg for det store flertallet mellom Solneset og omr\u00e5dene \u00f8st og s\u00f8r\u00f8st for Solneset via marka. Selv i dag med god forbindelse via lysl\u00f8ypa p\u00e5 toppen av \u00f8ya, er det et mindretall av de som skal mellom nord og s\u00f8r som velger \u00e5 bruke denne forbindelsen sommerstid, enda f\u00e6rre vinterstid. Avstandene vil fortsatt ogs\u00e5 v\u00e6re for store, selv ved hel\u00e5rlige transport\u00e5rer for myke trafikanter gjennom marka, til at det vil p\u00e5virke reisemiddelfordelingen vesentlig. Tall fra den siste reisevaneunders\u00f8kelsen4 viser at Hamna har en lav gangandel og en relativt lav kollektivandel. Heller ikke andelen sykling er h\u00f8y. \u2022 Deler av boligbebyggelsen oppf\u00f8res uten parkering I planforslaget er det i planbeskrivelsen beskrevet at det for deler av vestre felt (BB4 i plankartet) er planlagt rekkehus/sm\u00e5husbebyggelse uten parkering ved den enkelte bolig. Det vil v\u00e6re mulig \u00e5 kj\u00f8re fram til stopplommer via bebyggelsesstrukturens gangvegnett for av-/p\u00e5lessing. Parkering for sm\u00e5husene i BB4 vil v\u00e6re under leilighetsbyggene i felt BB5. Dette g\u00e5r fram av bestemmelsene i punkt 3.1.1 bokstav g). Parkering som virkemiddel har st\u00f8rst effekt ved typiske m\u00e5lpunkter som for eksempel sentrumsomr\u00e5der, handelsparker og arbeidsplasskonsentrasjoner. Begrensning i parkering i boligomr\u00e5det vil derfor ikke p\u00e5virke reisemiddelfordelingen vesentlig. \u2022 N\u00e6rhet til lokalsenter Hamna har flere viktige funksjoner som matbutikker, skole og barnehage og idrettstilbud. N\u00e5r det gjelder Solneset og avstand til senterfunksjoner vil gangavstandene v\u00e6re mye de samme som for buss, men kanskje noe lengre avhengig av hva vi definerer som et tyngdepunkt. Grensen for hvor langt vi er villige til \u00e5 g\u00e5 til et bydelssenter er langt lavere enn til sentrum. I arbeidet med revidering av KPA er avstandskriteriene for bydelssentre/dagligvarebutikk satt til henholdsvis 500 og 1000 meter (1000 meter kan v\u00e6re noe langt, Transport \u00f8konomisk institutt (T\u00d8I) anbefaler maks 650 meter). Solneset vil med bakgrunn i dette, og med tanke p\u00e5 stigningsforhold, i beste fall ligge i ytterkant av hva som er anbefalt som avstander til bydelssenter/dagligvarebutikk, og til dels over T\u00d8I sine anbefalinger. 4 N\u00f8kkelrapport Troms\u00f8 Reisevaneunders\u00f8kelsen 2022, Opinion AS p\u00e5 oppdrag fra Troms\u00f8 kommune, Troms og Finnmark fylkeskommune og Statens vegvesen. 13 \u2022 Styrking av kollektivtilbudet Solneset er, spesielt p\u00e5 grunn av stigning og lange gangavstander til holdeplass, ikke en gunstig plassering av et boligomr\u00e5de i forhold til kollektilbudet. En \u00f8kning i frekvens, med antall busser som betjener de relevante holdeplassene, vil ikke kompensere for dette. I planforslaget er det ingen tilfredsstillende l\u00f8sning som kan erstatte premisset for \u00e5 sikre n\u00e6rhet til kollektivtilbudet i omr\u00e5dereguleringen, plan 1571, om at bybussene skulle kj\u00f8re inn i og gjennom boligfeltet. Konsekvensen er at planforslaget ikke bidrar til oppn\u00e5else av nullvekstm\u00e5let. 4.3.2 Momenter som skal vektlegges og innarbeides i planbestemmelser og kart Planforslaget har s\u00e5 langt som mulig vektlagt og innarbeidet momentene KOBY har bedt om i vedtaket i sak 11/21. \u2022 Gr\u00f8ntarealene n\u00e6rmest Troms\u00f8marka skal skjermes for bebyggelse I planforslaget er gr\u00f8ntarealene n\u00e6rmest Troms\u00f8marka skjermet for bebyggelse, sammenlignet med gjeldende omr\u00e5deregulering. Dette er ogs\u00e5 vist i figur 5, som viser gjeldende omr\u00e5deregulering med plassering av planlagt bebyggelse i plan 1939. Tiltak som er foresl\u00e5tt i randsonen mot Troms\u00f8marka er blant annet etablering av en str\u00f8kslekeplass mot marka i s\u00f8r, p\u00e5 oversiden av boligbebyggelsen. Selv om str\u00f8kslekeplassen er beskrevet som en \u00abnaturlekeplass\u00bb vil det bety nedbygging av det som i dag er ur\u00f8rt natur, og vil v\u00e6re en klar endring fra dagens situasjon der skog, myr og et variert landskap tilbyr naturlek og rekreasjon. Videre er det foresl\u00e5tt etablering av turveg med gapahuker, trehytter, klatrestativ og lignede tiltak langs turvegen. Turvegen er tenkt plassert i ytterkanten av areal angitt til offentlig uteoppholdsareal (m\u00f8rk gr\u00f8nt omr\u00e5de), som vist i figur 6. Dagens store og sammenhengende gr\u00f8ntomr\u00e5de mellom Solneset og Skihytta vil bli redusert og det betyr at aktiviteten i omr\u00e5det m\u00e5 skje p\u00e5 et mindre areal. I tillegg vil omr\u00e5dets visuelle karakter, sett fra markaomr\u00e5det, preges av n\u00e6rheten til boligbebyggelsen med veggflater og belysning. Figur 6: Utsnittet fra plankartet til venstre, plan 1939, som viser plasseringen av str\u00f8kslekeplassen i randsonen mot marka. Kartutsnittet til h\u00f8yre er hentet fra uteromsplanen og viser plassering av turvegen som er planlagt. \u2022 Omr\u00e5dene som ikke avsettes til bebyggelse m\u00e5 skjermes for framtidige inngrep og avsettes til gr\u00f8ntarealer Som vist i punktet over er areal avsatt til gr\u00f8nnstruktur skjermet mot framtidig boligbebyggelse, men ikke mot tiltak som turveg, gapahuker, trehytter og lignende tiltak. Det betyr at areal angitt med m\u00f8rk gr\u00f8nn farge, i utsnittet fra plankartet i figur 6, vil v\u00e6re mer preget av tiltak enn det gr\u00f8nnfargen i plankartet gir inntrykk av. \u2022 Bevaring av eksisterende infrastruktur med veier, gang- og sykkelveger og stinett gjennom omr\u00e5det 14 Det er ikke mulig \u00e5 bevare eksisterende sti- og l\u00f8ypenett i omr\u00e5det dersom det \u00e5pnes for boligbygging som foresl\u00e5tt i plan 1939. Skil\u00f8ypa som i dag g\u00e5r gjennom omr\u00e5det, m\u00e5 reduseres og legges om. Det samme gjelder en rekke andre sti- og l\u00f8yper i omr\u00e5det, som vist i figur 7. Figur 7. Kartutsnittet viser alle registrerte aktiviteter registret i Strava heat map de siste tre \u00e5rene. S\u00e6rlig dominerende er skil\u00f8ypa (gul linje) som g\u00e5r gjennom omr\u00e5det, men det er ogs\u00e5 mye GPS-spor (r\u00f8de og gr\u00e5 linjer) fra l\u00f8ping, g\u00e5ing og stisykling i omr\u00e5det. Avgrensningen av planomr\u00e5det er vist med bl\u00e5 linje. \u2022 Sikre god hel\u00e5rig framkommelighet gjennom feltene og til bussholdeplassene i omr\u00e5det I planforslaget er det lagt til rette for hel\u00e5rlig framkommelighet gjennom feltene fram til parkeringsplasser/garasje og videre til bussholdeplassene langs fortau og gang- og sykkelvei. Stigningsforhold p\u00e5 veger fram til parkeringsplasser/garasjer f\u00f8lger stigningskrav i kommunalteknisk norm. I tillegg vil det v\u00e6re supplerende snarveger. Disse snarvegene vil kunne ligge i omr\u00e5der med utfordrende stigningsforhold, som ikke br\u00f8ytes p\u00e5 vinteren. Som det st\u00e5r i planbeskrivelsen vil snarveier ogs\u00e5 i bratt terreng, med h\u00f8y stigningsgrad, kunne utgj\u00f8re fornuftige snarveger. Men slike snarveger er mindre tilgjengelige for personer med for eksempel funksjonsnedsettelser/reduksjoner, sm\u00e5barnsfamilier med barnevogner eller eldre personer. For \u00e5 b\u00f8te p\u00e5 dette er det i planforslaget foresl\u00e5tt felles heis i henholdsvis \u00f8stre og vestre byggefelt. Heis i vestre del av planomr\u00e5det forserer if\u00f8lge planbeskrivelsen 6,5 meter terreng, mens det er mulig \u00e5 forsere 9-10 h\u00f8ydemeter ved bruk av heis i \u00f8stre del. I planforslaget er heisene vist til som vesentlige snarveger for personer som bor i \u00f8vre del av planomr\u00e5det. \u2022 Samarbeid med bydelsr\u00e5det Bydelsr\u00e5det har blitt orientert under planarbeidet og ga 10. november 2023 en del tilbakemeldinger til planforslaget. Tilbakemeldingen er oppsummert i kapittel 3.9 i planbeskrivelsen. \u2022 Vise konsekvensene for omr\u00e5det rundt og de ulike brukerne av omr\u00e5det Vurderingene av virkningene av planforslaget, er i kapittel 7 i planbeskrivelsen, gjort med utgangspunkt i forslagstiller sitt perspektiv med visjoner for hva som kan realiseres innenfor planforslaget og med argumenter for at planforslaget er i tr\u00e5d med overordnede planer og f\u00f8ringer. Denne delen av planbeskrivelsen er derfor lite relevant som grunnlag for vurderinger av blant annet virkningene av planforslaget. \u2022 Utvise forsiktighet med \u00e5 \u00e5pne for mange sm\u00e5 boenheter 15 Planforslaget \u00e5pner for inntil 393 boenheter. I kapittel 6 i planbeskrivelsen st\u00e5r det at det ikke er \u00f8nskelig med for mange sm\u00e5 boenheter i omr\u00e5det. Ut over dette er det ikke fastsatt noen f\u00f8ringer for omfang av sm\u00e5 boenheter i planforslaget. \u2022 Vurdere bildelingsl\u00f8sning I kapittel 6 i planbeskrivelsen er det vist til at det vil bli vurdert etablering av bildeling i boligomr\u00e5det. Det er ikke hjemmel i plan- og bygningsloven til \u00e5 fastsett krav om bildelingsl\u00f8sning i en detaljregulering. Tilbud om bildeling i boligomr\u00e5det vil ikke p\u00e5virke reisemiddelfordelingen vesentlig. 4.4 Vurderinger etter naturmangfoldloven \u00a7\u00a7 8-12 og nedbygging av ur\u00f8rt natur 4.4.1 Vurdering etter naturmangfoldloven \u00a7\u00a7 8-12 I dag oppleves planomr\u00e5det som en ubebygd del av Troms\u00f8marka. Omr\u00e5det er skogkledd, med en rekke mindre myrer og fuktige omr\u00e5der i mosaikk. Omr\u00e5der som best\u00e5r av en mosaikk av flere naturtyper ivaretar ofte et h\u00f8yt antall arter, og er gjerne viktige med tanke p\u00e5 \u00e5 ivareta naturmangfoldet5. Planomr\u00e5det er omgitt av omr\u00e5der med samme naturkvaliteter. Som en del av planarbeidet er det gjennomf\u00f8rt feltbefaring med kartlegging av naturtyper i planomr\u00e5det etter Milj\u00f8direktoratet sin instruks (2021). En liten del av omr\u00e5det helt i \u00f8st er i tillegg blitt kartlagt tidligere (Naturbase). Det er ogs\u00e5 gjennomf\u00f8rt en befaring tidlig i feltsesongen som unders\u00f8kte fuglefaunaen. I tillegg er det innhentet informasjon fra Artskart. Administrasjonen vurderer at det foreligger et godt kunnskapsgrunnlag og god kunnskap om hvordan tiltaket vil kunne p\u00e5virke de ulike verdiene i omr\u00e5det, jamf\u00f8r naturmangfoldloven \u00a7 8. Figur 6: Kartutsnittet til venstre er hentet fra rapport utarbeidet av SWECO (vedlegg 12), og viser naturtyper og artsregistreringer. Lokaliteten Hamna 3 er en naturtype med sv\u00e6rt h\u00f8y kvalitet. Kartutsnittet til h\u00f8yre er fra kommunen sitt saksbehandlerkart hvor planforslaget med plan og arealform\u00e5l (rosa linjer) og forslag til juridisk bindende plassering av boligbebyggelsen (turkise linjer) er tatt inn. Dette kartutsnittet viser at lokaliteten Hamna 3 vil bli nedbygd. Kunnskapen om naturverdier i omr\u00e5det og hvordan tiltaket vil p\u00e5virke disse ses p\u00e5 som god, og det vurderes at det ikke er grunn til at f\u00f8re-var-prinsippet i naturmangfoldloven \u00a7 9 skal komme til anvendelse. Figur 6 viser at lokaliteten Hamna 3, en naturtype med sv\u00e6rt h\u00f8y kvalitet, vil bli nedbygd. P\u00e5 grunn av et krevende terreng vil i hovedsak all natur bli borte i omr\u00e5dene som blir bygget ut. Natur vil ogs\u00e5 p\u00e5virkes i stor grad i omr\u00e5dene som er avsatt til offentlig uteopphold og friomr\u00e5de. I disse omr\u00e5dene er det planlanlagt gangveier/turveier, gapahuker, lekeplasser, oppholdsplasser og en bl\u00e5gr\u00f8nn struktur. En oppsummering av samlet belastning etter naturmangfoldloven \u00a7 11, som \u00f8kosystemet vil bli utsatt for ved gjennomf\u00f8ring av planforslaget, g\u00e5r fram av administrasjonen sin vurdering etter naturmangfoldloven \u00a7\u00a7 8-12 i vedlegg 21. 5 Milj\u00f8direktoratet. 2019. Faggrunnlag \u2013 naturtyper. Underlagsdokument til nasjonal ramme for vindkraft. Rapport M-1311. s. 9. 16 Tiltakshaveren skal etter naturmangfoldloven \u00a7 11 dekke kostnadene ved \u00e5 hindre eller begrense skade p\u00e5 naturmangfoldet. Ved selve gjennomf\u00f8ringen av utbyggingen b\u00f8r det tas grep for \u00e5 minimere p\u00e5virkningen p\u00e5 de vestlige delene av myromr\u00e5det Hamna 3 vist i figur 6. Ved gjennomf\u00f8ring av utbyggingen legges det til grunn at de mest milj\u00f8forsvarlige teknikker benyttes til utbygging, inkludert arealminimerende tiltak slik at arealbeslaget av natur minimaliseres, jamf\u00f8r naturmangfoldloven \u00a7 12 om milj\u00f8forsvarlige teknikker og driftsmetoder. Avb\u00f8tende tiltak kan v\u00e6re at organisk materiale fra lokaliteten Hamna 3 gjenbrukes lokalt. 4.4.2 Nedbygging av ur\u00f8rt natur Troms\u00f8marka, som er Troms\u00f8yas sentrale gr\u00f8ntomr\u00e5de, vil totalt sett etter en eventuell utbygging av boligomr\u00e5dene p\u00e5 Solneset, sitte igjen med mindre naturareal, f\u00e6rre naturtypelokaliteter og f\u00e6rre r\u00f8dlisteartslokaliteter. Det vil bli mindre areal \u00e5 fordele b\u00e5de dyr og mennesker p\u00e5, og graden av forstyrelse vil \u00f8ke i de resterende delene av gr\u00f8ntomr\u00e5det p\u00e5 Troms\u00f8ya. I vurderingene av konsekvensene for naturmangfold vurderes dette som den st\u00f8rste negative konsekvensen av planforslaget. Nedbygging av et ur\u00f8rt naturomr\u00e5de, med uttak av masser og terrenginngrep utfordrer flere av kommunen sine m\u00e5lsettinger i kommuneplanens samfunnsdel (KPS) med arealstrategi 2020-2032. I delm\u00e5l 4.2 i arealstrategien blir det understreket at Troms\u00f8 kommune skal ha en arealbruk som styrker samfunnets klima- og milj\u00f8messige b\u00e6rekraft. Blant annet st\u00e5r det: 4.2.1 Ta vare p\u00e5 naturmangfold og unng\u00e5 un\u00f8dvendige naturinngrep ved \u00e5 legge f\u00f8re-var- prinsippet til grunn for planlegging, utbygging og tilpasning til klimaendringer. 4.2.2 Vurdere transformasjon og gjenbruk av bebygde arealer f\u00f8r nye utbyggingsarealer tas i bruk. En utbygging som, forslag til plan 1939 og vedtatt plan 1834 legger til rette for, vil kunne \u00e5pne for ytterligere press p\u00e5 utbygging av omr\u00e5det mellom Solneset og Mortensnes. 4.5 Friluftsliv og forholdet til Troms\u00f8marka Omr\u00e5det mellom Solneset skole og Skihytta er mye brukt b\u00e5de av lokale brukere fra Hamna/Mortensnes og fra hele Troms\u00f8. Omr\u00e5det er registrert som n\u00e6rturterreng med verdien \u00abA - Sv\u00e6rt viktig friluftslivsomr\u00e5de\u00bb i friluftskartleggingen. Solneset skole bruker omr\u00e5det mye \u00e5ret rundt til fots og p\u00e5 ski, og ved lavvoen som er satt opp litt inni marka. Omr\u00e5det er ogs\u00e5 popul\u00e6rt blant sopp- og b\u00e6rplukkere. Fra Sandnes rideskole g\u00e5r det flere stier inn i omr\u00e5det som brukes til ridning. Den direkte konsekvensen av en utbygging av plan 1939 Solneset er en fullstendig endring av landskapet og utelukkelse av friluftslivet i omr\u00e5det som er foresl\u00e5tt bygget ut. Blant annet m\u00e5 skil\u00f8ypa, som i dag g\u00e5r gjennom omr\u00e5det, legges om. F\u00f8lelsen av \u00e5 g\u00e5 \u00ablangt inni skogen\u00bb vil erstattes av en l\u00f8ype i synsavstand fra boligbebyggelse med lys og st\u00f8y. Turorientering, o-l\u00f8p, l\u00f8ping, sykling og g\u00e5turer i skogen, sopp- og b\u00e6rplukking i omr\u00e5det vil bli rammet ved utbygging. Markaomr\u00e5dene ved og rundt Gr\u00f8nn\u00e5sen er blant de omr\u00e5dene p\u00e5 Troms\u00f8ya i dag hvor bes\u00f8kende har st\u00f8rst opplevelse av \u00abur\u00f8rt\u00bb natur gjennom en lavere grad av inngrep enn ellers i marka. Dette ble fremhevet under et st\u00f8rre medvirkningsseminar i 2019 i forbindelse med kommunens Troms\u00f8marka- prosjekt. 4.6 Planforslaget 17 Mottatt planforslag er i tr\u00e5d med tekniske krav, og gir et godt nok grunnlag til \u00e5 kunne ta stilling til om planforslaget b\u00f8r fremmes eller ikke, etter plan- og bygningsloven \u00a7 12-11. Men planforslaget er etter administrasjonen sin vurdering ikke godt nok for \u00e5 kunne legges til grunn for behandling av bygges\u00f8knader. Planbestemmelsene er til dels uklare. Planbeskrivelsen framst\u00e5r som et \u00abinnsalgsdokument\u00bb til den politiske behandlingen av plansaken, hvor forslagsstiller har beskrevet sine visjoner for hva som kan realiseres innenfor planforslaget og argumenterer for at planforslaget er i tr\u00e5d med overordnede planer og f\u00f8ringer. Med den form og innhold planbeskrivelsen har vil den i liten grad kunne brukes som et st\u00f8ttedokument i byggesaker. Dersom det politisk er \u00f8nskelig \u00e5 fremme planforslaget, og \u00e5 legge det ut til offentlig ettersyn, er det etter administrasjonen sin vurdering n\u00f8dvendig med endringer i plandokumentene. Planforslaget b\u00f8r da returneres til administrasjonen for endringer, f\u00f8r planforslaget legger fram for ny politisk behandling. 4.7 Kommunen kan endre eller oppheve reguleringsplaner Kommunen st\u00e5r juridisk sett helt fritt til \u00e5 endre eller oppheve reguleringsplaner, eller \u00e5 velge \u00e5 ikke videref\u00f8re en omr\u00e5deregulering gjennom utarbeiding av en detaljregulering. Selv om dette vil kunne p\u00e5virke grunneierne negativt, i dette tilfellet Bonord, er det kommunen som skal styre arealbruken og derav avgj\u00f8re om en reguleringsplan skal oppheves, endres eller videref\u00f8res. Den klare hovedregelen er at kommunen kan gj\u00f8re dette uten \u00e5 komme i erstatningsansvar overfor utbygger. I Stortingets sp\u00f8rretime i november 2022 uttalte kommunal- og distriktminister Gjelsvik f\u00f8lgende om kommunenes risiko for \u00e5 komme i erstatningsansvar i slike tilfeller: Det er eit generelt prinsipp i norsk rett at styresmaktene med heimel i lov kan treffe vedtak som inneber innskrenkingar i bruken av areal for ein grunneigar. Eit eksempel er at kommunen set av areal til landbruks-, natur- og friluftsform\u00e5l (LNFR) samt reindrift i arealplanane sine. Det er allment akseptert at kommunen kan vedta slike arealplanar utan at grunneigar eller rettshavarar har krav p\u00e5 erstatning. Den klare hovudregelen er difor at ein kommune ikkje pliktar \u00e5 betale erstatning n\u00e5r kommunen endrar arealform\u00e5let for eit omr\u00e5de fr\u00e5 byggjeomr\u00e5de til LNFR-form\u00e5l. 5. Konklusjon Vurderingen av planforslaget i punkt 4 viser blant annet at elementene KOBY pekte p\u00e5 i sak 11/21 ikke vil bidra til oppn\u00e5else av nullvekstm\u00e5let for foresl\u00e5tt boligutbygging p\u00e5 Solneset. F\u00f8ringene fra KOBY om \u00e5 begrense omr\u00e5dene n\u00e6rmest Troms\u00f8marka for bebyggelse er langt p\u00e5 vei fulgt opp i planforslaget, selv om reduksjonen i areal til boligbebyggelse er begrenset til i hovedsak \u00e5 gjelde omr\u00e5det lengst mot \u00f8st. Antall boenheter er likevel tiln\u00e6rmet lik det omr\u00e5dereguleringen \u00e5pner opp for, selv om arealet for boligbebyggelse er redusert. I randsonen mot Troms\u00f8marka, hvor det ikke \u00e5pnes for boligbebyggelse, er det lagt opp til etablering av turveg, gapahuker, trehytter og lignende tiltak. En utbygging som foresl\u00e5tt vil legge til rette for nedbygging av ur\u00f8rt natur, og vil kunne \u00e5pne for ytterligere press p\u00e5 nedbygging av Troms\u00f8marka. Dagens rammer og f\u00f8ringer for planarbeidet var gjeldende f\u00f8ringer ogs\u00e5 i 2021 da KOBY behandlet planinitiativet. Oppmerksomheten rundt, og kravene til nullvekstm\u00e5l, reduksjon i klimagassutslipp og \u00e5 unng\u00e5 nedbygging av ur\u00f8rt natur har imidlertid \u00f8kt betraktelig p\u00e5 de \u00e5rene som er g\u00e5tt siden KOBY sin behandling av planinitiativet i 2021. I tillegg signerte kommunen byvekstavtalen i 2023. Administrasjonen sin vurdering er at planforslaget: \u2022 ikke sikrer tilfredsstillende kollektivdekning for boligomr\u00e5det og en utbygging vil bidra til at nullvekstm\u00e5let ikke n\u00e5s \u2022 legger til rette for nedbygging av ur\u00f8rt natur som grenser til Troms\u00f8marka og som i dag benyttes til friluftsliv \u2022 vil kunne \u00e5pne for ytterligere press p\u00e5 nedbygging av Troms\u00f8marka 18 Med bakgrunn i disse punktene er planforslaget i strid med kommunen sine forpliktelser i byvekstavtalen og vedtatte kriterier for vurdering av nullvekstm\u00e5l, klimam\u00e5l i kommuneplanens samfunnsdel med arealstrategi 2020-2032, statlige planretningslinjer for samordnet bolig-, areal- og transportplanlegging og nasjonale forventninger til regional og kommunal planlegging 2023-2027. Administrasjonen sine vurderinger underbygges av Statsforvalteren i Troms og Finnmark, Troms fylkeskommune og Statens vegvesen sine innspill til varsel om oppstart i 2021. Disse innspillene er ytterligere forsterket gjennom merknader med innsigelser fra sektormyndighetene v\u00e5ren 2023 til revidert forslag til kommuneplanens arealdel (KPA) 2023-2034. Administrasjonen kan med bakgrunn i dette ikke anbefale at forslaget til detaljregulering fremmes og legges ut til h\u00f8ring og offentlig ettersyn. Det er n\u00f8dvendig \u00e5 vurdere omr\u00e5det p\u00e5 nytt i et overordnet perspektiv, s\u00e6rlig opp mot nullvekstm\u00e5let, men ogs\u00e5 opp mot f\u00f8ringer i KPS om \u00e5 blant annet ta vare p\u00e5 naturmangfold og \u00e5 unng\u00e5 un\u00f8dvendige naturinngrep, samt \u00e5 vurdere transformasjon og gjenbruk av bebygde arealer f\u00f8r nye utbyggingsarealer tas i bruk. Alternativ innstilling: KOBY besluttet i m\u00f8te 11. februar 2021 i sak 11/21 at planinitiativet i denne saken skulle f\u00f8lges opp i det videre. Slik administrasjonen ser det, har det imidlertid ikke v\u00e6rt mulig \u00e5 ivareta intensjonene bak KOBY sitt vedtak. For det tilfellet at KOBY likevel skulle \u00f8nske \u00e5 legge planforslaget ut til offentlig ettersyn og h\u00f8ring, er det formulert en alternativ innstilling. Det understrekes at en forslagsstiller ikke har krav p\u00e5 at en reguleringsplan vedtas selv om den er lagt ut til h\u00f8ring og offentlig ettersyn. Prosessen med h\u00f8ring og offentlig ettersyn er ment \u00e5 samle innspill fra publikum, ber\u00f8rte parter og relevante myndigheter. Etter h\u00f8ringen vurderer kommunen innspillene og gj\u00f8r vurderinger basert p\u00e5 dette. Hensyn som taler imot \u00e5 legge planen ut p\u00e5 h\u00f8ring og offentlig ettersyn slik det fremkommer i saksfremlegget, vil fortsatt gj\u00f8re seg gjeldende. Kommunen har myndighet til \u00e5 avgj\u00f8re om reguleringsplanen skal vedtas, endres eller avvises. Det vil si at selv om et planforslag har v\u00e6rt p\u00e5 h\u00f8ring og offentlig ettersyn, er det ikke en garanti for at planen vil bli vedtatt. 6. Vedtakskompetanse Kommune- og byutviklingsutvalget, jamf\u00f8r delegasjonsreglement for Troms\u00f8 kommune kapittel 9. Delegasjonsreglementet tr\u00e5dte i kraft 1. april 2024. Vedlegg 1 Planbeskrivelse Solneset 2 Plankart 3 Bestemmelser 4 Illustrasjonsprosjekt 5 ROS-analyse 6 Uteromsplan 1 1000 7 VAO-rammeplan med akseptbrev VA 8 Trafikknotat 9 OSG-rammeplan 10 St\u00f8yutredning 11 Geoteknisk notat 12 Notat naturmangfold 19 13 Oppstartsm\u00f8tereferat inkl. saksprotokoll KOBY 14 TK M\u00f8tereferat flytting av veg 15 Naboskapsm\u00f8te Solneset - referat 16 TK Generell tilbakemelding p\u00e5 planutkast 17 TK Tilbakemelding st\u00f8y 18 TK Tilbakemelding veg og trafikk 19 Bydelsr\u00e5det Medvirkning BoNord 20 Notat barn og unge 21 Vurdering naturmangfold \u00a7\u00a78-12 22 Vurdering av nullvekstm\u00e5l 23 Innspill til varsel om oppstart 24 Vurdering friluftsliv 20 "
}