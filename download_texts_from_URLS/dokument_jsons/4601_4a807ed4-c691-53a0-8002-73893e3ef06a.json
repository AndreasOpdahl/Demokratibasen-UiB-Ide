{
  "dokument_id": "4a807ed4-c691-53a0-8002-73893e3ef06a",
  "doc_type": "case_attachment",
  "kommune": 4601,
  "tittel": "Vedtak om tillatelse til inngrep i automatisk fredet kulturminne datert 03.04.2023",
  "url": "https://bergen.kommune.no/politikere-utvalg/api/fil/bk360/9876474/Vedtak-om-tillatelse-til-inngrep-i-automatisk-fredet-kulturminne-datert-03-04-2023",
  "tekst": " SAKSHANDSAMAR V\u00c5R DATO postmottak@ra.no Hanne Merete R. Moldung 20.04.2023 www.riksantikvaren.no Ole S\u00f8e Eriksen Line B\u00e5rdseng V\u00c5R REF. DYKKAR REF. DYKKAR DATO 20/11439-189 03.04.2023 Vestland fylkeskommune Postboks 7900 5020 BERGEN Forslag til reguleringsplan for Bybane fr\u00e5 Bergen sentrum til \u00c5sane, Bergen kommune - Begrensa h\u00f8yring av revidert planforslag - L\u00f8yve til inngrep i automatisk freda kulturminne jf. kulturminnelova \u00a7 8 fjerde ledd Riksantikvaren viser til oversending fr\u00e5 Vestland fylkeskommune av ovannemnde sak, i epost av 3.4.2023 der Riksantikvaren vert beden om vurdering av revidert planforslag som er datert 31.3.2023 . Riksantikvaren viser vidare til brev datert 19.4.2023 fr\u00e5 Norsk Institutt for Kulturminneforskning (NIKU) og til v\u00e5rt h\u00f8yringsinnspel datert 1.12.2022 der vi bad Vestland fylkeskommune reise motsegn. Bybanen er det st\u00f8rste klimatiltaket Bergen kommune gjennomf\u00f8rer for \u00e5 styre mot eit l\u00e5gutslepp-samfunn. Samstundes er Mellomalderbyen Bergen og verdsarvstaden Bryggen kulturmilj\u00f8 av stor nasjonal og internasjonal verdi. I innspel til Vestland fylkeskommune ved offentleg ettersyn skreiv Riksantikvaren at \u00abForutsett at gjenverande usikkerheit blir redusert og at dei negative verknadane ikkje er i konflikt med verdsarvverdiane og Mellomalderbyen Bergen, meiner Riksantikvaren at Bybanen kan leggjast over Bryggen\u00bb. Bergen kommune har no gjennomf\u00f8rt nye utgreiingar knytt til innverknad p\u00e5 verdsarvstaden Bryggen i tr\u00e5d med anbefalingane fr\u00e5 Unesco og Icomos sin r\u00e5dgjevande synfaring og KUVA-rapporten som det blei stilt krav om i motsegna fr\u00e5 fylkeskommunen. Riksantikvaren vurderer at resultata av utgreiingane har vist at risiko, usikkerheit og negative verknader p\u00e5 Mellomalderbyen Bergen og verdsarvstaden Bryggen er redusert, sett opp mot det som l\u00e5g f\u00f8re ved offentleg ettersyn. Det inneber at det reviderte planforslaget innfrir krava i brev av 1.12.2022, slik at det ikkje er grunnlag for \u00e5 be Vestland fylkeskommune reise motsegn mot det reviderte reguleringsplanforslaget. Riksantikvaren - Direktoratet for kulturminneforvaltning Dronningensgate 13 \u2022 Pb. 1483 Vika \u2022 0116 Oslo \u2022 Tlf: 22 94 04 00 \u2022 www.ra.no 2 Lovheimel og styresmakt Heile planomr\u00e5det for delstrekning 1 av planforslaget ligg innanfor Mellomalderbyen Bergen som er automatisk freda i medhald av lov 9. juni 1978 nr. 50 om kulturminner (kulturminnelova) \u00a7 4 f\u00f8rste ledd. I samsvar med kulturminnelova \u00a7 8 fjerde ledd skal styresmaktene, i samband med behandlinga av reguleringsplanen, ta stilling til om dei kan gi l\u00f8yve til inngrep i automatisk freda kulturminne som blir p\u00e5verka av planen. Riksantikvaren er rette styresmakt til \u00e5 ta avgjerd i saker som gjeld Mellomalderbyen Bergen og Bergenhus festning, jf. forskrift om fastsetting av myndigheit mv. etter kulturminnelova \u00a7 2 (2). Riksantikvaren sitt innspel gjeld det automatisk freda kulturminnet Mellomalderbyen Bergen og Bergenhus festning. Sandviken kyrkje, som listef\u00f8rt kyrkje av nasjonal verdi, er \u00f2g Riksantikvaren sitt f\u00f8rstelinjeansvar. Fylkeskommunen er kulturminnestyresmakt i plansaker etter plan- og bygningsloven og skal samordne kulturminneforvaltingas uttale i plansaker. Bryggen som verdsarvstad er Vestland fylkeskommune sitt f\u00f8rstelinjeansvar, men Riksantikvaren er beden om faglege r\u00e5d og rettleiing. Dette er etter gjeldande retningslinjer innan kulturmilj\u00f8forvaltninga, Rundskriv T-4/92 fr\u00e5 Milj\u00f8verndepartementet. Riksantikvaren har det faglege ansvaret for oppf\u00f8lging av verdsarven i Noreg og er r\u00e5dgjevar til Klima- og milj\u00f8departementet som statspart for verdsarven. Bakgrunn P\u00e5 grunn av usikkerheit knytt til gjennomf\u00f8ring av tiltak i samsvar med reguleringsplanen og konsekvensar for kulturminne p\u00e5 kort og lang sikt, samt plantekniske forhold, bad Riksantikvaren i brev av 1.12.2022 Vestland fylkeskommune om \u00e5 reise motsegn mot planforslaget som d\u00e5 var p\u00e5 offentleg ettersyn for \u00e5 f\u00e5 p\u00e5 plass ytterlegare utgreiingar. Riksantikvaren sette krav om at risiko, usikkerheit og negative verknader p\u00e5 kulturmilj\u00f8 av nasjonal og internasjonal verdi m\u00e5tte greiast ytterlegare ut og minimerast f\u00f8r ein kan ta ei avgjerd i saka. Vestland fylkeskommune vedtok i fylkestinget 14.12.2023 \u00e5 g\u00e5 til motsegn mot planforslaget. Bergen kommune sendte revidert planforslag p\u00e5 begrensa h\u00f8yring til Vestland fylkeskommune og Riksantikvaren 31.3.2023. Bergen kommune gjennomf\u00f8rte f\u00f8r offentleg ettersyn ei konsekvensutgreiing for reguleringsplanen sin verknad p\u00e5 verdsarvverdiane (KUVA, konsekvensutgreiing for verdsarv). Rapporten \u00abFinal report. Rapporten Heritage Impact Assessment (HIA) of the \u00abPlanforslaget Bybanen DS/1 Kaigaten-Sandbrogaten\u201d on the World Heritage Property Bryggen in Bergen\u00bb Riksantikvaren - Direktoratet for kulturminneforvaltning Dronningensgate 13 \u2022 Pb. 1483 Vika \u2022 0116 Oslo \u2022 Tlf: 22 94 04 00 \u2022 www.ra.no 3 (KUVA\u2019en), er datert 18.10.2022. Kommunen tok \u00f2g initiativ til ei r\u00e5dgjevande synfaring i tr\u00e5d med \u00abOperational Guidelines for the Implementation of the World Heritage Convention\u00bb. Rapporten fr\u00e5 synfaringa, \u00abReport on the joint UNESCO World Heritage Centre/ICOMOS Advisory Mission to the World Heritage Property \u2018Bryggen\u2019 (Norway) from 19 to 21 september 2022\u00bb, fr\u00e5 UNESCO/ICOMOS vart oversendt 10.11.2022. Den r\u00e5dgjevande rapporten konkluderer med at om ein etablerer bybane over Bryggen, vil det vere til stor nytte, ikkje berre for omr\u00e5det, men \u00f2g for Bergen kommune. Men at dette berre b\u00f8r gjerast med full erkjenning av den risikoen som er forbundet med prosjektet, slik at risikoen i beste fall kan unng\u00e5ast eller i det minste bli minimert. Revidert planforslag Kommunen har gjennomf\u00f8rt ytterlegare utgreiingar og det er gjort endringar i planforslaget. I det reviderte planforslaget er f\u00f8lgjande planmateriale endra: plankart, reguleringsf\u00f8resegner, planskildring med tilh\u00f8yrande ROS-analyse og Milj\u00f8program, VA-rammeplan med infrastrukturplan, illustrasjonsplanar og teknisk forprosjekt. Midlertidig rigg- og anleggsomr\u00e5de p\u00e5 Koengen er endra i tr\u00e5d med Riksantikvaren sitt krav, og den underjordiske haldeplassen ved Sandviken kyrkje vert i planforslaget regulert med \u00e9in publikumsinngang i staden for to. Planforslaget inneheld f\u00f8resegner om sikringstiltak som skal gjennomf\u00f8rast f\u00f8r, under og etter anleggsarbeid. I tr\u00e5d med Riksantikvaren sine krav vart det utf\u00f8rt ei avklarande arkeologiske unders\u00f8king i form av 22 grunnboringar. Form\u00e5let med boringane var \u00e5 f\u00e5 supplerande informasjon om djupna til overgangen til arkeologiske kulturlag, bevaringstilstanden og djupna til overgangen til sj\u00f8bunnslag og geologiske lag og \u00e5 opplyse saka tilstrekkeleg for \u00e5 kunne ta stilling til dispensasjon fr\u00e5 kulturminnelova. Grunnboringane blei utf\u00f8rt i perioden februar/mars 2023. Kulturminne og kulturmilj\u00f8interesser Mellomalderbyen Bergen og verdsarvstaden Bryggen er kulturmilj\u00f8 med stor nasjonal og internasjonal verdi. Mellomalderbyen er eit automatisk freda kulturminne jf. kulturminnelova \u00a7 4a, og omfattar aktivitetsspor knytt til busetnad, handverk, handel, sj\u00f8fart, sakralt og urbant liv. Over kulturlaga fr\u00e5 mellomalder er det kulturlag og kulturminne fr\u00e5 Bergens etterreformatoriske historie opp til dagens Bergen. Mellomalderen sin bygningsstruktur og gatenett kan sj\u00e5ast i omr\u00e5det i dag. Det er st\u00e5ande mellomalderkyrkjer i omr\u00e5det, bevarte ruiner Riksantikvaren - Direktoratet for kulturminneforvaltning Dronningensgate 13 \u2022 Pb. 1483 Vika \u2022 0116 Oslo \u2022 Tlf: 22 94 04 00 \u2022 www.ra.no 4 og stort omfang av arkeologiske kulturlag. Omr\u00e5det for tras\u00e9en for Bybanen best\u00e5r av kulturlag med sv\u00e6rt ulik samansetnad, i tjukn og i alder. Verdsarvomr\u00e5det med bygningane p\u00e5 Bryggen og Hanseatisk museum er eit minne om ein av dei st\u00f8rste handelsbyane og hamnene i Nord-Europa. Bygningane sin langstrakte struktur, med gavl mot sj\u00f8en, har vore i bruk sidan byen vart anlagt p\u00e5 1000-tallet og saman med dei arkeologiske kulturlaga inng\u00e5r dei i eit heilskapleg kulturmilj\u00f8 som m\u00e5 takast vare p\u00e5. Det inneber strenge krav til nye tiltak som vil kunne f\u00e5 verknad for desse verdiane. Bergenhus festning med bygningar og ruinar fr\u00e5 mellomalderen og gr\u00f8ntomr\u00e5da heng saman med V\u00e5gen, Bryggen og Skuteviken. Vi viser til v\u00e5rt brev datert 1.12.2022 med ytterlegare skildring av kulturminne og kulturmilj\u00f8interesser. Tilr\u00e5ding fr\u00e5 Norsk institutt for kulturminneforsking (NIKU) Riksantikvaren har innhenta fagleg tilr\u00e5ding fr\u00e5 NIKU i forbindelse med v\u00e5r dispensasjonsbehandling av reguleringsplanen, i tr\u00e5d med Forskrift om fastsetting av myndighet mv. etter kulturminneloven. NIKU vurderer at det reviderte planforslaget inneheld meir detaljerte skildringar av dei ulike l\u00f8ysingane med tanke p\u00e5 innverknad p\u00e5 kulturminner og kulturmilj\u00f8. Det er ogs\u00e5 satt inn fleire f\u00f8resegner som sikrar st\u00f8rre f\u00f8reseielegheit ved realisering av planforslaget. Det er sikra i reguleringsf\u00f8resegnene at det skal nyttast ein vektkompensert banefundamentering som samla gir mindre komprimerande last p\u00e5 undergrunnen enn eksisterande berelag, og at det ikkje er tillate \u00e5 p\u00e6le banefundamentet. NIKU legg vidare vekt p\u00e5 at det i det reviderte planforslaget er satt inn reguleringsf\u00f8resegner som sikrar at det, for tiltak og anleggsarbeid i heile planomr\u00e5det, skal utarbeidast planar for tiltak knytt til beskyttelse mot varig senking av grunnvasstand for arbeid som medf\u00f8rer inngrep i grunnen, og planar for etablering av overvakings- og risikostyringssystem for kulturminneverdiar i anleggsfasen. NIKU legg ogs\u00e5 vekt p\u00e5 i sin vurdering at NGU har utarbeida to notat som skildrar korleis dette b\u00f8r l\u00f8ysast, og at desse notata er gjort juridisk bindande som vedlegg til f\u00f8resegnene. NIKU p\u00e5peiker at det kan vere behov for sikringstiltak f\u00f8r gjennomf\u00f8ring av arkeologisk gransking, som for eksempel etablering av spunt ved graving av v\u00e5te gr\u00f8fter. Basert p\u00e5 ein gjennomgang av tidlegare og nyleg utf\u00f8rte arkeologiske unders\u00f8kingar innanfor planomr\u00e5det, vurderer NIKU at tiltak i samsvar med reguleringsplanen vil komme i konflikt med automatisk freda kulturminne, men revidert planforslag inneberer ogs\u00e5 tiltak som kan Riksantikvaren - Direktoratet for kulturminneforvaltning Dronningensgate 13 \u2022 Pb. 1483 Vika \u2022 0116 Oslo \u2022 Tlf: 22 94 04 00 \u2022 www.ra.no 5 betre bevaringsforholda, og tilr\u00e5r at l\u00f8yve til inngrep i automatisk freda kulturminner i forbindelse med reguleringsplanen gis med vilk\u00e5r om arkeologisk gransking. Det inneber arkeologiske utgravingar og arkeologiske overvaking, og avb\u00f8tande tiltak i form av milj\u00f8overvaking og risikostyringssystem som skal bidra til \u00e5 sikre kulturminna sin kjeldeverdi i et langsiktig perspektiv. Riksantikvarens merknader Kulturminneforvaltinga skal verne om kulturminner som ikkje-fornybare ressursar og arbeide for at kulturminneverdiane blir ivaretatt p\u00e5 best mogleg m\u00e5te og nyttiggjort i eit samfunn i endring. Vi kan gi l\u00f8yve til inngrep i automatisk freda kulturminner etter ei vurdering av dei kulturminnefaglege verdiane veid opp mot private og samfunnsmessige omsyn. Mellomalderbyen Bergen og verdsarvstaden Bryggen er kulturmilj\u00f8 med stor nasjonal og internasjonal verdi. Det inneber strenge krav til nye tiltak som vil kunne f\u00e5 verknad for desse verdiane. I mellomalderbyane skal det sikrast eit variert og representativt utval av kulturmilj\u00f8 og kulturminne over og under bakken. I omr\u00e5de der bevaringsforholda er gode, er det viktig med l\u00f8ysingar som gjer det mogleg \u00e5 aktivisere areala til nytte for byen, utan at bevaringsforholda til kulturlaga vert forverra. Bybanen er det st\u00f8rste klimatiltaket Bergen kommune gjennomf\u00f8rer for \u00e5 styre mot eit l\u00e5gutslepp-samfunn, og tiltaket blir rekna \u00e5 ha h\u00f8g samfunnsverdi. Planforslaget omfattar tiltak som vil medf\u00f8re konflikt med automatisk freda kulturminne. Dette gjeld i utgangspunktet eitkvart inngrep i bakken. Reguleringsplanen opnar for sv\u00e6rt store inngrep i det automatisk freda kulturminnet Mellomalderbyen Bergen. I tillegg er det ein risiko for at tiltaka kan p\u00e5verke kulturminne indirekte ved at bevaringsforholda for kulturlag under bakken vert endra. Kulturlaga vil i s\u00e5 fall raskare brytast ned og i siste instans vil all kunnskapsverdi i kulturlaga kunne g\u00e5 heilt tapt. Det er derfor avgjerande \u00e5 utgreie og iverksette avb\u00f8tande tiltak som forhindrar dette. Riksantikvaren vurderer at dei nye utgreiingane har vist at risiko, usikkerheit og negative verknader knytt til kva tiltak som skal gjennomf\u00f8rast b\u00e5de direkte knytt til etablering av banetras\u00e9en og tiltak som f\u00f8lgjer som ein konsekvens av etablering av banetras\u00e9en er redusert. Dei nye grunnunders\u00f8kingane har gitt meir kunnskap om bereevna i grunnen og grunnforholda, og ytterlegare arkeologiske unders\u00f8kingar av grunnboringane har gitt eit auka kunnskapsgrunnlag om omfang, djupne og tilstanden til dei arkeologiske kulturlaga. Riksantikvaren - Direktoratet for kulturminneforvaltning Dronningensgate 13 \u2022 Pb. 1483 Vika \u2022 0116 Oslo \u2022 Tlf: 22 94 04 00 \u2022 www.ra.no 6 N\u00e5r det gjeld innverknad p\u00e5 verdsarvstaden Bryggen legg, i tr\u00e5d med anbefalingane fr\u00e5 UNESCOs r\u00e5dgjevande synfaring og KUVA-rapporten, det reviderte planforslaget opp til etablering av eit overvakings- og risikostyringssystem for anleggsfasen. Vidare legg det opp til etablering av eit milj\u00f8overvakingsprogram eit \u00e5r f\u00f8r, under og 10 \u00e5r etter ei anleggsfase knytt til hydrologi og setningar med tanke p\u00e5 langtidseffektar. Dette er med p\u00e5 \u00e5 minimera dei negative konsekvensane som er p\u00e5peikt i KUVA-rapporten og i rapporten fr\u00e5 den r\u00e5dgjevande synfaringa knytt til desse problemstillingane. Ein viss grad av usikkerheit vil alltid vere til stades ved gjennomf\u00f8ring av store tiltak med omfattande anleggsarbeid, men for eit s\u00e5 omfattande tiltak som etablering av Bybanen gjennom mellomalderbyen og verdsarvstaden Bryggen, er det viktig \u00e5 minimere usikkerheita s\u00e5 mykje som mogleg. Tiltaket vil ha verknader p\u00e5 verdsarven, men etter Riksantikvaren si vurdering er dei negative konsekvensane no redusert s\u00e5 langt r\u00e5d er. Vi f\u00f8reset at tiltaka og anbefalingar i KUVA-rapporten og i rapporten fr\u00e5 den r\u00e5dgjevande synfaringa fylgjast opp ogs\u00e5 i det vidare arbeidet. Vidare prosess i Unesco Unesco og Icomos vil vurdere Noregs oppfylging av forpliktingane som f\u00f8lgje av verdsarvkonvensjonen med bakgrunn i anbefalingane i KUVA-rapporten og rapporten fr\u00e5 den r\u00e5dgjevande synfaringa. Riksantikvaren har oversendt forslag til program for milj\u00f8overvaking til Unesco for teknisk gjennomgang 3. februar 2023. Forslag til overvakings- og risikostyringssystem for ein mogleg anleggsfase blei oversendt til Unesco for godkjenning 31. mars 2023. Riksantikvaren er i dialog med Unesco om framdrift p\u00e5 desse prosessane, og forventar endeleg tilbakemelding fr\u00e5 Unesco/Icomos medio mai 2023. Riksantikvaren vil oversende tilbakemeldinga fr\u00e5 Unesco til Bergen kommune slik at dette kan inkluderast i dokumenta til m\u00f8tet i bystyret i Bergen kommune 31. mai 2023. Vi gjer oppmerksam p\u00e5 at det kan vere naudsynt \u00e5 justere forslag til program for milj\u00f8overvaking og risikostyringssystem n\u00e5r tilbakemeldinga ligg f\u00f8re. Riksantikvaren vil informere Unesco etter m\u00f8tet i bystyret 31. mai 2023 og gi ei samla tilbakemelding p\u00e5 korleis tiltaka og anbefalingane er f\u00f8lgt opp og ivaretekne i dei endelege plandokumenta. Dispensasjon og vilk\u00e5r for dispensasjon Riksantikvarens samla vurdering ut fr\u00e5 v\u00e5r kunnskapsstatus om arkeologiske forhold i omr\u00e5det pr. i dag sett i samanheng med tiltakets samfunnsverdi, er at det kan gis dispensasjon fr\u00e5 kulturminnelovas f\u00f8resegner for tilrettelegging for Bybanen fr\u00e5 Kaigaten til Sandbrogaten. Det er under forutsetning av at dei delane av det automatisk freda kulturminnet som blir r\u00e5ka av tiltak etter planen, direkte eller indirekte, sikrast p\u00e5 ein tilfredsstillande m\u00e5te i forbindelse med Riksantikvaren - Direktoratet for kulturminneforvaltning Dronningensgate 13 \u2022 Pb. 1483 Vika \u2022 0116 Oslo \u2022 Tlf: 22 94 04 00 \u2022 www.ra.no 7 at planen vert realisert. Riksantikvaren stiller som vilk\u00e5r for v\u00e5r l\u00f8yve at det vert gjennomf\u00f8rt arkeologisk gransking og avb\u00f8tande tiltak i form av milj\u00f8overvaking og risikostyring, for sikring av kjeldeverdi og langsiktig bevaring av kulturlag i planomr\u00e5det og tilgrensande omr\u00e5de. Etter Riksantikvaren sin vurdering kan Bergen kommune godkjenne den reviderte reguleringsplanen for Bybanen, Bergen sentrum - \u00c5sane under f\u00f8resetnad av at det blir gjort ei arkeologisk gransking av det r\u00e5ka kulturminnet og at milj\u00f8overvaking er sett i drift, f\u00f8r tiltak etter planen blir gjennomf\u00f8rt, jf. reguleringsplankart datert 24.3.2023 og f\u00f8resegner datert 31.3.2023. I samsvar med kulturminnelova \u00a7 10 skal tiltakshavaren bere kostnadene for arkeologiske granskingar og milj\u00f8overvaking. Heile reguleringsplanomr\u00e5det for Bybanen fr\u00e5 Kaigaten til Sandbrogaten er avmerkt som omsynssone d) bandlegging etter kulturminnelova og omsynssone c) bevaring kulturmilj\u00f8. Vilk\u00e5r for dispensasjonen fr\u00e5 den automatiske fredinga gjennom planvedtaket er ivareteke i f\u00f8resegnene til planforslaget. Det kan bli stilt krav til ytterlegare sikringstiltak/avb\u00f8tande tiltak n\u00e5r detaljer om utbygginga ligg f\u00f8re. Det vil da ogs\u00e5 spesifiserast kva typar arkeologiske unders\u00f8kingar det vert stilt krav om ved gjennomf\u00f8ring av reguleringsplanens skisserte tiltak. Riksantikvaren vil f\u00f8rst kunne vurdere kva arkeologiske unders\u00f8kingar som blir n\u00f8dvendig i forbindelse med tiltaka n\u00e5r dei er detaljplanlagt. Utgifter til arkeologisk gransking Som nemnt over skal tiltakshavar b\u00e6re kostnadane ved arkeologisk gransking og avb\u00f8tande tiltak for automatisk freda kulturminner i forbindelse med gjennomf\u00f8ring av planen, jf. kulturminnelova \u00a7 10. Riksantikvaren har bedt NIKU om \u00e5 utarbeide eit kostnadsoverslag for ei utgraving av det aktuelle kulturminnet og milj\u00f8overvaking. Kostnadsoverslaget vil bli ettersend, i tr\u00e5d med referat fr\u00e5 m\u00f8te 9. februar 2023 mellom Bergen kommune, Vestland fylkeskommune og Riksantikvaren, og vil liggje f\u00f8re til m\u00f8tet i Bystyret i Bergen kommune 31. mai 2023. Vedtak etter kulturminnelova \u00a7 10 om omfang av den arkeologiske granskinga og avb\u00f8tande tiltak kan f\u00f8rst skje etter at reguleringsplanen er endeleg vedteken, og n\u00e5r det ligg f\u00f8re detaljprosjektering. Tiltakshavar m\u00e5 varsle Riksantikvaren i god tid f\u00f8r dei \u00f8nskjer \u00e5 gjennomf\u00f8re tiltak etter reguleringsplanen. Riksantikvaren vil deretter gjere vedtak om omfanget av den arkeologiske granskinga. Dette vedtaket vil kunne klagast p\u00e5 i medhald av forvaltningslova \u00a7\u00a7 28 og 29. Riksantikvaren - Direktoratet for kulturminneforvaltning Dronningensgate 13 \u2022 Pb. 1483 Vika \u2022 0116 Oslo \u2022 Tlf: 22 94 04 00 \u2022 www.ra.no 8 Konklusjon Bybanen er det st\u00f8rste klimatiltaket Bergen kommune gjennomf\u00f8rer for \u00e5 styre mot eit l\u00e5gutslepp-samfunn. Samstundes er Mellomalderbyen Bergen og verdsarvstaden Bryggen kulturmilj\u00f8 med stor nasjonal og internasjonal verdi. I innspel til Vestland fylkeskommune ved offentleg ettersyn skreiv Riksantikvaren at \u00abForutsett at gjenverande usikkerheit blir redusert og at dei negative verknadane ikkje er i konflikt med verdsarvverdiane og Mellomalderbyen Bergen, meiner Riksantikvaren at Bybanen kan leggjast over Bryggen\u00bb. Bergen kommune har no gjennomf\u00f8rt nye utgreiingar knytt til innverknad p\u00e5 verdsarvstaden Bryggen i tr\u00e5d med anbefalingane fr\u00e5 Unesco og Icomos sin r\u00e5dgjevande synfaring og KUVA-rapporten som det blei stilt krav om i motsegna fr\u00e5 fylkeskommunen. Riksantikvaren vurderer at resultata av utgreiingane har vist at risiko, usikkerheit og negative verknader p\u00e5 Mellomalderbyen Bergen og verdsarvstaden Bryggen er redusert sett opp mot det som l\u00e5g f\u00f8re ved offentleg ettersyn. Det inneber at det reviderte planforslaget innfrir krava i brev av 1.12.2022, slik at det ikkje er grunnlag for \u00e5 be Vestland fylkeskommune reise motsegn mot det reviderte reguleringsplanforslaget. Riksantikvaren ber om at direktoratet sitt innspel blir innarbeidd i fylkeskommunen si fr\u00e5segn. Beste helsing Elisabeth Dahle avdelingsdirekt\u00f8r Leidulf Mydland seksjonssjef Brevet er elektronisk godkjend Riksantikvaren - Direktoratet for kulturminneforvaltning Dronningensgate 13 \u2022 Pb. 1483 Vika \u2022 0116 Oslo \u2022 Tlf: 22 94 04 00 \u2022 www.ra.no "
}