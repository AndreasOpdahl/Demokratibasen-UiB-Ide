{
  "dokument_id": "ecc86052-905e-595a-bd8f-e21a42711e93",
  "doc_type": "case_presentation",
  "kommune": 4601,
  "tittel": "S\u00f8knad om tilleggsbevilgning til NRK Tv-aksjonen/Barnekreftforeningen",
  "url": "https://bergen.kommune.no/politikere-utvalg/api/fil/bk360/11131363/Framstilling-Soknad-om-tilleggsbevilgning-til-NRK-Tv-aksjonen-Barnekreftforeningen",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/277397-11 S\u00f8knad om tilleggsbevilgning til NRK Tv-aksjonen/Barnekreftforeningen Hva saken gjelder: TV-aksjonen 2024 har s\u00f8kt Bergen kommune om kommunebidrag til innsamlingsaksjonen som i \u00e5r g\u00e5r til Barnekreftforeningen. TV-aksjonen gjennomf\u00f8res s\u00f8ndag 20. oktober. \u00c5rets TV-aksjon g\u00e5r til Barnekreftforeningen sitt arbeid med \u00e5 etablere familiehus n\u00e6r sykehusene i Troms\u00f8, Bergen, Trondheim og Oslo, der alvorlig syke barn kan v\u00e6re sammen med sin familie. N\u00e5r et barn blir alvorlig sykt rammes hele familien. Ofte m\u00e5 barnet reise langt for \u00e5 f\u00e5 livsviktig behandling, og familien blir splittet i lange perioder. Familiehusene vil gi familier med alvorlig syke barn, uavhengig av diagnose, mulighet til \u00e5 skape et hjem hjemmefra. Her kan de st\u00f8tte hverandre gjennom en vond og vanskelig tid, og f\u00e5 etterlengtede pauser fra sykehusets alvorstunge korridorer. \u00d8konomiske konsekvenser: Tilskuddet dekkes over byr\u00e5dets tilleggsbevilgningskonto. Hittil i \u00e5r er det brukt kroner 350 000 fra tilleggsbevilgningskontoen, og det gjenst\u00e5r kroner 1 650 000. Byr\u00e5dens vurdering og anbefaling/konklusjon: Byens barn er Bergens framtid. I \u00e5rets TV-aksjon vil Barnekreftforeningen bidra til \u00f8kt livskvalitet og trygghet for barn p\u00e5 sitt mest s\u00e5rbare. Innbyggerne i Bergen skal f\u00e5 hjelp n\u00e5r de trenger det, og byr\u00e5det st\u00f8tter opp om \u00e5rets tv-aksjon. Siden 2018 har Bergen kommune gitt 1 krone per innbygger i kommunebidrag til TV- aksjonen. Med bakgrunn i TV-aksjonens form\u00e5l og den praksis som er etablert, anbefaler byr\u00e5dsleder at Bergen kommune st\u00f8tter TV-aksjonen 2024 med kroner 292.277, -. Dette tilsvarer 1 krone per innbygger ved utgangen av 2. kvartal 2024. Vedtakskompetanse: I henhold til byr\u00e5dets fullmakter \u00a7 16.1, vedtatt av bystyret 16. desember 2020 i sak 378/20 og gjeldende budsjettfullmakter, pkt. 2.2.f Tilleggsbevilgninger og fordeling av sentrale avsetninger, kan byr\u00e5det vedta tilleggsbevilgninger p\u00e5 alle tjenesteomr\u00e5der. Byr\u00e5dsleder innstiller til byr\u00e5det \u00e5 fatte f\u00f8lgende vedtak: Byr\u00e5det bevilger kr. 292.277, - til NRK Tv-aksjonen/Barnekreftforeningen over tilleggsbevilgningskontoen, art 147010/tjeneste 18090, med overf\u00f8ring til art 147011/tjeneste 23350 forebyggende arbeid, helse og sosial der utgiftene belastes. Dato: 1. oktober 2024 Marte Joan Monstad Fung. byr\u00e5dsleder 1 Dokumentet er godkjent elektronisk. Vedlegg: Oppfordring om kommunebidrag til NRK TV-aksjonen 2024 2 "
}