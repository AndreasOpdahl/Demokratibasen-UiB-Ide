{
  "dokument_id": "ba8a3871-1c4a-5045-b53b-097d5a30e1b6",
  "doc_type": "case_attachment",
  "kommune": 4601,
  "tittel": "Tilsvar fra Jon Bratberg p\u00e5 vegne av \u00d8vsttunbrekka Vel, datert 06.12.2024",
  "url": "https://bergen.kommune.no/politikere-utvalg/api/fil/bk360/11772269/Tilsvar-fra-Jon-Bratberg-pa-vegne-av-Ovsttunbrekka-Vel-datert-06-12-2024",
  "tekst": " From: \"Jon Bratberg\" <bratberg@outlook.com> Sent: Fri, 6 Dec 2024 15:17:46 +0100 To: \"Postmottak planogbygg\" <postmottak.planogbygg@bergen.kommune.no> Cc: \"Moxnes, Hans Martin\" <Hans.Moxnes@bergen.kommune.no> Subject: Kommentar til KLAGE-2024/18177-2 Categories: Bl\u00e5 kategori Viser til KLAGE-2024/18177-2, fremsatt av Vestland fylkeskommune (VLFK), som er knyttet til UMBY-sak 353/24. VLFK klager p\u00e5 vedtak i UMBY av 13.11.2024 om avslag p\u00e5 s\u00f8knad om dispensasjon for etablering av fortau p\u00e5 fv. 5192 Totlandsvegen. UMBY la i sitt vedtak vekt p\u00e5 at VLFK ikke eier arealet iht. opplysningene som fremg\u00e5r av Kartverket. Klager har n\u00e5 imidlertid lagt frem dokumentasjon p\u00e5 at de ervervet veiskulderen i 2020, som er nye opplysninger i saken. I tillegg retter VLFK nye innvendinger til vedtaket. Som part i saken, \u00f8nsker \u00d8vsttunbrekka vel \u00e5 kommentere noen av p\u00e5standene i klagen fra VLFK, da disse ikke er riktige eller tilstrekkelig opplyst: 1. Det fremmes en uriktig p\u00e5stand av VLFK om at veiskulderen, som vi er avhengige av for \u00e5 klare svingen opp til \u00d8vsttunbrekka, blir brukt til parkering i dag. Dette er feil. Det er heldigvis meget sjelden det st\u00e5r noen bil der, da alle beboere i omr\u00e5det vet at denne veiskulderen er n\u00f8dvendig for tilkomst til \u00d8vsttunbrekka, og det er derfor nettopp derfor vi \u00f8nsker en \u00abparkering forbudt\u00bb-sone der. De f\u00e5 gangene en bil likevel hensettes der, f\u00f8rer det til \u00f8kt risiko for bilene som da m\u00e5 rygge frem og tilbake for \u00e5 klare svingen. Et fortau vil sementere denne situasjonen og permanent hindre tilkomst, noe som vil medf\u00f8re \u00f8kt risiko for trafikkuhell. Dette er en vesentlig ulempe. Veiskulderen benyttes ogs\u00e5 hver gang en Skyss-buss (rute 71) m\u00f8ter bil p\u00e5 denne strekningen, da veien ikke er bred nok til at buss og bil kan m\u00f8tes uten at en av dem legger seg ut i veiskulderen. 2. VLFK fremmer p\u00e5stand om at det fins andre omkj\u00f8ringsruter, og viser til veien via Stemmelia. Dette er ikke en reell mulighet, og viser verdien av befaring slik UMBY har gjort, fremfor \u00e5 st\u00f8tte seg p\u00e5 Google Maps. Veien fra Stemmelia og ned til \u00d8vsttunbrekka er en gangvei som ikke benyttes av biler, da den er meget smal og bratt (dr\u00f8yt 20% stigning), og den br\u00f8ytes ikke om vinteren. \u00c5 fors\u00f8ke \u00e5 kj\u00f8re ned her om vinteren vil medf\u00f8re en konkret fare for liv og helse, b\u00e5de for bilf\u00f8rer og eventuelle forgjengere som kan komme imot, da bakken avsluttes i en sving uten autovern, med 2- 3 meters h\u00f8yde rett ned. \u00c5 fors\u00f8ke seg p\u00e5 dette vil v\u00e6re et \u00e5penbart brudd p\u00e5 Vegtrafikkloven, da det verken er hensynsfullt eller aktsomt, se vedlagte bilder. Det er alts\u00e5 kun omkj\u00f8ring via Ulsm\u00e5g skole som er et reelt alternativ her, noe som vil medf\u00f8re \u00f8kt trafikk kloss p\u00e5 Ulsm\u00e5g skole, kontr\u00e6rt til skolens og FAUs \u00f8nsker. 2. 3. Vi henstiller om at saken, dersom vedtaket opprettholdes, blir oversendt til ny politisk behandling, da klager n\u00e5 anf\u00f8rer b\u00e5de ny dokumentasjon rundt eierforholdet og nye innvendinger til vedtaket. Disse nye opplysningene, og v\u00e5re kommentarer til dem, b\u00f8r i s\u00e5 fall v\u00e6re gjenstand for ny politisk behandling. \u00e1 Stemmelia1.jpg \u00e1 Stemmelia2.jpg Med vennlig hilsen Jon Bratberg, p\u00e5 vegne av \u00d8vsttunbrekka vel "
}