{
  "dokument_id": "36fb6e64-4e3f-5988-a051-428a2ceac10d",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 42/24, Interpellasjon nr. 42 fra Fauzia Hussain-Wiik (A) om helsehjelp til papirl\u00f8se. Bergen bystyre 04.09.2024",
  "url": "https://bergen.kommune.no/politikere-utvalg/api/fil/bk360/11096474/Innstilling-vedtak-Interpellasjon-nr-42-fra-Fauzia-Hussain-Wiik-A-om-helsehjelp-til-papirlose-Bergen-bystyre-04-09-2024",
  "tekst": "Interpellasjon nr. 42 fra Fauzia Hussain-Wiik (A) om helsehjelp til papirl\u00f8se. Bergen bystyre 04.09.2024 Bergen bystyre behandlet saken i m\u00f8tet 04.09.2024 sak 42/24: Det ble ikke fatte vedtak i saken. Bergen bystyres behandling F\u00f8lgende representanter tok ordet: Fauzia Hussain-Wiik (A), Eivind N\u00e6vdal-Bolstad (H), Linn Kristin Langley-Rasmussen Eng\u00f8 (A), Per J\u00f8rgensen (FrP), Diane Alexandra Berbain (SV), Christine Henriksen \u00d8degaard (MDG), Per Arne Larsen (V), Sunniva Andresdottir Vik (R), Per-Erik G\u00e5skjenn (KrF), Even Oleson S\u00f8rland (A), Christian Emil Haugen (FrP). Forslag fremsatt i bystyret: Linn Kristin Langley-Rasmussen Eng\u00f8 (A) fremsatte p\u00e5 vegne av A f\u00f8lgende forslag til vedtak i 2 punkt: 1. Bystyret ber byr\u00e5det sikre at det finnes et midlertidig botilbud for papirl\u00f8se som har behov for det, og at det er opplyst om tilbudet p\u00e5 ulike spr\u00e5k. 2. Bystyret ber byr\u00e5det sikre forutsigbar finansiering av de gode inkluderingstiltakene i regi av helsesenter for papirl\u00f8se, KIA Vest, Mennesker i limbo og Robin Hood huset slik at disse kan opprettholdes. Diane Alexandra Berbain (SV), fremsatte p\u00e5 vegne av SV f\u00f8lgende forslag til vedtak i 4 punkt: 1. Bystyret anerkjenner at det er et hovedproblem i dagens regelverk, at forskriften som regulerer rettighetene til personer uten lovlig opphold ikke gir rett til \u00abvanlige\u00bb helsetjenester som ikke er \u00f8yeblikkelig hjelp eller \u00abhelsehjelp som ikke kan vente\u00bb. Et stort problem er jo at denne gruppen venter med \u00e5 opps\u00f8ke helsetjenesten til de blir s\u00e5 d\u00e5rlige at de har rett til \u00f8yeblikkelig hjelp. Dette er en skadelig og uhensiktsmessig bruk av helsetjenesten, og p\u00e5f\u00f8rer folk un\u00f8dig lidelse. Tilgang til vanlige prim\u00e6rhelsetjenester er grunnpilaren i helsetjenesten, som ogs\u00e5 denne gruppen m\u00e5 ha rett til. Alle, b\u00e5de voksne og barn, m\u00e5 f\u00e5 rett til \u00e5 st\u00e5 p\u00e5 liste til fastlege. Forskriften er alts\u00e5 i strid med menneskerettslige krav. Bystyret anerkjenner at det ikke er forbudt \u00e5 yte mer enn det som f\u00f8lger av forskriften, nettopp for \u00e5 sikre ivaretakelse av menneskerettslige krav. Bystyret ber byr\u00e5det sikre retten til alle \u00e5 ha en fastlege/st\u00e5 p\u00e5 en fastlegeliste i v\u00e5r kommune. 2. Bystyret ber byr\u00e5det om \u00e5 sikre at papirl\u00f8se uten bolig, inntekt og tilgang p\u00e5 mat og kl\u00e6r, tilbys et midlertidig botilbud. 3. Bystyret bevilger kr. 600 000,- til Selvhjelp for innvandrere og flyktninger (SEIF). 4. Bystyret ber byr\u00e5det reversere budsjettkuttet p\u00e5 1 mill. kr. til Helsesenteret for papirl\u00f8se migranter i Bergen. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende forslag til vedtak: Bystyret ber byr\u00e5det jobbe opp mot nasjonale myndigheter for \u00e5 f\u00e5 innf\u00f8rt refusjonsrett for fastleger for behandling og helsehjelp for mennesker uten lovlig opphold. Votering: Forslag til vedtak fra MDG, fremsatt av Christine Henriksen \u00d8degaard (MDG), fikk 32 stemmer (A, SV, MDG, V, KrF, R) og var dermed falt. Forslag til vedtak fra SV punkt 1-4, fremsatt av Diane Alexandra Berbain (SV), fikk 32 stemmer (A, SV, MDG, V, KrF, R) og var dermed falt. Forslag til vedtak fra A punkt 1-2, fremsatt av Linn Kristin Langley-Rasmussen Eng\u00f8 (A), fikk 32 stemmer (A, SV, MDG, V, KrF, R) og var dermed falt. Byr\u00e5d Charlotte Spurkeland besvarte sp\u00f8rsm\u00e5let. 2 "
}