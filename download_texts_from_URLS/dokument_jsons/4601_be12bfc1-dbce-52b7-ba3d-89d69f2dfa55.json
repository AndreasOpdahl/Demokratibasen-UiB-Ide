{
  "dokument_id": "be12bfc1-dbce-52b7-ba3d-89d69f2dfa55",
  "doc_type": "case_attachment",
  "kommune": 4601,
  "tittel": "Statsforvalteren stadfester vedtak, 26.04.2024",
  "url": "https://bergen.kommune.no/politikere-utvalg/api/fil/bk360/10928403/Statsforvalteren-stadfester-vedtak-26-04-2024",
  "tekst": " V\u00e5r dato: V\u00e5r ref: 26.04.2024 2024/2110 Deres dato: Deres ref: Charlotte Hvidevold Hystad Saksbehandler, innvalgstelefon Kolstien 37 Ida Loftesnes Kv\u00e5le, 5764 3155 5097 Bergen Bergen kommune, gbnr. 161/1317. Oppf\u00f8ring av tomannsbolig, inkludert utenomhusarbeider og parkeringskjeller. Vi viser til oversending av klagesak fra Bergen kommune den 01.02.2024. Vedtak Statsforvalteren i Vestland stadfester Bergen kommunes vedtak datert 05.09.2023, sak BYGG- 2023/13052-18, tillatelse til oppf\u00f8ring av tomannsbolig med utenomhusarbeid og parkeringskjeller, p\u00e5 eiendommen gbnr. 161/1317. Sakens bakgrunn Bygningsmyndigheten i Bergen kommune gjorde den 05.09.2023, sak BYGG-2023/13052-18,1 vedtak om \u00e5 gi tillatelse, p\u00e5 vilk\u00e5r,2 til oppf\u00f8ring av tomannsbolig med utenomhusarbeider og parkeringskjeller (482,7 m2) p\u00e5 eiendommen gbnr. 161/1317.3 Det er s\u00f8kt om dispensasjon fra KPA \u00a7 3.1 om plankrav, KPA \u00a7 17 om parkering, gjeldende reguleringsplan \u00a7 4 om takvinkel, \u00a7 6 om byggeh\u00f8yde og \u00a7 7 om takflate. Alle dispensasjonene er innvilget, jf. plan- og bygningsloven \u00a7 19-2. Vedtaket ble p\u00e5klaget av flere av naboene til eiendommen. 1. Nabo Charlotte Hystad og Eivind S\u00f8rheim gbnr. 161/1087. 2. Nabo Hilde J. M\u00e6land og Sergej Tykvenko gbnr. 161/1085 (klage datert 25.09.2023.) 3. Nabo til felles, privat vei, Kamilla Botne gbnr. 161/1314, seksjon 4 (klage datert 19.09.2023.) I klagene er det anf\u00f8rt merknader til f\u00f8lgende: manglende nabovarsling, skredfare, flom- og rassikring, manglende overvannsh\u00e5ndtering, manglende rettigheter for bruk av privat vei, plassering av hus, forekomst av gammelskog, misvisende beskrivelse av terrenget p\u00e5 eiendommen, byggets 1 Se s\u00f8knad mottatt 09.05.2023, med tilleggsdokumentasjon datert 07.06.2023 og 29.08.2023. 2 F\u00f8lgende vilk\u00e5r er satt til rammetillatelsen: Skredsikring (boltsikring og forenklet fanggjerde) skal utf\u00f8res ved hjelp av taulag, og uten vesentlig hogst og rydding av vegetasjon/skog. Det g\u00e5r ogs\u00e5 frem at det skal gjennomf\u00f8res milj\u00f8teknisk grunnunders\u00f8kelse f\u00f8r det s\u00f8kes om igangsettingstillatelse, jf. rammetillatelsen pkt. 2.2. 3 Se ogs\u00e5 tidl. avslag datert 14.12.2022, BYGG-2022/26917. Prosjektet er n\u00e5 redusert og terrenginngrepene er mindre. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/8 h\u00f8yde, behovet for ny reguleringsplan (plankrav), presedensvirkninger for de to naboeiendommene, formalia-feil i vedtaket og behovet for st\u00f8ttemur er ikke avklart. Ansvarlig s\u00f8ker En til en arkitekter AS har kommentert klagene den 06.10.2023. Det er opplyst om at de som skal ha nabovarsel etter loven har f\u00e5tt dette, at bruk av privat vei er avklart ved tinglyst avtale, at det er gjort tilstrekkelige unders\u00f8kelser av rasfare, overvannsproblematikk og l\u00f8vskog, bymilj\u00f8etaten har gitt uttale i saken og det er ikke planlagt etablering av murer eller andre s\u00f8knadspliktige tiltak n\u00e6rmere nabogrense enn fire meter. Statsforvalteren4 har gitt uttale til den f\u00f8rste s\u00f8knaden (som ble avsl\u00e5tt), der de frar\u00e5der at det blir gitt dispensasjon, og dersom det gis dispensasjon b\u00f8r det gis p\u00e5 vilk\u00e5r om at n\u00f8dvendige skredsikringstiltak blir iverksatt og fulgt opp. Ogs\u00e5 den nye s\u00f8knaden er sendt p\u00e5 uttale til Statsforvalteren,5 uten at det er gitt uttale til saken. Utvalg for milj\u00f8 og byutvikling i Bergen kommune behandlet klagene i m\u00f8te den 18.01.2024, sak 30/24.6 Klagene ble ikke tatt til f\u00f8lge og saken ble sendt til Statsforvalteren i Vestland for endelig avgj\u00f8relse. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Det framg\u00e5r av plan- og bygningsloven \u00a7 11-6 og \u00a7 12-4 at kommuneplanen og reguleringsplanen er juridisk bindende for nye eller utvidelse av eksisterende tiltak. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Planstatus Eiendommen er i gjeldende kommuneplans arealdel7 satt av til \u00f8vrig byggesone og bebyggelse og anlegg, og den ligger innenfor hensynssone aktsomhetsomr\u00e5der for steinsprang, jord- og flomskred og 4 Se uttale datert 20.10.2022, v\u00e5r sak 2022/13296. 5 Se v\u00e5r sak 2023/9029. 6 Se fagnotat datert 27.10.2023, innstilte p\u00e5 \u00e5 ikke ta klagene til f\u00f8lge. Byr\u00e5det behandlet saken i m\u00f8te den 21.12.2023, sak 434/23 (se saksutredning datert 12.12.2023), innstilte p\u00e5 \u00e5 ikke ta klagene til f\u00f8lge. 7 Kommuneplan for Bergen, KPA2018. Side: 3/8 sn\u00f8skred, kulturmilj\u00f8 Land\u00e5s og Naturmilj\u00f8 \u2013 naturtyper. I gjeldende kommunedelplan8 er eiendommen satt av til friomr\u00e5de (85%) og boligomr\u00e5de (15,2%). Den delen av eiendommen vist som bolig i kommunedelplanen er ogs\u00e5 vist som omr\u00e5de unntatt fra rettsvirkning. Eiendommen er ogs\u00e5 delvis omfattet av gjeldende reguleringsplan,9 og er regulert til bolig. Plan- og bygningsetaten i Bergen kommune mener at reguleringsplan og KPA2018 overstyrer kommunedelplanens arealform\u00e5l friomr\u00e5de for eiendommen. Store deler av eiendommen inng\u00e5r i friluftsomr\u00e5det Sentrale Byfjell.10 Byfjellgrensen g\u00e5r langs eiendomsgrensen i \u00f8st og s\u00f8r. Eiendommen grenser til friluftsomr\u00e5det Natlandslia. Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak, jf. forvaltningsloven \u00a7 33. Naboene til eiendommen har rettslig klageinteresse, og det er klaget til rett tid, jf. forvaltningsloven \u00a7\u00a7 28 og 29. Vilk\u00e5rene for \u00e5 behandle klagene er derfor til stede. Flere av anf\u00f8rslene i klagene er like, og vi behandler derfor de tre klagene samlet. Klagegrunnene N\u00e5r det gjelder plassering av tiltaket p\u00e5 eiendommen, viser vi til at boligen skal plasseres med mer enn fire meter til nabogrensene. Unntaket er mot nord, der gbnr. 161/1316, har samtykket til at boligen ligger i nabogrensen. Plasseringen av tiltaket er derfor innenfor plan- og bygningsloven \u00a7 29- 4 sine f\u00f8ringer. Videre er tiltakets maksimale h\u00f8yde p\u00e5 kote + 149,80 meter godkjent, jf. plan- og bygningsloven \u00a7 29-4, der det g\u00e5r frem at byggverkets plassering, herunder h\u00f8ydeplassering, og byggverkets h\u00f8yde skal godkjennes av kommunen. Statsforvalteren har ikke merknader til dette. Vi viser ogs\u00e5 at det i kommunens vurderinger etter plan- og bygningsloven \u00a7 29-4, skal tas hensyn til nabointeresser. Disse hensynene gir ikke hjemmel for \u00e5 avsl\u00e5 en s\u00f8knad, men kommunen kan kreve en annen plassering eller utforming. Det er likevel slik at det skal sv\u00e6rt mye til for at naboer i tettbygde str\u00f8k blir h\u00f8rt med naboulemper, og det er derfor bare kvalifiserte tilfeller av naboulemper som vil kunne f\u00f8re til endringer av et tiltak.11 Vi kan ikke se at eventuelle naboulemper i denne saken er av en slik karakter. N\u00e5r det gjelder nabovarslingen, er denne sendt til de naboene som har krav p\u00e5 slikt varsel etter plan- og bygningsloven \u00a7 21-3. Det er mottatt flere merknader p\u00e5 nabovarselet, og disse er kommentert av ansvarlig s\u00f8ker. Dersom det likevel skulle hefte feil ved nabovarslingen, m\u00e5 dette anses reparert ved at naboer har f\u00e5tt anledning til \u00e5 gi innspill i prosessen og til \u00e5 sende inn klage. Vi har ikke merknader til kommunens vurderinger knyttet til nabovarslingen. Terrenginngrep og rassikring p\u00e5 eiendommen er redegjort for og ansvarliggjort. N\u00e5r det gjelder skredsikring g\u00e5r det frem av rapport datert 28.06.2021 at byggeomr\u00e5det ikke har tilfredsstillende sikkerhet. Dette betyr at det m\u00e5 gj\u00f8res avb\u00f8tende tiltak for \u00e5 tilfredsstille sikkerheten, jf. TEK17 \u00a7 7-3. De n\u00f8dvendige sikringstiltakene er beskrevet i rapporten. Dette m\u00e5 v\u00e6re p\u00e5 plass f\u00f8r innsending av s\u00f8knad om igangsettingstillatelse, men er ikke avgj\u00f8rende for om det kan gis rammetillatelse, jf. plan- og bygningsloven \u00a7 28-1. Kommunen legger dette til grunn som tilstrekkelig, i alle tilfeller sammen med vilk\u00e5r for rammetillatelsen. Statsforvalteren har ikke merknader til dette. 8 Kommunedelplan for \u00c5RSTAD/FANA/BERGENHUS. KDP LAND\u00c5S, stadfestet i 1996, planid. 9730000. 9 Eldre reguleringsplan for \u00c5RSTAD. KOLSTIEN G\u00c5RD, stadfestet 1954, planid 10750000. arealplaner.no | 10750000 > Plandokumenter 10 Bymilj\u00f8etaten 2016. 11 Se SOMB 1987 s. 172. Se ogs\u00e5 Rundskriv fra Kommunal- og moderniseringsdepartementet, H-8/15. Side: 4/8 I tillegg ligger eiendommen i et omr\u00e5de med et terreng som kan skape utfordringer for h\u00e5ndtering av overvann. Overvannsh\u00e5ndtering skal dokumenteres i byggesaker, jf. plan- og bygningsloven \u00a7 27- 2 siste ledd.12 Med virkning fra 01.01.2024 er \u00a7 27-2 siste ledd videref\u00f8rt i plan- og bygningsloven \u00a7 28-10 om h\u00e5ndtering av overvann, jf. ogs\u00e5 TEK17 \u00a7 15-8 f\u00f8rste og andre ledd.13 Det f\u00f8lger av bestemmelsen at tiltakshaver skal gjennomf\u00f8re tiltak slik at overvann i st\u00f8rst mulig grad infiltreres eller fordr\u00f8yes p\u00e5 eiendommen. Forsvarlig avledning skal sikres og opparbeides s\u00e5 langt det er n\u00f8dvendig. Plan- og bygningsloven \u00a7 28-10 er en selvstendig avslagshjemmel, jf. andre ledd. Se ogs\u00e5 plan- og bygningsloven \u00a7 28-3, der overvannsproblematikk kan v\u00e6re grunn til at kommunen kan tillate n\u00f8dvendige forebyggende tiltak p\u00e5 nabogrunn. Bergen kommune viser i sin klagebehandling til at overvannsproblematikken har v\u00e6rt grundig dr\u00f8ftet i saken. Det er videre vist til at Bergen Vann har uttalt at overvannsproblematikken skal l\u00f8ses ved lokal overvannsh\u00e5ndtering.14 Det foreligger ogs\u00e5 et r\u00e5dgivende notat med redegj\u00f8relse om h\u00e5ndtering av overvann p\u00e5 eiendommene gbnr. 161/1315, 1316 og 1317, utf\u00f8rt av Byggadministrasjon Harald Bj\u00f8rndal AS, datert 17.06.2022. Bergen kommune har forutsatt at problematikken knyttet til overvann vil bli forsvarlig h\u00e5ndtert, i tr\u00e5d med de unders\u00f8kelser som er gjort. Statsforvalteren har ikke merknader til denne vurderingen. Byantikvaren har gitt uttale i saken den 07.07.2023, der de opplyser om at tiltaket ikke vil komme i stor konflikt med hensynssonenes retningslinjer og de ber plan- og bygningsetaten vurdere visuelle kvaliteter. Dette har kommunen gjort. I rammetillatelsen er de visuelle kvalitetene i tiltaket vurdert \u00e5 v\u00e6re tilfredsstillende, jf. plan- og bygningsloven \u00a7 29-2, jf. ogs\u00e5 KPA \u00a7 8.2.9. Vi f\u00f8lger Bergen kommunes vurdering. Vi viser til at vurderingen av om byggetiltaket innehar \u00abgode visuelle kvaliteter\u00bb skal bero p\u00e5 faglige kvalitetsnormer, ikke personlige oppfatninger av om et tiltak kan anses som pent eller stygt. Dette inneb\u00e6rer blant annet at visuelle kvaliteter, som samspill mellom volum og h\u00f8yde, fasadeuttrykk med videre, skal ivaretas.15 Utgangspunktet er at vurderingen av om tiltaket har gode visuelle kvaliteter, er overlatt til kommunen, jf. ordlyden i bestemmelsen \u00ab... etter kommunens skj\u00f8nn.\u00bb I forarbeidene er dette begrunnet med at \u00abDe lokale bygningsmyndigheter m\u00e5 anses best egnet til \u00e5 foreta den skj\u00f8nnsmessige vurderingen, basert p\u00e5 lokal byggeskikk og lokalpolitisk styring av den visuelle utviklingen i kommunen\u00bb.16 Byarkitekten har gitt uttale i saken den 11.07.2023, der de anmoder om at volumet forenkles noe, slik at saltaksformen kan fremst\u00e5 tydeligere og taket i st\u00f8rre grad avsluttes som en flate mot hj\u00f8rnet. Byarkitekten kan anbefale tiltaket med nevnte justeringer. Etter v\u00e5r vurdering stenger ikke denne uttalen for at kommunen likevel kan godkjenne tiltaket uten disse endringene. Bymilj\u00f8etaten har gitt uttale i saken den 29.06.2023, der de ikke frar\u00e5der tiltaket, under vilk\u00e5r at det kun er anbefalte skredsikringstiltak som beskrevet som skal etableres. Vi anser vilk\u00e5ret i 12 Krav til drenering av grunnen og avledning eller sikring av grunn- og overvann har som form\u00e5l \u00e5 hindre at overflatevann renner inn i bygninger, se Ot.prp. nr. 45 (2007-2008) s. 215-216. Bestemmelsen gjelder derfor ikke ubebygd eiendom, jf. Ot.prp. nr. 45 (2007-2008) s. 337. 13 Kravene i bestemmelsen gjelder for tiltaket som utf\u00f8res, jf. Prop. 125 L (2021-2022) s. 50-51. 14 jf. Kommunedelplan for overvann, VA-norm for Bergen kommune: \u00abRetningslinjer for overvannsh\u00e5ndtering i Bergen kommune\u00bb, samt \u00abVeiledning i klimatilpasset overvannsh\u00e5ndtering\u00bb (Norsk vann rapport 162/2008) og bestemmelser i TEK17. 15 Se Ot.prp.nr. 45 (2007-2008) s. 229-230 og s. 341. 16 Ot.prp. nr. 45 (2007-2008) s. 230. Side: 5/8 rammetillatelsen \u00e5 v\u00e6re i tr\u00e5d med denne uttalen. Videre har de ogs\u00e5 i denne uttalen sl\u00e5tt fast at omr\u00e5det har spesielle naturkvaliteter og skal beskyttes mot u\u00f8nsket p\u00e5virkning. Bymilj\u00f8etaten har ogs\u00e5, i uttale datert 22.12.2020, godkjent \u00f8kt bruk av avkj\u00f8rsel. Denne godkjenningen er opprettholdt i uttale datert 29.06.2023. Bergen Vann har gitt forh\u00e5ndsuttalelse datert 29.06.2022. Det g\u00e5r frem av dokumentasjonen i saken at eiendommen har godkjent bruk av privat tilkomstvei gjennom tinglyst avtale. Det g\u00e5r ogs\u00e5 frem av saken at veilegeme frem til tiltaket skal detaljprosjekteres av ansvarlig foretak, som da ogs\u00e5 vil vurdere stabilitet p\u00e5 eksisterende grunn og murer. Vi er derfor enig med kommunen i at det er tilstrekkelig redegjort for tilkomstvei og trafikkareal. Terrenget og naturmangfoldet p\u00e5 eiendommen, er ogs\u00e5 fremhevet som problematisk i klagene. Det er anf\u00f8rt at oms\u00f8kt oppf\u00f8ring av bolig vil ha betydelig negative konsekvenser for naturmilj\u00f8, spesielt knyttet til l\u00f8vskog og artsmangfoldet i omr\u00e5det. Kommunen viser til at forholdet til naturmilj\u00f8et i omr\u00e5det har v\u00e6rt tema gjennom hele byggesaken, og er grundig vurdert. De har ikke funnet grunn til \u00e5 konkludere med at oms\u00f8kt tiltak er i strid med de hensyn som m\u00e5 tas for \u00e5 ivareta naturmilj\u00f8et i omr\u00e5det. Videre viser kommunen til at oms\u00f8kt tiltak er i tr\u00e5d med bestemmelsene i naturmangfoldloven \u00a7\u00a7 8 til 12. Det er ogs\u00e5 vist til Bymilj\u00f8etatens uttale, der de er tydelige p\u00e5 at omr\u00e5det har spesielle naturkvaliteter, men at tiltaket ikke er s\u00e5 inngripende at de frar\u00e5der \u00e5 gi tillatelse. Statsforvalteren har ikke merknader til kommunens vurderinger. Vi viser i tillegg til redegj\u00f8relsen for hensynssone naturmilj\u00f8 og vurderingene av terrenget p\u00e5 eiendommen (vedlegg 3 til s\u00f8knaden). Det er i tillegg klaget p\u00e5 at behovet for st\u00f8ttemurer p\u00e5 eiendommen ikke er avklart (det er vist til at dette var oms\u00f8kt i den f\u00f8rste s\u00f8knaden, som ble avsl\u00e5tt). Det er i denne saken ikke opplyst om en tilsvarende l\u00f8sning, og derfor er dette heller ikke omfattet av s\u00f8knaden og vurdert. Det er ogs\u00e5 klaget p\u00e5 at eksisterende mur ikke er dimensjonert som veimur, og at det ikke foreligger noen kj\u00f8resterk sikring ved terrengforskjellen mellom veien og klagers eiendom (gbnr. 161/1087). Til dette har tiltakshaver kommentert at: \u00abEiendommen der tiltaket er oms\u00f8kt har godkjent adkomstvei gjennom tinglyst avtale. Den konkrete oppbygning av veilegemet helt frem til tiltaket m\u00e5 imidlertid detaljprosjekteres av ansvarlig foretak. Tiltakshaver opplyser videre i tilsvar til S\u00f8rheim og Hystad at ansvarlig foretak vil vurdere b\u00e6reevne og stabilitet p\u00e5 eksisterende grunn og murer. Dersom det blir n\u00f8dvendig med tiltak som ber\u00f8rer klagers eiendom vil det v\u00e6re naturlig \u00e5 finne en l\u00f8sning gjennom dialog.\u00bb Vi viser til at veiutbygging om mur ikke er omfattet av s\u00f8knaden, og derfor heller ikke vurdert i verken kommunens eller v\u00e5rt vedtak. Til slutt er det vist til formalia-feil i vedtaket, knyttet til henvisning til feil gbnr. og husnummer. Dette er selvsagt beklagelig, men vi kan ikke se at dette har p\u00e5virket vurderingene eller innholdet i vedtaket p\u00e5 noen m\u00e5te. Dispensasjon Det er ogs\u00e5 klaget p\u00e5 dispensasjonene som er gitt i saken. Vi viser til at dispensasjon ikke kan gis dersom hensynene bak bestemmelsene det skal dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene, etter en samlet vurdering, jf. plan- og bygningsloven \u00a7 19-2. Side: 6/8 Det er gitt dispensasjon fra plankravet i gjeldende KPA, jf. \u00a7 3.1. KPA \u00a7 3.3.1 gj\u00f8r seg ikke gjeldende for eiendommen. Oms\u00f8kt utbygging krever derfor dispensasjon fra plankravet etter plan- og bygningsloven \u00a7 19-2. Selv om det ikke kan dispenseres fra saksbehandlingsregler, kan det likevel dispenseres fra plankrav.17 Det er de samme vilk\u00e5rene for dispensasjon som gjelder. Det er i klagene anf\u00f8rt at det ikke foreligger rettslig grunnlag for \u00e5 dispensere fra plankravet, og at det er behov for ny reguleringsplan for omr\u00e5det f\u00f8r utbyggingen. Hensynet bak et plankrav er \u00e5 sikre en helhetlig, bred og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der m.m. f\u00f8r utbygging tillates. Kommunen skriver i rammetillatelsen at: \u00abI denne konkrete saken vurderer kommunen at dispensasjon kan innvilges. Omr\u00e5det er i KPA angitt til \u00f8vrig byggsone, og omfattes delvis av eldre reguleringsplan fra 1954 samt kommunedelplan. Tomannsboligen plasseres p\u00e5 en av de ledige tomtene i dette feltet, der tiltaket ikke fraviker fra kommuneplanens eller reguleringsplanens form\u00e5l. Byggepotensialet i gaten er begrenset, og prosjektet i seg selv f\u00f8yer seg inn i rekken av eksisterende boliger i gaten. Boligen fremst\u00e5r ikke som et fremmed eller sjenerende tiltak i form eller utnyttelse, og vil slik PBE vurderer saken ikke medf\u00f8re vesentlige ulemper for naboene foran (tap av utsikt, st\u00f8yplager, trafikk m.v.). Det er ikke mottatt innsigelser fra regional eller statlig myndighet i saken. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra krav om reguleringsplan vurderes av s\u00f8ker til \u00e5 v\u00e6re boligetablering uten ressurskrevende planarbeid. S\u00f8ker oppgir at plankravet kan svekkes som styringsverkt\u00f8y ved dispensering, men at denne saken ikke f\u00f8rer til utvanning av bestemmelsen. Kommunen kommenterer at et boligprosjekt i forlengelsen av denne gaten ikke fremst\u00e5r som konfliktfylt sett i lys av eksisterende struktur og plangrunnlag, og at det ikke er \u00e5penbare negative sider ved \u00e5 dispensere fra plankrav i denne saken. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Dispensasjon innvilges.\u00bb Statsforvalteren viser til at utgangspunktet er at planer skal f\u00f8lges. Videre vil tiltakets st\u00f8rrelse og virkning p\u00e5 omgivelsene ha betydning for planprosessen, og dermed ogs\u00e5 p\u00e5 hensynene som taler mot dispensasjon. Ved vurderingen av om hensynene bak et plankrav blir vesentlig tilsidesatt ved en dispensasjon, er det naturlig \u00e5 ta utgangspunkt i hva en reguleringsplan for omr\u00e5det vil kunne avklare, og det m\u00e5 da sees hen til hvilke forhold som allerede er avklart p\u00e5 annen m\u00e5te. Vi viser til at oms\u00f8kt tiltak er i tr\u00e5d med gjeldende kommuneplans bestemmelser, med unntak av parkeringsbestemmelsene, og at forholdene knyttet til infrastruktur er avklart. Vi kan ikke se at det er viktige forhold som ikke er avklart, som ville kunne bli avklart i en reguleringsplan. Vi legger ogs\u00e5 vekt p\u00e5 at eiendommen ligger i et allerede utbygd omr\u00e5de og at eiendommen er satt av til bebyggelse, b\u00e5de i KPA og gjeldende eldre reguleringsplan. Vi mener at plankravet ikke gj\u00f8r seg gjeldende med styrke, og at hensynene bak plankravet heller ikke blir satt til side ved en dispensasjon i denne saken. Videre mener vi at fordelene ved \u00e5 gi dispensasjon er klart st\u00f8rre enn ulempene, fordi det foreligger en klar overvekt av hensyn som taler for at plankravet i KPA ikke skal opprettholdes. Vi legger s\u00e6rlig vekt p\u00e5 at det er en fordel \u00e5 unng\u00e5 en ressurskrevende planprosess, som etter vurderingene ovenfor ikke vil kunne avklare vesentlige forhold som ikke allerede er avklart. Videre legger vi vekt p\u00e5 at saken har v\u00e6rt utsatt for en omfattende og grundig behandling, der ber\u00f8rte myndigheter og naboer har f\u00e5tt uttalt seg. P\u00e5 bakgrunn av dette f\u00f8lger vi kommunens vurderinger og mener at vilk\u00e5rene for \u00e5 dispensere fra plankravet er oppfylt. 17 Jf. Ot.prp. nr. 32 (2007-2008) s. 228. Side: 7/8 Det er ogs\u00e5 gitt dispensasjon fra KPA \u00a7 17 om parkering, gjeldende reguleringsplan \u00a7 4 om takvinkel, \u00a7 6 om byggeh\u00f8yde og \u00a7 7 om takflate. Det f\u00f8lger av KPA \u00a7 17 at det er krav til 3 bilparkeringsplasser og 11 sykkelparkeringsplasser p\u00e5 eiendommen. Det er s\u00f8kt om dispensasjon fra kravet for \u00e5 etablere 2 bilparkeringsplasser istedenfor 3, som er kravet. Hensynet bak kravet til parkeringsplasser, er \u00e5 sikre tilstrekkelig areal til parkering i samsvar med antatt behov for tiltaket. Kommunen skriver i rammetillatelsen at: \u00abI denne konkrete saken vurderer kommunen at dispensasjon kan innvilges. Kommunen legger til grunn argumentet om redusert antall biler, reduksjon i terrenginngrep, tilstrekkelig sykkelparkering i garasje, samt relativ sentral beliggenhet. Tiltaket gjelder tomannsbolig i et tiln\u00e6rmet ferdig utbygget str\u00f8k, og der parkering skjer p\u00e5 privat grunn. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Ulempen ved \u00e5 dispensere kan v\u00e6re \u00f8kt fremmedparkering/parkering til ulempe for myke trafikanter m.v. I dette tilfellet er veien privat, og omfanget er begrenset. Fordelen er begrenset tilrettelegging og arealbruk for bil/bilbruk, dette kan v\u00e6re positivt i byn\u00e6re str\u00f8k. I tillegg oppgir s\u00f8ker at det er direkte mij\u00f8besparelser ved \u00e5 begrense parkeringskjellerens omfang. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Dispensasjon innvilges.\u00bb Statsforvalteren f\u00f8lger kommunens vurderinger, og har kommet til samme konklusjon. Vi viser spesielt til at det i byn\u00e6re omr\u00e5der, er et overordnet m\u00e5l \u00e5 redusere biltrafikken. Samtidig mener vi det er fornuftig med en parkeringsplass pr. boenhet. Til slutt er det ogs\u00e5 gitt dispensasjon fra gjeldende reguleringsplans \u00a7 4 (1) om takvinkel, \u00a7 6 om byggeh\u00f8yde og \u00a7 7 om takflate. Det f\u00f8lger av disse bestemmelsene at bygg skal oppf\u00f8res med sadeltak med takvinkel som ikke er over 35 grader, bebyggelsen skal v\u00e6re \u00e5pen, villamessig og skal bare nyttes til rene boliger med v\u00e5ningshus p\u00e5 ikke over to fulle etasjer og uthus (garasje) i 1. etasje og takoppbygg tillates kun p\u00e5 1 1\u20442 etasjes bygg. Nedskj\u00e6ringer eller vinduer i takflaten, unntatt takluker, tillates ikke. Tiltaket er i strid med bestemmelsene med hensyn til h\u00f8yde, takform og antall etasjer. Hensynet bak bestemmelsene er sammenfallende, og er \u00e5 sikre et sammenhengende og helhetlig boligfelt med tydelige fellestrekk. Kommunen skriver i rammetillatelsen at: \u00abI denne konkrete saken vurderer kommunen at dispensasjon for takform og antall etasjer (\u00a7\u00a7 4, 6 og 7) kan innvilges. Tiltaket tilstrebes en utforming som gir klare forbindelser til Land\u00e5sarkitektur med tradisjonelle elementer (Saltak, materialbruk, m\u00f8neretning.) Bygningens h\u00f8yde fremst\u00e5r etter kommunens vurdering ikke som uegnet, i lys av str\u00f8kets karakter og bygningsmilj\u00f8. Byggets h\u00f8yde vil etter fagetatens syn ikke medf\u00f8re vesentlige ulemper for boligene vest for tiltaket da denne ligger bakerst og i skogkanten. Bygningens takform har terrasser/innskj\u00e6ringer, men ikke i et omfang som virker fremmed eller til skade for omr\u00e5dets bebygde omgivelser eller terreng. Det er positivt at bygget som n\u00e5 oms\u00f8kes tilstrebes et uttrykk som knytter seg til Land\u00e5s etterkrigsbebyggelse og tilh\u00f8rende identitet i Kolstien. Tiltaket vurderes derfor til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsen er i f\u00f8lge s\u00f8ker at bygningen svarer til eiers \u00f8nske, samtidig som moderne krav til arkitektur og stedstilpasning oppfylles. Ulemper ved \u00e5 dispensere kan v\u00e6re presedenseffekter i dette tilfellet. Omr\u00e5det er i hovedsak ferdig utbygget, og presedensfaren er dermed sterkt redusert. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Dispensasjon for reguleringsplan \u00a7\u00a7 4, 6 og 7 innvilges.\u00bb Statsforvalteren f\u00f8lger kommunens vurderinger, og er kommet til samme konklusjon. Det f\u00f8lger ogs\u00e5 av KPA \u00a7 8.2.9. at det skal tilstrebes at nye byggetiltak skal ha god terrengtilpassing, med minst mulig bruk av store skj\u00e6ringer, fyllinger og murer, noe vi mener er hensyntatt for dette tiltaket. Forholdet til omkringliggende arkitektur og byggeh\u00f8yder er ogs\u00e5 vurdert av faginstansene Byantikvaren og Byarkitekten, uten at de har motsatt seg prosjektet. Vi viser ogs\u00e5 til at kommunen har vurdert tiltakets visuelle kvaliteter, jf. ovenfor, som har likehetstrekk med vurderingen av dispensasjon fra disse bestemmelsene i gjeldende reguleringsplan. Vi forst\u00e5r det ogs\u00e5 slik at det er anf\u00f8rt at dispensasjonene som er gitt vil f\u00e5 presedensvirkninger for naboeiendommene. Med presedensvirkninger mener vi betydningen en innvilgelse av dispensasjon vil kunne f\u00e5 for fremtidige dispensasjonsvurderinger. Statsforvalteren viser til at vurderingen av Side: 8/8 presedensvirkninger bare gj\u00f8r seg gjeldende i kommunens frie skj\u00f8nn, \u00abkan-vurderingen\u00bb, knyttet til dispensasjon, jf. plan- og bygningsloven \u00a7 19-2 f\u00f8rste ledd, ikke i vurderingen av de rettslige vilk\u00e5rene.18 I denne saken har kommunen konkludert med at de rettslige vilk\u00e5rene for \u00e5 gi dispensasjon er oppfylt, og videre at kommunen \u00f8nsker \u00e5 gi dispensasjon. Vi mener kommunen har lagt vekt p\u00e5 saklige hensyn i sine vurderinger, og kan ikke se at det er gjort vurderinger som tilsier at kommunen likevel ikke kan gi dispensasjon som oms\u00f8kt. Oppsummering Statsforvalteren har med dette vurdert sakens faktiske og rettslige sider. Vi finner ikke grunn til \u00e5 sette til side Bergen kommunes vedtak. Vi har kommet til at Bergen kommune har vurdert saken forsvarlig etter gjeldende regelverk, og vi kan heller ikke se at kommunen har lagt vekt p\u00e5 usaklige eller utenforliggende hensyn. Klagene har dermed ikke f\u00f8rt fram, og vedtaket stadfestes. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Ove Midtb\u00f8 Ida Loftesnes Kv\u00e5le seniorr\u00e5dgiver seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Arne Skag Kolstien 50 5097 Bergen Stein \u00c5ge Trengereid Utenriksdep. V/Washington, Postboks 8114 Dep. 0032 Oslo EN TIL EN ARKITEKTER AS Vaskerelven 8 5014 BERGEN Anita Gi\u00e6ver Hansen Kolstien 43 D 5097 Bergen Heike Christina Beerbaum Kolstien 43 D 5097 Bergen Mottakerliste: Charlotte Hvidevold Hystad Kolstien 37 5097 Bergen Eivind S\u00f8rheim Kolstien 37 5097 Bergen Hilde Joranger M\u00e6land Kolstien 35 5097 Bergen Sergei V Tykvenko Kolstien 35 5097 Bergen Kamilla Kandal Botne \u00d8vre Fyllingsveien 125 5146 Fyllingsdalen 18 Se SOMB 2022/1042, datert 25.10.2022. "
}