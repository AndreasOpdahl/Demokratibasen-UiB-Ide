{
  "dokument_id": "b0d35f71-06e1-54ea-b377-fae6bc76a2b2",
  "doc_type": "case_presentation",
  "kommune": 4601,
  "tittel": "Ytrebygda gnr. 107 bnr. 133 Espehaugen 60. Klage p\u00e5 endringstillatelse for utforming og plassering av bygg m.m.",
  "url": "https://bergen.kommune.no/politikere-utvalg/api/fil/bk360/9283269/Framstilling-Ytrebygda-gnr-107-bnr-133-Espehaugen-60-Klage-pa-endringstillatelse-for-utforming-og-plassering-av-bygg-m-m-",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/210099-7 Ytrebygda gnr. 107 bnr. 133 Espehaugen 60. Klage p\u00e5 endringstillatelse for utforming og plassering av bygg m.m. Hva saken gjelder: Saken gjelder klage p\u00e5 vedtak datert 18.07.2023 der hvor det gis tillatelse til endring av rammetillatelse datert 08.11.2019 (ref. 201825804/31). Endringstillatelsen gjelder flere forhold som bl.a. utforming og plassering av tillatt n\u00e6ringsbygg p\u00e5 eiendommen. Det vises til vedlagt vedtak punkt 1 for en utt\u00f8mmende liste av hva endringstillatelsen gjelder. Vedtaket er p\u00e5klaget av nabo R\u00f8nnaug og Trygve V. Torsteinsen (hjemmelshaverne for eiendommene gnr. 107 bnr. 117, 206 og 294). Eiendommen omfattes av reguleringsplan nummer 63190000, YTREBYGDA. GNR 107 BNR 141, 537 M.FL., ESPEHAUGEN, stadfestet 26.04.2017 som regulerer eiendommen til arealform\u00e5let F/I/L (Forretning/Industri/Lager) \u2013 Kombinert bebyggelse og anleggsform\u00e5l, samt Gr\u00f8nnstruktur, omr\u00e5de G14. Eiendommen omfattes av kommunedelplan nummer 61020000, YTREBYGDA. GNR 107, KOMMUNEDELPLAN BIRKELAND, LILAND, \u00c5DLAND OG ESPELAND (KDP BL\u00c5E), som f\u00f8rst stadfestet 27.09.2017. Planen regulerer eiendommen til arealform\u00e5let LNF (Landbruk-, natur-, og friluftslivsomr\u00e5de) og plasserer eiendommen innenfor f\u00f8lgende hensynssoner: H210 R\u00f8d sone flyst\u00f8y, H220 Gul sone veist\u00f8y, H410 Konsesjonsomr\u00e5de for fjernvarme, H510 Hensynsone Landbruk og Bestemmelsesomr\u00e5de #1 Meldepliktsone Avinor. Reguleringsplanen gj\u00f8r seg gjeldende foran kommunedelplanen, jf. unntak gitt i KDP \u00a7 2. Se punkt 1 og 2.1 i endringstillatelsen for komplett oversikt over oms\u00f8kte og innvilgede dispensasjoner iht. pbl. \u00a7\u00a7 19-1 og 19-2. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er mottatt merknad fra R\u00f8nnaug og Trygve V. Torsteinsen (hjemmelshaverne for eiendommene gnr 107 bnr. 117, 206 og 294). Merknaden g\u00e5r i hovedsak ut p\u00e5 at det m\u00e5 etableres tilstrekkelig skille mellom n\u00e6ringsbygget og nabo. Ansvarlig s\u00f8ker viser til at det er gjort avtale med nabo om \u00e5 etablere vegetasjonsskjerm som vist p\u00e5 skisse der det etableres en lav betongmur og at det beplantes tr\u00e6r som etter hvert vokser seg h\u00f8y og tett. Tiltakshaver er positiv til alternativ 2, men av tidshensyn inng\u00e5r ikke dette i saken. Tiltakshaver vil vurdere en slik l\u00f8sning p\u00e5 sikt. Det vises til vedtakets pkt. 3.2 for merknad, s\u00f8kers kommentar og Plan- og bygningsetatens vurdering, samt illustrasjoner av de ulike alternativer. S\u00f8knaden er oversendt b\u00e5de Statsforvalteren i Vestland, Vestland fylkeskommune og Statens vegvesen for uttalelse. Det er ikke mottatt noen tilbakemelding. Klage: Klager anf\u00f8rer prinsipalt at vedtaket er ugyldig som f\u00f8lge av mangler ved nabovarsling i forbindelse med n\u00e6ringsbyggets plassering. For klager har saksbehandlingen virket \u00abfryktelig rotete, sv\u00e6rt tilfeldig og up\u00e5litelig\u00bb. Videre fremholdes det i klagen at det burde 1 v\u00e6rt valgt en annen l\u00f8sning for utvidelse av underetasje og plasseringen av n\u00e6ringsbyggets annenetasje, i tr\u00e5d med klagers nabomerknad. Det vises til klagen i sin helhet Fagetatens vurdering og anbefaling: Plan- og bygningsetaten som fagetat viser til at klager er gitt anledning til \u00e5 komme med merknader gjeldende plasseringen og innspill i prosessen. Det foreligger f\u00f8lgelig ikke saksbehandlingsfeil knyttet til manglende nabovarsling. Klager er ellers gitt anledning til \u00e5 ivareta sine interesser i klageomgangen, og eventuelle saksbehandlingsfeil i forbindelse med nabovarsel vil dermed ikke ha betydning for vedtakets innhold, jf. fvl. \u00a7 41. Fagetaten opprettholder ellers begrunnelsen i vedtaket. Fagetaten p\u00e5peker avslutningsvis at sakskomplekset er forholdsvis omfattende, og at det har vist seg \u00e5 v\u00e6re n\u00f8dvendig \u00e5 oms\u00f8ke flere endringer i etterkant av den opprinnelige tillatelsen. Dette har gjort at saken kan fremst\u00e5 mindre oversiktlig enn \u00f8nskelig for partene i saken. For \u00f8vrig stemmer det at saksbehandler ikke var tilgjengelig i august grunnet ferieavvikling, men klager fikk da veiledning av andre i fagetaten. Det vises til fagetatens notat av 06.10.2023 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter for \u00f8vrig, og er kommet til at klagen ikke kan tas til f\u00f8lge. Byr\u00e5det har forst\u00e5else med at sakskomplekset er omfattende av hensyn til tiltakets st\u00f8rrelsesomfang. Byr\u00e5det orienterer imidlertid p\u00e5 generelt grunnlag at eventuelle svakheter ved nabovarsel anses reparert ved at klagerne har kommet med b\u00e5de merknader og klage p\u00e5 tiltaket. Vedtaket er f\u00f8lgelig ikke ugyldig, jf. fvl. \u00a7 41. Det viser for \u00f8vrig til fagetaten gjennomgang av problemstillingen i vedlagt fagnotat. Hva gjelder de ulike alternativene som er fremmet av klagerne, p\u00e5peker byr\u00e5det innledningsvis at det er alternativ 1 som er oms\u00f8kt og behandlet av fagetaten. Byr\u00e5det er i likhet med fagetaten, av den forst\u00e5else av at det er oppn\u00e5dd enighet om alternativ 1 og at det ved oms\u00f8kte tiltak er etablert \u00f8nsket skjerming mellom aktuelle eiendommer. Det vises i denne sammenheng til innholdet i endringstillatelsens punkt 3.2 om nabomerknad. Alternativ 2 er dispensasjonsbetinget og en kan ikke forskuttere utfallet av en ev. bygges\u00f8knad. Byr\u00e5det er imidlertid generelt positiv til at bebyggelsen tilpasses terreng p\u00e5 en slik m\u00e5te at man unng\u00e5r at store skj\u00e6ringer og murer er synlig. Byr\u00e5det tiltrer for \u00f8vrig fagetatens dispensasjonsvurderinger i denne sak. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 18.07.2023 opprettholdes. Klagen tas ikke til f\u00f8lge. Dato: 5. desember 2023 2 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat av 06.10.2023 med f\u00f8lgende vedlegg: 1. Situasjonskart 2. Flyfoto, n\u00e6rt 3. Flyfoto 4. Situasjonsplan 5. Klage 6. Vedtaket (om tillatelse til endring 2, 18.07.2023) 7. Vedtak om tillatelse til endring 1, 04.12.2022 8. Rammetillatelse 08.11.2019 9. S\u00f8knad om dispensasjon 10. Nabomerknader med kommentarer 11. Tegninger 3 "
}