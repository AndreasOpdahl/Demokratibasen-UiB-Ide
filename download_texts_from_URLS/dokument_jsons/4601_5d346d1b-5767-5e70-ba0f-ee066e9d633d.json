{
  "dokument_id": "5d346d1b-5767-5e70-ba0f-ee066e9d633d",
  "doc_type": "case_attachment",
  "kommune": 4601,
  "tittel": "Notat_Eik ved Fana Brannstasjon datert 16.11.2020- R\u00e5dgivende Biologer",
  "url": "https://bergen.kommune.no/politikere-utvalg/api/fil/bk360/10937818/Notat-Eik-ved-Fana-Brannstasjon-datert-16-11-2020-Radgivende-Biologer",
  "tekst": "R\u00e5dgivende Biologer AS NOTAT Eik ved Fana Brannstasjon, Sandbrekkevegen Av: Conrad J. Blanck Til: ABO plan & Arkitektur AS Dato: 16.11.2020 Bakgrunn Det er planer om \u00e5 etablere et bosenter med 9 enheter, parkeringsanlegg under bygg og uteoppholdsareal ved Fana Brannstasjon i Sandbrekkevegen i Fana bydel, Bergen kommune (figur 1 & figur 2). Planomr\u00e5det inkluderer en stor eik og det \u00f8nskes en verdivurdering av denne samt en kort konsekvensutredning for \u00e5 oppfylle krav gitt i Veileder til forskrift om utvalgte naturtyper (Direktoratet for naturforvaltning 2011). Figur 1. Illustrasjonsplan som viser planlagt bebyggelse tilsendt og utarbeidet av ABO plan & Arkitektur AS. R\u00f8d pil peker til eik som skal bevares. Det er lagt opp til en hensynssone med en radius p\u00e5 5,5 m (= 11 m i diameter) rundt treet, hvor terrenget ikke skal ber\u00f8res av inngrep og topografien skal bevares. I reguleringsbestemmelsene for prosjektet er det fastsatt at: \u00abH560 angir hul eik som skal ivaretas. Innenfor hensynssonene skal det utvises aktsomhet og tas hensyn til eik\u00bb. Dette f\u00f8rer til at planlagt gang- og sykkelvei ved Sandbrekkeveien danner en sl\u00f8yfe rundt vernesonen og Sandbrekkeveien innsnevres. Det vurderes en brol\u00f8sning for gang- og sykkelvei for \u00e5 unng\u00e5 at r\u00f8tter p\u00e5virkes. Mot nord m\u00e5 det sprenges for \u00e5 tilpasse terrenget for planlagt bygningsmasse. I dag st\u00e5r eiken 9,5 m fra eksisterende vei mot nord (Sandbrekkeveien). Edvard Griegs vei 3 Tel: 55 31 02 78 www.radgivende-biologer.no 5059 Bergen post@radgivende-biologer.no Figur 2. Snitt (\u00f8verst) og 3D-illustrasjon (nederst) av planlagt bosenter inkl. vernesone for eik tilsendt og utarbeidet av ABO plan & Arkitektur AS. Eksisterende informasjon Det har tidligere blitt utarbeidet tre rapporter/notater som omtaler eiken: en tilstandsrapport fra 12. mai 2017 og en unders\u00f8kelse av rotsonen fra 9. oktober 2019 av arborist Harald Bratseth. Det foreligger ogs\u00e5 en kort risikovurdering ved graving i treets rotsone (uten dato) av Bergen Trepleie. I disse rapportene er treet vurdert \u00e5 v\u00e6re ca. 130 \u00e5r gammelt og ha en rotplate med en diameter p\u00e5 8-9 m. Det p\u00e5pekes at rotplatesonen ikke tilsvarer rotsonen. Rotplatesonen er rotsonedelen som fungerer som en motvekt til den belastningen som trekronen og stammen utsettes for n\u00e5r treet eksponeres for betydelige eksterne krefter, eksempelvis vind, regn og sn\u00f8. Rotsonen er ofte mye st\u00f8rre og kan tilsvare 2-3 ganger kronediameteren Figur 3. Illustrasjon som viser rotsone, dryppsone (kronens omfang) (figur 3; Olberg mfl. 2018). ansl\u00e5tt rotplatesone (r\u00f8d avgrensning) og total rotsone. Figurkilde: Olberg mfl. 2018. R\u00e5dgivende Biologer AS 2 Notat Vurdering av verdi Vurderingen av eikens verdi er basert p\u00e5 DN-h\u00e5ndbok 13 (Direktoratet for naturforvaltning 2011). Eiken ble unders\u00f8kt 4. november 2020. Treet st\u00e5r relativt fritt med lite vegetasjon i busksjiktet. Noen f\u00e5 unge hasselbusker og en rose-busk (trolig steinnype) vokser umiddelbart ved stammen, men disse p\u00e5virker treet lite. Selje, platanl\u00f8nn og b\u00f8k vokser inntil eiken og konkurrerer mot lys og reduserer eikens utvikling av bladverk. P\u00e5 gamle flybilder fra 1951 er det tydelig at treet tidligere sto fritt i et \u00e5pent kulturlandskap og at \u00f8vrig vegetasjon i busk- og tresjiktet er et resultat av gjengroing (figur 4). Treets omfang i brysth\u00f8yde (1,30 m) ble m\u00e5lt \u00e5 v\u00e6re knapt over 300 cm. Barken har sm\u00e5 sprekker, hvor de dypeste er mellom 1,5\u20133 cm. Eiken er ikke synlig hul. Det ble bare registrert vanlige arter p\u00e5 stammen: matteflette, mattebl\u00e6remose, musehalemose, granflette, stubbesyl, bristlav og en mellav-art vokser p\u00e5 treets bark (figur 5). Mangel p\u00e5 r\u00f8dlistet epifyttflora (jf. Henriksen & Hilmo 2015) er representativt for gamle eiketr\u00e6r i Bergen kommune. I tidligere unders\u00f8kelser av 50 gamle eiketr\u00e6r i Bergen, hadde bare \u00e9n av dem en r\u00f8dlistet lav (skoddelav, VU) (H\u00e5land mfl. 2013a; H\u00e5land mfl. 2013b). Insekter og fugleliv tilknyttet eiken i Sandbrekkevegen ble ikke unders\u00f8kt. P\u00e5 grunnlag av at treet er tydelig gammel, men mangler arter og artssamfunn som indikerer lang kontinuitet vurderes eiken v\u00e6re lokalt viktig (C-verdi). 1951 2019 Figur 4. Flybilder fra 1951 og 2019 som viser at eika stod mer \u00e5pent til tidligere, i dag er det flere tr\u00e6r rundt eika. Kilde: norgeibilder.no R\u00e5dgivende Biologer AS 3 Notat A B Figur 5. A: Eiken ved Sandbrekkveien er storvokst og har en stammeomkrets p\u00e5 over 3 m. B. Epifyttfloraen p\u00e5 trestammen best\u00e5r bare av vanlige arter. R\u00e5dgivende Biologer AS 4 Notat Vurdering av konsekvens I dette avsnittet vurderes mulige konsekvenser i henhold til krav i Veileder til forskrift om utvalgte naturtyper (Direktoratet for naturforvaltning 2011). Det skilles mellom driftsfase, hvor bosenteret er ferdig etablert, og anleggsfase. Driftsfase Lystilgang Ved etablering av bosenteret vil \u00f8vrige tr\u00e6r som st\u00e5r inntil eiken bli fjernet. Eiken vil da ikke bli skyggelagt av andre tr\u00e6r. \u00d8st-vest posisjonering av bygningsmassen f\u00f8rer til at eiken ikke vil st\u00e5 i skyggen av bygningene (figur 6). Treets lystilgang vil da bli forbedret sammenlignet med dagens situasjon, som vil v\u00e6re positivt. Figur 6. Soldiagram som viser skyggeleggingen av bygningsmassen ved v\u00e5rjevnd\u00f8gn fra kl. 13 \u2013 17. Eiken st\u00e5r ikke i bygningens skygge. Utarbeidet av ABO plan & arkitektur AS. Vanntilgang Prosjektet vil f\u00f8re til store terrenginngrep og en sterk endring av lokal hydrologi. Store deler av arealet rundt eiken vil bli senket og treets vanntilgang, spesielt fra vann som stammer fra avrenning, vil v\u00e6re d\u00e5rligere sammenlignet med dagens situasjon. Gamle tr\u00e6r t\u00e5ler slike forandringer d\u00e5rlig, og eiken vil f\u00e5 en forkortet levetid hvis vanntilgangen forandrer seg i stor grad. Mekaniske skader Eiker som st\u00e5r n\u00e6r veier, hus etc. er s\u00e5rbare for mekaniske skader fra f.eks. kollisjoner. Selv om eiketr\u00e6r er relativt motstandsdyktige, og skader med p\u00e5f\u00f8lgende r\u00e5te og hulromsdannelse er naturlige prosesser, kan p\u00e5f\u00f8rte skader f\u00f8re til at treet svekkes langt raskere enn naturlig. R\u00e5dgivende Biologer AS 5 Notat Anleggsfase I anleggsfasen er det risiko for bearbeiding av jord innenfor rotsonen og mekaniske skader fra anleggsmaskiner. Senkning av terrenget kan \u00f8delegge en stor del av treets r\u00f8tter, forringe vekstforholdene og skade vitale deler av r\u00f8ttene. Resultatet vil v\u00e6re at treets livslengde forkortes vesentlig eller at treet d\u00f8r. Ferdsel med tunge kj\u00f8ret\u00f8y og lagring av materiale kan ogs\u00e5 f\u00f8re til jordkomprimering som er skadende for r\u00f8ttene. Det kan ta opp til 10-15 \u00e5r f\u00f8r skadene blir synlige p\u00e5 treet, noe som gj\u00f8r at skaden kan v\u00e6re vanskelig \u00e5 koble med tidligere inngrep (Olberg mfl. 2018). Graving eller jordbearbeiding for n\u00e6re tr\u00e6rne kan ogs\u00e5 skade rotsystemet slik at treet blir mer ustabilt og dermed mer vindutsatt. Avb\u00f8tende tiltak Her diskuteres forskjellige tiltak som vil redusere risiko for skade p\u00e5 eiketreet i anleggsfasen og driftsfasen. De fleste tiltakene er tidligere nevnt i rapporter/notater utarbeidet av arborist. Anleggsfase Samarbeid med arborist Generelt b\u00f8r alle tiltak som kan medf\u00f8re konsekvenser for treet utf\u00f8res i samarbeid med sertifisert arborist. Dette gjelder spesielt ved kapping av greiner og inngrep i treets rotsone. Unng\u00e5 inngrep i vernesone Som hovedregel b\u00f8r man ikke sette opp bebyggelse innenfor en buffersone p\u00e5 minimum 1,5 kronediameter. Det m\u00e5 ogs\u00e5 gis rom for utvikling av en potensiell fremtidig krone- og rotdiameter (Olberg mfl. 2018). Arborist Harald Bratseth har unders\u00f8kt treets r\u00f8tter og antar at treets rotplate har en diameter p\u00e5 8-9 m. Rotsonen er betydelig st\u00f8rre og det finnes finr\u00f8tter utenfor denne sonen. Bratseth vurderes at en vernesone med en diameter p\u00e5 10 m er tilstrekkelig for \u00e5 ta vare p\u00e5 treet (Risikovurdering av Bergen Trepleie). I reguleringsplanen er det avsatt en vernesone med en diameter p\u00e5 11 m. Under anleggsfasen b\u00f8r denne sonen markeres tydelig med f.eks. nettgjerding av st\u00e5l eller planker. Innenfor vernesonen b\u00f8r en v\u00e6re varsom. Generelt b\u00f8r rotsonens jordsmonn og topografi bevares s\u00e5 godt som mulig og hverken komprimeres eller bearbeides. Det b\u00f8r ikke lagres masser eller tunge materialer innenfor sonen. Det b\u00f8r heller ikke kj\u00f8res gjennom vernesonen. Sprenging i rotsonen b\u00f8r ikke forekomme. Bruk av luftspade og vekstmedium n\u00e5r r\u00f8tter m\u00e5 kappes Arborist anbefaler i notat fra 9.10.2019 at hvis det graves mot treets rotsone utenfor vernesonen m\u00e5 r\u00f8tter graves fri med luftspade og kappes via skj\u00e6ring. P\u00e5 denne m\u00e5ten blir r\u00f8ttene avdekket sk\u00e5nsomt og ikke gravd av. Gravekant b\u00f8r tildekkes med tekstilduk for \u00e5 hindre utt\u00f8rking av eksponerte r\u00f8tter. Det m\u00e5 fylles p\u00e5 med et kvalitetsvurdert vekstmedium, slik at nye r\u00f8tter kan etableres fra tidligere kappede. Vekstmedium b\u00f8r ogs\u00e5 fylles p\u00e5 mellom rotsone og ferdige forstuingsmurer, kantstein o.l. Beskyttelse av stamme Hvis det er mulighet for fysisk skade p\u00e5 selve stammen b\u00f8r denne beskyttes med planker, bildekk eller matter. R\u00e5dgivende Biologer AS 6 Notat Bardunering Det m\u00e5 vurderes om det skal etableres bardunering enten over rotplate eller fra treets stamme til festepunkt i planlagt byggekonstruksjon eller i berggrunn for \u00e5 redusere risiko for rotvelt. Driftfase Sikre vanntilgang Treets vanntilgang vil v\u00e6re redusert sammenlignet med dagens situasjon siden tilrenning fra nedb\u00f8rfelt vil bli avskj\u00e6rt av bygningsmasse og senket terreng rundt treet. For at eiken skal overleve og ikke bli negativt p\u00e5virket av de nye hydrologiske forholdene, er det forutsatt at vanntilgangen sikres med en vanningsl\u00f8sning. Vannbehovet til tr\u00e6r er avhengige av mange faktorer som f.eks. temperatur, sollys, vind, treets helse, bladmasse, \u00e5rstid, etc. Gjennomsnittlig 40 liter per dag er erfart i forbindelse med eiketr\u00e6r (Wimmer 2006). Det anbefales \u00e5 vanne tr\u00e6r ukentlig og ikke daglig. Det finnes forskjellige vanningssystemer og andre hjelpemidler som brukes i gartnerier, frukthager eller parker for \u00e5 forenkle vanningsprosessen, f.eks. vanningsringer, underjordiske vanningssystemer, sprinkelsystemer, micro-drip-systemer etc. Vanningsprosessen kan automatiseres med forskjellige kontrollsystemer. Den mest praktiske og hensiktsmessige l\u00f8sningen b\u00f8r diskuteres og utarbeides med arborist. Referanser: Direktoratet for naturforvaltning 2011. DN-h\u00e5ndbok 31. Veileder til forskrift om utvalgte naturtyper, 39 sider. Direktoratet for naturforvaltning 2007. Kartlegging av naturtyper \u2013 verdisetting av biologisk mangfold. DN- h\u00e5ndbok 13, 2. utgave 2006 (oppdatert 2007), 254 sider + vedlegg. Henriksen, S. & O. Hilmo (red.) 2015. Norsk r\u00f8dliste for arter 2015. Artsdatabanken, Norge H\u00e5land, A, B. Hult, K. L. Nilsen & \u00c5. Simonsen 2013a. Kartlegging av hule og store eiker i Bergen kommune i 2013 \u2013 Fase I, NNI Rapport 369, H\u00e5land, A., \u00c5. Simonsen, K. L. Nilsen & B. Hult 2013b. Kartlegging av hule og store eiker i Bergen kommune i 2013 \u2013 Fase II, NNI Rapport nr. 377, 67 sider. Milj\u00f8direktoratet 2020. Kartleggingsinstruks - Kartlegging av Naturtyper etter NiN2 i 2020, M-1621, 361 sider Olberg, S.; Reiso, S. & Solfjeld, E. 2018. Veileder om skj\u00f8tsel og hensyn i forvaltningen av hule eiker. BioFokus- rapport 2018-13, 21 sider Wimmer R. 2006. 100 Liter am Tag. Der Wassertransport im Baum, side 12.13 i Guttmann, E. (red.), K. Zweifel: Zuschnitt. Zeitschrift \u00fcber Holz als Werkstoff und Werke in Holz, utgave 22, Pro:Holz Austria, Wien Databaser og nettbaserte karttjenester Norge i Bilder. Historiske flybilder: http://norgeibilder.no/ Upubliserte rapporter/notater fra arborist Bergen trepleie (uten dato), risikovurdering ved graving i treets rotsone. Harald Bratseth, Tilstandsrapport fra 12. mai 2017 Harald Bratseth, Unders\u00f8kelse av rotsonen fra 9. oktober 2019 R\u00e5dgivende Biologer AS 7 Notat "
}