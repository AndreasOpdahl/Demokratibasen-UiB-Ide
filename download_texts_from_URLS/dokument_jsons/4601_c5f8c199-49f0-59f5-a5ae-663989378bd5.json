{
  "dokument_id": "c5f8c199-49f0-59f5-a5ae-663989378bd5",
  "doc_type": "case_presentation",
  "kommune": 4601,
  "tittel": "Representantforslag fra Diane A. Berbain (SV) vedr\u00f8rende omorganisering av Ergo- og fysioterapitjenesten i Bergen kommune ",
  "url": "https://bergen.kommune.no/politikere-utvalg/api/fil/bk360/12070535/Framstilling-Representantforslag-fra-Diane-A-Berbain-SV-vedrorende-omorganisering-av-Ergo-og-fysioterapitjenesten-i-Bergen-kommune-",
  "tekst": " Forretningsutvalget Saksframstilling V\u00e5r referanse: 2025/93197-2 Saksbehandler: Frank Wessels Representantforslag fra Diane A. Berbain (SV) vedr\u00f8rende omorganisering av Ergo- og fysioterapitjenesten i Bergen kommune Hva saken gjelder: Bystyrerepresentanten Diane A. Berbain (SV) har overlevert et representantforslag iht. punkt 3.2. i Reglement for Bergen bystyre og utvalgene 2023 - 2027. Forslaget ble overlevert ordf\u00f8reren i bystyrets m\u00f8te 29.01.25. Forslaget lyder som f\u00f8lger: \u00abEtat for vurdering og rehabilitering i Bergen kommune er etter budsjettbehandling for 2025 blitt lagt under Etat for helsetjenester. Ergo-og fysioterapeutene flyttes til andre avdelinger. Allerede i dag er ergo- og fysioterapitjenesten i Bergen sprengt, og mange f\u00e5r ikke den hjelpen de skal ha. For noen medf\u00f8rer det enda mer tap av funksjon og for andre f\u00f8rer det til isolasjon, noe som er brudd p\u00e5 menneskerettighetene og FN sine b\u00e6rekraftsm\u00e5l. Det er ogs\u00e5 kommet flere bekymringsmeldinger fra tjenesten, som har det beste utgangspunktet for \u00e5 vurdere saken p\u00e5 et faglig grunnlag. Vi kan ikke se p\u00e5 at mennesker mister mer av sin funksjon og blir isolerte uten \u00e5 fors\u00f8ke \u00e5 gj\u00f8re noe. I tillegg er det jo veldig d\u00e5rlig kommune\u00f8konomi da mangelen p\u00e5 slike tjenester vil f\u00f8re til at noen ikke lenger kan jobbe, de vil trenge mer omfattende og langvarig hjelp av kommunen osv. enn om de hadde f\u00e5tt den, ofte kortvarige, hjelpen de i utgangspunktet trengte. Det er ikke mulig \u00e5 omorganisere seg vekk fra den manglende kapasiteten som har v\u00e6rt i tjenesten i mange \u00e5r og som bare kommer til \u00e5 \u00f8ke med tanke p\u00e5 at flere utskrives tidligere fra spesialisthelsetjenesten og vil trenge mer fra kommunen.\u00bb Forslag til vedtak: 1.Bystyret ber byr\u00e5det om at den nye organiseringen evalueres etter f\u00f8rste \u00e5r. 2.Dersom den har f\u00f8rt til lengre ventelister og/eller h\u00f8yere sykefrav\u00e6r og/eller d\u00e5rligere arbeidsmilj\u00f8 / tjenester/kompetanse vil kommunen iverksette tiltak som f.eks ansette flere ergo-og fysioterapeuter eller reversere vedtatte omorganisering. 1 I kommuneloven er representantenes forslagsrett regulert i \u00a710-9: \u00a7 10-9. Forslagsrett Medlemmer av kommunestyret og fylkestinget kan fremme forslag som gjelder kommunens eller fylkeskommunens virksomhet, for kommunestyret eller fylkestinget. I samme valgperiode kan det ikke fremmes forslag med samme innhold som et tidligere forslag som er fremmet etter bestemmelsen her, eller med samme innhold som en sak som tidligere er behandlet av kommunestyret, fylkestinget eller et av deres organer. Kommunestyret og fylkestinget avgj\u00f8r selv hvordan forslaget skal behandles. I henhold til punkt 3.2 Reglement for Bergen bystyre og utvalgene 2023-2027 skal forretningsutvalget ta stilling om et forslag skal oversendes byr\u00e5det, bystyrets kontor eller kontrollutvalget for uttalelse/vurdering f\u00f8r det utarbeides sak for bystyret. Forretningsutvalget gir innstilling til bystyret for forslag som forretningsutvalget anbefaler \u00e5 avvise. Bystyredirekt\u00f8ren mener at forslaget er i overensstemmelse med de formelle kravene i kommuneloven \u00a7 10-9 og anbefaler at forslaget sendes byr\u00e5det for videre utredning. Vurdering fra byr\u00e5det vil f\u00f8lge saken som vedlegg i notats form. For at saken kan behandles senest 6 m\u00e5neder etter at forslaget er overlevert ordf\u00f8reren i et bystyrem\u00f8te, m\u00e5 den behandles i bystyret senest i m\u00f8te 18.06.25. Det foresl\u00e5s at utvalg for helse og sosial avgir innstilling i saken. Forslag til vedtak: 1. Representantforslaget oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 18.06.25. 3. Utvalg for helse og sosial avgir innstilling i saken. Dato: 6. februar 2025 \u00d8ivind Hauge St\u00f8le - fagleder Frank Wessels - seniorr\u00e5dgiver Dokumentet er godkjent elektronisk. 2 "
}