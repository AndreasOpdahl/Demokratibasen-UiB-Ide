{
  "dokument_id": "51ba553e-1133-515f-ae2f-e26b52c81bc0",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 152/24, Forskrift om folkevalgtes rett til godtgj\u00f8ring og velferdsgoder i Bergen kommune",
  "url": "https://bergen.kommune.no/politikere-utvalg/api/fil/bk360/10446952/Innstilling-vedtak-Forskrift-om-folkevalgtes-rett-til-godtgjoring-og-velferdsgoder-i-Bergen-kommune",
  "tekst": "Forskrift om folkevalgtes rett til godtgj\u00f8ring og velferdsgoder i Bergen kommune Bergen bystyre behandlet saken i m\u00f8tet 08.05.2024 sak 152/24 og fattet f\u00f8lgende vedtak: 1. Bystyret vedtar forskrift om folkevalgtes rett til godtgj\u00f8ring og velferdsgoder i Bergen kommune. 2. Forskriften trer i kraft fra vedtaksdato. Bergen bystyres behandling Per-Arne Hvidsten Larsen (V) har bedt om habilitetsvurdering i saken. Bakgrunnen er at han er leder av kontrollutvalget og selv nevner at det i saken ligger an til \u00e5 bli fremmet tilleggsforslag om \u00e5 \u00f8ke stillingsprosenten til leder og nestleder. Vurdering er gjort etter kommuneloven \u00a711-10 fjerde ledd, forvaltningsloven \u00a7 6 annet ledd og det allmenne forvaltningsprinsippet i forvaltningsretten. Bystyredirekt\u00f8ren mener det i saken gjelder generelt forslag til godtgj\u00f8relse av verv, og det foreligger derfor habilitet etter kommuneloven \u00a7 11-10 fjerde ledd. Habilitet er ogs\u00e5 vurdert etter forvaltningsloven \u00a7 6 annet ledd. Sekretariatet for kontrollutvalget la avgj\u00f8rende vekt p\u00e5 bestemmelsen i sin vurdering av habilitet og viste til at: \u00abdersom h\u00f8yringsuttalen f\u00f8rer fram, og bystyret vedtek ein auke i godgjersla til leiar og nestleiar, vil dette medf\u00f8re ein s\u00e6rleg fordel for leiar og nestleiar. Dette kan etter sekretariatet si vurdering vere \u00abegnet til \u00e5 svekke tilliten\u00bb til at de er upartiske, jf. forvaltningslova \u00a7 6 andre ledd\u00bb. Bystyredirekt\u00f8ren viser imidlertid til at det ikke foreligger inhabilitet etter kommuneloven \u00a7 11-10 fjerde ledd. Det er da neppe lovgivers hensikt at den samme folkevalgte skal kunne v\u00e6re inhabil etter \u00a7 6 annet ledd ved at det i saken foreligger \u00abs\u00e6regne forhold\u00bb. Det legges da s\u00e6rlig vekt p\u00e5 at det i forarbeidene uttrykkelig nevnes at den folkevalgte er habil til \u00e5 delta i behandling av generelle bestemmelser om godtgj\u00f8relse for vervet, i tillegg til prinsippet (lex specialis) om at spesialiserte rettsregler g\u00e5r foran generelle rettsregler. Det er dermed ikke grunnlag for \u00e5 hevde inhabilitet etter \u00a7 6 annet ledd. Bergen bystyre fant Per-Arne Larsen og nestleder Caroline Sandven Taule (H) habil til \u00e5 behandle saken, jf. kommuneloven \u00a7 11-10 fjerde ledd. F\u00f8lgende representanter tok ordet: Rune Bakervik (A), Mikkel Gr\u00fcner (SV), Heine Johansen (V), Mailiss Solheim-\u00c5kerblom (R), Even Oleson S\u00f8rland (A), Andreas Madsen Berg (SV), Trond Tystad (BL). Forslag fremsatt i bystyret: Rune Bakervik (A) fremsatte p\u00e5 vegne av A f\u00f8lgende alternative forslag til punkt 1: Forslag til endring i \u00a7 5 om tapt inntekt: Stryke \"eller leder for utvalget eller r\u00e5det\" i \u00a7 5 femte avsnitt siste setning. Mikkel Gr\u00fcner (SV) fremsatte p\u00e5 vegne av SV f\u00f8lgende alternative forslag til punkt 1: Bystyret vedtar forskrift om folkevalgtes rett til godtgj\u00f8ring og velferdsgoder i Bergen kommune med f\u00f8lgende endringer: \u00a7 11 a) endres til: \u00ab Ledere og nestledere i bystyreutvalg i fulltidsverv godtgj\u00f8res med 75 % av gjeldende godtgj\u00f8ring for stortingsrepresentanter.\u00bb Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag til punkt 1: Forslag til Forskrift om folkevalgtes rett til godtgj\u00f8ring og velferdsgoder i Bergen kommune sendes p\u00e5 h\u00f8ring, med f\u00f8lgende endringer: 1. \u00a712. a) endres til: a) Ledere og nestledere i bystyreutvalg i fulltidsverv godtgj\u00f8res med l\u00f8nn tilsvarende medianl\u00f8nn for ansatte i Bergen kommune 2. I \u00a715 endres satsene til henholdsvis 2924 kr og 1462 kr. 3. I \u00a716 endres satsene til henholdsvis 2192 kr og 1071 kr. 4. I \u00a717 endres satsene til 714 kr. Rune Bakervik (A) fremsatte p\u00e5 vegne av A f\u00f8lgende tilleggsforslag: Forskrift om folkevalgtes rett til godtgj\u00f8ring og velferdsgoder, samt godtgj\u00f8relse for partigrupper i Bergen kommune for perioden 2027 - 2031, vedtas av innv\u00e6rende bystyre. Heine Johansen (V) fremsatte p\u00e5 vegne av V f\u00f8lgende tilleggsforslag: Bystyret viser til saksfremstilling og enstemmig h\u00f8ringsuttalelse fra Kontrollutvalget og vedtar at Leder av kontrollutvalget godtgj\u00f8res med 50 % av gjeldende godtgj\u00f8ring for leder av bystyreutvalg. Nestleder av kontrollutvalget godtgj\u00f8res med 20 % av gjeldende godtgj\u00f8ring for leder av bystyreutvalg. Merknader fremsatt i bystyret: Heine Johansen (V) fremsatte p\u00e5 vegne av V f\u00f8lgende merknad: Bystyret viser til saksfremstilling og enstemmig h\u00f8ringsuttalelse fra Kontrollutvalget som viser at mens alle andre utvalg har \u00f8kt i stillingsprosent, har Kontrollutvalget f\u00e5tt redusert sin stillingsprosent. Mens de andre utvalgene har \u00f8kt med minst en halv stilling og alle har mer enn 300 prosent, har Kontrollutvalget blitt redusert til samlet 55 prosent. B\u00e5de leder og nestleder i utvalgene har 100 prosentstillinger, mens det i kontrollutvalget n\u00e5 er henholdsvis 40 prosent p\u00e5 leder og 15 prosent p\u00e5 nestleder. Kontrollutvalget har ikke lavere arbeidsmengde enn andre utvalg, og h\u00e5ndterer store og viktige saker for kommunen. Bystyret velger derfor \u00e5 justere stillingsprosenten for leder til 50 prosent og nestleder til 20 prosent. Votering: Alternativt forslag til punkt 1 fra R, fremsatt av Mailiss Solheim-\u00c5kerblom (R) fikk 3 stemmer (R) og var dermed falt. Alternativt forslag til punkt 1 fra SV, fremsatt av Mikkel Gr\u00fcner (SV) fikk 14 stemmer (SV, MDG, R) og var dermed falt. Alternativt forslag til punkt 1 fra A, fremsatt av Rune Bakervik (A) fikk 25 stemmer (A, MDG, V, R, KrF) og var dermed falt. Innstillingen punkt 1 ble vedtatt med 50 stemmer (H, A, FrP, BL, INP, KrF, Sp, PP). 2 Innstillingen punkt 2 ble vedtatt enstemmig. Tilleggsforslag fra A, fremsatt av Rune Bakervik (A) fikk 25 stemmer (A, MDG, V, R, KrF) og var dermed falt. Tilleggsforslag fra V, fremsatt av Heine Johansen (V) fikk 32 stemmer (A, SV, MDG, V, R, KrF) og var dermed falt. Merknad fra V, fremsatt av Heine Johansen (V) fikk 32 stemmer ((A, SV, MDG, V, R, KrF) og var dermed falt. Forretningsutvalget behandlet saken i m\u00f8tet 30.04.2024 sak 165/24 og avga f\u00f8lgende innstilling: Utvalgets innstilling og bystyrets vedtak er likelydende. Forslag til innstiling: Forslaget og utvalgets innstilling er likelydende. 3 "
}