{
  "dokument_id": "894f502a-a096-5d78-a1bb-abb4cde4eb0d",
  "doc_type": "case_attachment",
  "kommune": 4601,
  "tittel": "Tilleggsnotat Bergenhus gnr. 165 bnr. 363 C.Sundts gate 65. Klage p\u00e5 rammetillatelse til nybygg bolig - bygg 1",
  "url": "https://bergen.kommune.no/politikere-utvalg/api/fil/bk360/10629503/Tilleggsnotat-Bergenhus-gnr-165-bnr-363-C-Sundts-gate-65-Klage-pa-rammetillatelse-til-nybygg-bolig-bygg-1",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/57261-14 Saksbehandler: Marthine Helvig Fra Dato: 20. juni 2024 Byr\u00e5d for byutvikling Tilleggsnotat Bergenhus gnr. 165 bnr. 363 C.Sundts gate 65. Klage p\u00e5 rammetillatelse til nybygg bolig - bygg 1 Byr\u00e5dsavdelingen har mottatt tilleggsnotat datert 28.05.2024 fra Plan- og bygningsetaten. Etter at saken ble oversendt politisk behandling har HELP Forsikring AS sendt inn ytterligere kommentarer til saken i brev 21.05.2024 p\u00e5 vegne av nabo, Giselda Di Giovanni, som har p\u00e5klaget vedtaket. Nabo mener vilk\u00e5rene for \u00e5 gi dispensasjon fra avstand til nabo, plan- og bygningsloven \u00a7 29-4, ikke er oppfylte. I praksis vil oppf\u00f8ring av tiltakene f\u00f8re til at huset til nabo i praksis blir fullstendig bokset inn. Nabo vil miste s\u00e5 godt som alt dagslys og utsyn fra kj\u00f8kken og stue. Det vises til at tiltakshaver har p\u00e5pekt at det allerede er en tett levegg foran to av vinduene i f\u00f8rste etasje, men nabo viser til at denne leveggen er betydelig lavere enn det oms\u00f8kte bygget vil bli, og at denne ikke er til hinder for at sol og dagslys slipper inn disse vinduene. Nabo har ogs\u00e5 \u00f8nske om at hennes bolig skal bli en generasjonsbolig hvor en generasjon kan bo i f\u00f8rste etasje, og en annen generasjon kan bo i andre etasje. Dersom det oms\u00f8kte tiltaket gjennomf\u00f8res vil f\u00f8rste etasje bli et s\u00e6rdeles m\u00f8rkt og trist sted \u00e5 bo, og boligen vil ikke kunne benyttes som generasjonsbolig. Dispensasjon f\u00f8rer dermed i realiteten til \u00e5 fjerne en bolig fra omr\u00e5det. Naturlig nok vil ogs\u00e5 verdien av nabos eiendom bli betydelig redusert ved gjennomf\u00f8ring av tiltaket. Nabo p\u00e5peker ogs\u00e5 at bolig 1 vil f\u00f8re til at det er umulig \u00e5 vedlikeholde leveggen, og det stilles ogs\u00e5 sp\u00f8rsm\u00e5l til hvordan tiltakshaver har tenkt seg at eget bygg skal vedlikeholdes utvendig inn mot nabos eiendom. Nabo understreker at det ikke vil v\u00e6re kurant \u00e5 sette opp stilas for vedlikehold inne i det private, smale og lukkede g\u00e5rdsrommet mellom nabos hus og leveggen som vender mot bolig 1. For dispensasjon fra byggegrense mot kommunal vei og reguleringsplanens arealform\u00e5l, viser klager til at vilk\u00e5rene ikke er oppfylte. Klager mener ogs\u00e5 at gjenoppbyggingshensynet ikke kan spille inn i vurderingen her, da omr\u00e5det har endret seg mye etter det sto bygninger p\u00e5 oms\u00f8kt eiendom, blant annet med oppf\u00f8ring av h\u00f8ye boligblokker som allerede stenger for lys p\u00e5 tre av sider av boligen til nabo. Det p\u00e5pekes ogs\u00e5 at det ikke har v\u00e6rt p\u00e5regnelig for naboer i omr\u00e5det \u00e5 f\u00e5 to boliger plassert p\u00e5 sin naboeiendom, da de med utgangspunkt i reguleringsplanen har lagt til grunn at omr\u00e5det her skal bli v\u00e6rende uten bygninger, slik at de er sikret sitt behov for lys og luft mellom bebyggelsen. Det vises til den supplerende klagen i sin helhet. Plan- og bygningsetaten har vurdert den supplerende klagen og mener at det ikke kommer frem vesentlige nye momenter. Det vises til vurderingene og begrunnelsen som er gitt i fagnotat datert 13.05.2024. Det vises til tilleggsnotatet i sin helhet. Byr\u00e5den viser til at anf\u00f8rsler knyttet til dispensasjon fra avstandskravet i pbl. \u00a7 29-2 er gjennomg\u00e5tt i byr\u00e5dets innstilling. Hva gjelder klagers anf\u00f8rsel om at det ikke er grunnlag for \u00e5 dispensere fra arealform\u00e5let og byggegrense mot vei i reguleringsplanen, vil byr\u00e5den fremheve det f\u00f8lgende. Tverrpassasjene i omr\u00e5det bevares, og det vil fortsatt v\u00e6re gode muligheter for passasje og tilkomst. Med hilsen Byr\u00e5d for byutvikling Christine Kahrs Dokumentet er godkjent elektronisk. Kopi: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg "
}