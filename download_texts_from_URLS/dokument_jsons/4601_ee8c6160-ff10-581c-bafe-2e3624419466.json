{
  "dokument_id": "ee8c6160-ff10-581c-bafe-2e3624419466",
  "doc_type": "case_attachment",
  "kommune": 4601,
  "tittel": "Klage p\u00e5 rammetillatelse bruksendring",
  "url": "https://bergen.kommune.no/politikere-utvalg/api/fil/bk360/10456648/Klage-pa-rammetillatelse-bruksendring",
  "tekst": "Bergen kommune CMS Kluge Plan- og bygningsetaten Allehelgensgate 2, entrance A Postboks 394 Sentrum postmottak.planogbygg@bergen.kommune.no - Sendes kun p\u00e5 e-post NO-5016 Bergen T +47 55 21 98 00 F +47 55 21 98 01 E post@cms-kluge.com Organisasjonsnummer 913 296 117 MVA cms.law Anders Elling Petersen Johansen Assosiert partner V\u00e5r ref 320890-006 Din ref BYGG-2023/16441 M +47 977 64 606 E anders.elling.petersen.johansen@cms- kluge.com 11. januar 2024 BYGG-2023/16441 - MINDE ALL\u00c9 35 - KLAGE P\u00c5 VILK\u00c5R I RAMMETILLATELSE 1. INNLEDNING Vi viser til rammetillatelse til bruksendring datert 21.12.2023 (\u00abRammetillatelsen\u00bb), for deler av bygningen p\u00e5 eiendommen gnr. 159 bnr. 53, Minde All\u00e9 35. Eiendommen eies av tiltakshaver, Frydenb\u00f8 Minde AS. Tiltaket er avhengig av dispensasjon fra plankravet og rekkef\u00f8lgebestemmelsen i gjeldende omr\u00e5deregulering 61140000 (\u00abOMP\u00bb) \u00a7\u00a7 2.1 og 3.1. Kommunen har innvilget begge dispensasjonss\u00f8knadene, men dispensasjonen fra rekkef\u00f8lgebestemmelsen er midlertidig og utl\u00f8per 15.03.2024. Kommunen har i rammetillatelsen pkt. 3.7 \u00abDispensasjon fra rekkef\u00f8lgekrav\u00bb konkludert med at vilk\u00e5rene for dispensasjon ikke er oppfylt, men at kommunen kan gi midlertidig dispensasjon frem til 15.03.2023. Rammetillatelsen har derfor i realiteten en varighet p\u00e5 kun 2,5 m\u00e5ned, noe som setter b\u00e5de tiltakshaver og leietaker Signo Dokken AS i en vanskelig situasjon. P\u00e5 vegne av tiltakshaver, p\u00e5klager vi den delen av rammetillatelsen som gjelder vedtak om midlertidig dispensasjon fra rekkef\u00f8lgebestemmelsen. CMS Kluge Advokatfirma AS er medlem av CMS Legal Services EEIG (CMS EEIG), en europeisk \u00f8konomisk interessegruppe, som koordinerer en organisasjon av uavhengige advokatfirmaer. CMS EEIG tilbyr ingen klienttjenester. Slike tjenester er utelukkende levert av CMS EEIGs medlemsfirmaer i deres respektive jurisdiksjoner. CMS EEIG og hvert av medlemsfirmaene er separate og juridisk forskjellige enheter, og ingen slike enheter har noen myndighet til \u00e5 forplikte noen andre. CMS EEIG og hvert medlemsfirma er kun ansvarlig for sine egne handlinger eller unnlatelser og ikke for hverandres handlinger. Merkenavnet \"CMS\" og begrepet \"firma\" brukes for \u00e5 referere til noen eller alle medlemsfirmaene eller deres kontorer. Mer informasjon finner du p\u00e5 cms.law CMS Locations: Aberdeen, Abu Dhabi, Amsterdam, Antwerp, Barcelona, Beijing, Belgrade, Bergen, Berlin, Bogot\u00e1, Bratislava, Brisbane, Bristol, Brussels, Bucharest, Budapest, Casablanca, Cologne, C\u00facuta, Dubai, Duesseldorf, Edinburgh, Frankfurt, Funchal, Geneva, Glasgow, Hamburg, Hong Kong, Istanbul, Johannesburg, Kyiv, Leipzig, Lima, Lisbon, Liverpool, Ljubljana, London, Luanda, Luxembourg, Lyon, Madrid, Manchester, Maputo, Mexico City, Milan, Mombasa, Monaco, Munich, Muscat, Nairobi, Oslo, Paris, Podgorica, Poznan, Prague, Reading, Rio de Janeiro, Riyadh, Rome, Santiago de Chile, S\u00e3o Paulo, Sarajevo, Shanghai, Sheffield, Singapore, Skopje, Sofia, Stavanger, Strasbourg, Stuttgart, Tel Aviv, Tirana, Vienna, Warsaw, Zagreb and Zurich. LEGAL - 131323974.7 Transaction 09222115557508364107 Signed AEPJ I vedtaksformuleringen av dispensasjonen fra OMP \u00a7 2.1 st\u00e5r det at dispensasjonen fra plankravet er \u00abp\u00e5 vilk\u00e5r\u00bb. Det stilles imidlertid ikke opp noe vilk\u00e5r for dispensasjonen, s\u00e5 vi legger til grunn at formuleringen bare er en inkurie uten rettslig betydning. Ettersom Rammetillatelsen med n\u00e5v\u00e6rende dispensasjonsvedtak i realiteten inneb\u00e6rer at den bortfaller 15.03.2024 med mindre tiltakshaver inng\u00e5r utbyggingsavtale f\u00f8r det, ber vi om at kommunen prioriterer rask og riktig behandling av klagen. 2. KLAGEGRUNNER 2.1 Generelt Klagen gjelder som nevnt den delen av vedtaket som gjelder midlertidig dispensasjon fra rekkef\u00f8lgebestemmelsen i omr\u00e5dereguleringen \u00a7 3.1 med varighet til 15.03.2024. Vedtaket lider av b\u00e5de mangler ved den materielle vurderingen av dispensasjonsvilk\u00e5rene, mangler ved begrunnelsen og det faktum som er lagt til grunn for konklusjonen om ikke \u00e5 gi permanent dispensasjon. Kommunen har ikke gjort en tilstrekkelig vurdering av forholdene som ligger til grunn for vurdering av om hensynene bak rekkef\u00f8lgebestemmelsen blir vesentlig tilsidesatt, eller fordelene/ulempene med en dispensasjon i denne konkrete saken. Vilk\u00e5rene for varig dispensasjon er klart oppfylt, og det bes derfor om at kommunen omgj\u00f8r vedtaket fra midlertidig dispensasjon til varig dispensasjon. Alternativt m\u00e5 vedtaket oppheves og fattes p\u00e5 nytt basert p\u00e5 riktig grunnlag. Vi m\u00e5 legge til innledningsvis at gyldigheten av rekkef\u00f8lgekravet i OMP ikke er pr\u00f8vd rettslig. H\u00f8yesterett har imidlertid hatt en lignende sak til p\u00e5d\u00f8mmelse i HR-2021-953-A. Der ble det konkludert med at pbl. \u00a7 12-7 nr. 10 generelt inneholder visse skranker for adgangen til \u00e5 ta inn rekkef\u00f8lgekrav i planer. I dommens avsnitt 58 st\u00e5r bl.a. at \u00abKommunen kan bare oppstille rekkef\u00f8lgebestemmelser for \u00e5 dekke reelle behov som utl\u00f8ses eller forsterkes av utbyggingen, eller for \u00e5 avhjelpe ulemper denne f\u00f8rer til. I dette ligger at det m\u00e5 v\u00e6re en slik relevant og n\u00e6r sammenheng mellom tiltaket og utbyggingsprosjektet at det er berettiget \u00e5 kreve at utbyggingen gjennomf\u00f8res i en bestemt rekkef\u00f8lge. Det er ikke i seg selv tilstrekkelig at infrastrukturtiltaket anses form\u00e5lstjenlig eller \u00f8nskelig hvis tiltaket ikke st\u00e5r i en slik sammenheng med det nye prosjektet. Rent fiskale hensyn kan ikke begrunne vedtak etter \u00a7 12-7 nr. 10.\u00bb (v\u00e5r understreking). Det er ikke p\u00e5vist noen relevant og n\u00e6r sammenheng mellom rekkef\u00f8lgekravet i OMP og denne konkrete, begrensede bruksendringen i et eksisterende godkjent bygg, som n\u00f8dvendiggj\u00f8r oppfyllelse av et slikt rekkef\u00f8lgekrav. Tvert imot vil bruksendringen f\u00f8re til en nedskalering av bruken som diskvalifiserer et rekkef\u00f8lgekrav som det foreliggende. Hvorvidt man l\u00f8ser dette ved \u00e5 si at rekkef\u00f8lgekravet ikke kan gj\u00f8res gjeldende etter sitt innhold, eller formelt l\u00f8ser det gjennom en dispensasjon som oms\u00f8kt, er irrelevant. Poenget er at rekkef\u00f8lgekravet ikke i noen relasjon kan gj\u00f8res gjeldende p\u00e5 denne bruksendringen. I det videre g\u00e5r vi inn p\u00e5 klagegrunnene knyttet til dispensasjonsvurderingen. Side 2 LEGAL - 131323974.7 Transaction 09222115557508364107 Signed AEPJ 2.2 Vilk\u00e5rene for varig dispensasjon er oppfylt, jf. pbl. \u00a7 19-2 andre ledd 2.2.1 Hensynene bak rekkef\u00f8lgebestemmelsen blir ikke \u00abvesentlig tilsidesatt\u00bb Vedtakets omtale av dispensasjon fra rekkef\u00f8lgekravene kommer feil ut p\u00e5 flere punkter. Vedtaket opererer for det f\u00f8rste med to ulike angivelser av hva som er hensynet bak bestemmelsen det dispenseres fra: 1. \u00abHensynet bak form\u00e5let med rekkef\u00f8lgebestemmelser i reguleringsplanen er \u00e5 sikre at planen f\u00e5r de kvaliteter som er n\u00f8dvendig....\u00bb, og 2. \u00abI denne konkrete saken er form\u00e5let med planen \u00e5 sikre felles infrastruktur med h\u00f8y kvalitet.\u00bb Vi oppfatter nr. 1 som en henvisning til de generelle hensynene for regelen i pbl. \u00a7 12-7 nr. 10 om \u00e5 kunne stille opp rekkef\u00f8lgekrav, og nr. 2 som en oppstilling av hensynene bak det konkrete rekkef\u00f8lgekravet i OMP. Ingen av de oppstilte beskrivelsene er s\u00e6rlig treffende, og gj\u00f8r at saken dermed er vurdert opp mot et sviktende grunnlag. Det generelle form\u00e5let med hjemmelen for \u00e5 stille om rekkef\u00f8lgekrav er iflg. Karnov lovkommentar note 12 til pbl. \u00a7 12-7 nr. 10 \u00e5 \u00absikre eit samspel mellom heilskapleg arealplanlegging og dei einskilde tiltaka. [...] Krav om rekkjef\u00f8lgje og tidsplan for utbygging av omr\u00e5de kan sikre at utbygginga skjer p\u00e5 ein koordinert og f\u00f8rem\u00e5lstenleg m\u00e5te. [...]\u00bb Form\u00e5let med den konkrete rekkef\u00f8lgebestemmelsen i OMP, er iflg. innledningen til OMPs bestemmelser \u00ab\u00e5 gi rammer for utarbeiding av detaljreguleringsplaner for de enkelte delomr\u00e5dene\u00bb, og gjennom det bidra til en koordinert og hensiktsmessig transformasjon av Mindemyren slik at behovet for felles infrastruktur blir ivaretatt som ledd i utbyggingen. De konkrete kravene til infrastruktur som f.eks. vei, fortau, og gang- og sykkelveg mv., skal sikre at det er samsvar mellom kapasiteten p\u00e5 eksisterende og ny infrastruktur og den belastningen den enkelte utbyggingen og bruksendringen medf\u00f8rer. Infrastrukturen omfattet av rekkef\u00f8lgekravet er planlagt for \u00e5 ivareta den fulle regulerte utbyggingen av Mindemyren \u2013 omkring 800 000 kvm. BRA, i hovedsak i form av nybygging etter utbygging iht. detaljreguleringer for de ulike feltene. Oms\u00f8kte bruksendring f\u00f8rer ikke til at disse hensynene blir \u00abvesentlig tilsidesatt\u00bb. Tiltakshaver er enig i at oms\u00f8kte bruksendring er omfattet av rekkef\u00f8lgebestemmelsen i OMP \u00a7 3.1, n\u00e5r ordlyden tolkes strengt. Det er nettopp derfor det er s\u00f8kt dispensasjon fra bestemmelsen i byggesaken (i tillegg til at rekkef\u00f8lgekravet som s\u00e5dan ikke st\u00e5r seg rettslig overfor en slik endring). I Rammetillatelsen synes det \u00e5 v\u00e6re lagt stor vekt p\u00e5 Bymilj\u00f8etaten sine uttalelser om at bruksendring utl\u00f8ser rekkef\u00f8lgekravet. Men at Bymilj\u00f8etaten \u00abmeiner at rekkef\u00f8lgekravet i \u00a7 3.1 i omr\u00e5dereguleringa for Mindemyren sl\u00e5r inn for s\u00f8knad om eit tiltakt som dette\u00bb tilf\u00f8rer ingenting til vurderingen av sp\u00f8rsm\u00e5let om det skal gis dispensasjon. Vurderingen av om vilk\u00e5rene for dispensasjoner oppfylt er en rettslig bundet vurdering knyttet til regelen, ikke et sp\u00f8rsm\u00e5l som avgj\u00f8res av om en annen kommunal etat mener det ene eller andre. Det som derimot er situasjonen er at OMP \u00a7 3.1 er sv\u00e6rt vid, og ikke skiller mellom tiltak som faktisk medf\u00f8rer behov for oppgradering av infrastrukturen og tiltak som ikke gj\u00f8r det. Allerede etter bestemmelsens ordlyd m\u00e5 det derfor v\u00e6re st\u00f8rre rom for \u00e5 dispensere fra bestemmelsen der tiltaket bare i liten grad utl\u00f8ser behov for infrastrukturtiltakene opplistet i rekkef\u00f8lgebestemmelsen, som her, enn der det er tale om st\u00f8rre tiltak som vesentlig endrer bruksm\u00f8nsteret i bygningen og tilliggende infrastruktur. Hjemmelen for \u00e5 gi dispensasjon i pbl. \u00a7 19-2, som legger begrensninger p\u00e5 dispensasjonsadgangen bare Side 3 LEGAL - 131323974.7 Transaction 09222115557508364107 Signed AEPJ der hensynene bak regelen det dispenseres fra blir \u00abvesentlig tilsidesatt\u00bb, bekrefter dette. Hovedhensynet bak rekkef\u00f8lgekravet er \u00e5 underst\u00f8tte en hensiktsmessig transformasjon og nybygging p\u00e5 Mindemyren iht. vedtatte detaljreguleringsplaner for alle de ulike delomr\u00e5dene. Rekkef\u00f8lgekravet er m.a.o. innrettet mot den store transformasjonen av Minde. Per n\u00e5 er det kun \u00e9n detaljreguleringsplan som er vedtatt innenfor omr\u00e5det for OMP av mer enn 20 omr\u00e5der under planlegging. Denne saken gjelder en bruksendring for ca. 1/20 av ett eksisterende bygg i et omr\u00e5de under regulering, og hvor det reguleres for en vesentlig utvidet bygningsmasse. Det er \u00e5penbart ikke en slik situasjon rekkef\u00f8lgekravet er innrettet mot til tross for sin ordlyd. Det er alts\u00e5 tale om endret bruk av en avgrenset del av bygningsmassen, som ikke i seg selv vil v\u00e6re av stor betydning for verken trafikken til og fra, eller n\u00f8dvendig varetransport og vareutlevering. I Rammetillatelsen er det lagt til grunn p\u00e5 s. 13 at vareproduksjonen til Signo Dokken \u00abvil i praksis bidra til \u00f8kt bruk og belastning av omr\u00e5dets veier og infrastruktur\u00bb. Uttalen bygger p\u00e5 uttale fra Bymilj\u00f8etaten, men m\u00e5 representere feil faktum. Signo Dokkens vareproduksjon vil riktignok medf\u00f8re noe trafikk til og fra eiendommen gjennom godkjent, etablert varemottak p\u00e5 plan 1/gateniv\u00e5. Denne bruksendringen f\u00f8rer likevel i praksis til en vesentlig reduksjon i trafikken sammenlignet med godkjent situasjon, som frem til juni 2023 innebar at bygningen var i bruk til bilbutikk og bilverksted. Vi er derfor ikke enig i kommunens beskrivelse av at bruksendringen vil \u00abg\u00e5 p\u00e5 bekostning av hensynet bak rekkef\u00f8lgebestemmelsen\u00bb. P\u00e5virkningen p\u00e5 hensynet bak rekkef\u00f8lgekravet er under enhver omstendighet ikke vesentlig nok til \u00e5 kunne nekte dispensasjon etter pbl. \u00a7 19-2. I dag er det omkring 240 bilparkeringsplasser p\u00e5 eiendommen. Plassene er fordelt utover eiendommen, b\u00e5de inne, p\u00e5 gateplan og p\u00e5 tak. Dette gir en parkeringsdekning p\u00e5 15 plasser pr. 1 000 m2 BRA. Gjennom oms\u00f8kte bruksendring, blir antallet plasser avsatt til arealene Signo Dokken skal bruke (1 135 m2 BRA), redusert med 13 parkeringsplasser til 2, fordelt p\u00e5 1 HC-parkering og 1 plass for firmabil. Reduksjonen skjer dels ved at bilparkeringsplasser gj\u00f8res om til sykkelparkeringsplasser, dels ved at plassene tas bort og gj\u00f8res om til kj\u00f8rebane, og dels ved at plasser tas bort fra arealer som blir fremtidig torg. Plassene som fjernes ligger dels innomhus, dels p\u00e5 byggets sydside, og dels spredd andre steder p\u00e5 eiendommen. Bruksendringen muliggj\u00f8r derfor en reduksjon av parkeringsdekningen p\u00e5 eiendommen i tr\u00e5d med kommunens overordnede parkeringsstrategi, inntil endelig detaljregulering er p\u00e5 plass. Det er p\u00e5 s. 10 i Rammetillatelsen ogs\u00e5 fremholdt at Signo Dokkens brukergruppe (d\u00f8ve, h\u00f8rselshemmede og d\u00f8vblinde personer) har et s\u00e6rlig behov for en trygg og sikker gangatkomst til og fra bygningen. Dette hensynet er som nevnt i s\u00f8knaden vurdert av Signo Dokken selv n\u00e5r de valgte hvor virksomheten skulle lokaliseres, uten at kommunen har tatt opp det elementet i sin vurdering. Poenget med lokasjonen er at den er sv\u00e6rt tett p\u00e5 bybanestoppet p\u00e5 Mindemyren, og dermed har enkel tilkomst for denne brukergruppen. Det er bare om lag 50 meter fra bybanestoppet, p\u00e5 nytt opparbeidet fortau til rampen som f\u00f8rer opp til planet hvor det er inngang til lokalene. I tillegg er det inng\u00e5tt avtale mellom Bergen kommune v/Bymilj\u00f8etaten og tiltakshaver i kommunens saksnr. 2021/112028, der tiltakshaver gir kommunen rett til \u00e5 etablere en midlertidig gangforbindelse over sin eiendom. Gangforbindelsen er allerede opparbeidet fra bybanestoppet til ekspressykkelveien. I kartskissen nedenfor har vi markert gangforbindelsen fra ekspressykkelveien, over eiendommen, og til Fj\u00f8sangerveien med gul stiplet linje. Gangtilkomsten til Signo Dokkens lokaler, kan ogs\u00e5 g\u00e5 via denne traseen og p\u00e5 rampen opp til plan 3. Side 4 LEGAL - 131323974.7 Transaction 09222115557508364107 Signed AEPJ Denne gangforbindelsen sikrer Leaparken tverrforbindelse som krysser Mindemyren i \u00f8st-vest-retning i mellomfasen frem til fullf\u00f8rt transformasjon, i tr\u00e5d med omr\u00e5dereguleringen. Den bidrar ogs\u00e5 til \u00e5 sikre intensjonen bak gjeldende rekkef\u00f8lgebestemmelse knyttet til infrastrukturtiltak som oms\u00f8kte bruksendring m\u00e5tte utl\u00f8se behovet for. Dette er alts\u00e5 en midlertidig l\u00f8sning kommunen selv m\u00e5 ha vurdert som tilfredsstillende i p\u00e5vente av faktisk utbygging av infrastrukturtiltak i samsvar med omr\u00e5dereguleringen/eventuell detaljregulering. Det er vanskelig \u00e5 se at ikke denne fortsatt skal v\u00e6re tilfredsstillende ogs\u00e5 med dispensasjon fra rekkef\u00f8lgebestemmelsen for oms\u00f8kte bruksendring. Dersom planlagte justeringer p\u00e5 bygget godkjennes, har Tiltakshaver dessuten planer om \u00e5 gj\u00f8re noen endringer i trafikkm\u00f8nsteret p\u00e5 eiendommen for \u00e5 bedre sikkerheten. Gangarealet p\u00e5 rampen (p\u00e5 byggets s\u00f8rside) til plan 2 skal markeres for \u00e5 skille myke trafikanter fra kj\u00f8rende og dagens kantparkering p\u00e5 denne rampen blir fjernet. I tillegg blir rampen fra plan 2 til plan 3 enveiskj\u00f8rt (slik at kun kj\u00f8ring ned fra plan 3 er tillatt via rampen). Samtidig har tiltakshaver flyttet vareutleveringen fra plan 3 med kj\u00f8retilkomst parallelt med gangveien opp til plan 3, og ned til etablert, godkjent varemottak p\u00e5 gateniv\u00e5 p\u00e5 plan 1. Trafikken oms\u00f8kte bruksendring medf\u00f8rer, ber\u00f8rer derfor bare i sv\u00e6rt begrenset grad hensynet til en trygg og sikker tilkomst for Signo Dokkens brukere og andre myke trafikanter. Tiltakshaver planlegger ellers \u00e5 flytte varelevering/vareutlevering i tilknytning til andre lokaler i eiendommen til det godkjente varemottaket p\u00e5 plan 1. Videre skal veien langs bygningens \u00f8stfasade bli enveiskj\u00f8rt (kj\u00f8reretning mot s\u00f8r). De oms\u00f8kte omstendighetene vil derfor b\u00e5de i seg selv og i kombinasjon med andre planlagte tiltak, f\u00f8re til en tryggere og mer oversiktlig trafikksituasjon i forbindelse med bruken av bygningen. Den oms\u00f8kte bruksendringen er, som tidligere nevnt i b\u00e5de dispensasjonss\u00f8knaden og her, helt n\u00f8dvendig i mellomfasen frem til endelig transformasjon av S14 som faktisk utl\u00f8ser et reelt behov for disse infrastrukturtiltakene, blir realisert. Pbl. \u00a7 1-1 sl\u00e5r fast at \u00abLoven skal fremme b\u00e6rekraftig utvikling til beste for den enkelte, samfunnet og framtidige generasjoner.\u00bb. I og med OMP og et politisk \u00f8nske om at det tidligere logistikktunge Minde, skal transformeres til mer sentrumspreget utforming, har det v\u00e6rt et m\u00e5l \u00e5 f\u00e5 flytte bort den tidligere etablerte bilvirksomheten til andre steder. Dette har Frydenb\u00f8 lojalt rettet seg etter ved \u00e5 flytte Frydenb\u00f8 Bil, med b\u00e5de bilsalg, bilutleie og verksted fra nettopp denne eiendommen til Kokstad. Flyttingen muliggj\u00f8r p\u00e5 sikt en transformasjon av hele bygningsmassen etter at detaljregulering er p\u00e5 plass og forholdene ellers ligger til rette for det. Side 5 LEGAL - 131323974.7 Transaction 09222115557508364107 Signed AEPJ Like fullt muliggj\u00f8r det p\u00e5 kort sikt at bebyggelsen kan benyttes til andre form\u00e5l som ligger tettere p\u00e5 form\u00e5lene i OMP. Det er imidlertid andre leietakere i bygget enn de som har flyttet, og noen transformasjon av hele bygningsmassen er derfor ikke aktuelt p\u00e5 n\u00e5v\u00e6rende tidspunkt. Det \u00e5 kreve anleggsbidrag for en bruksendring for utleie i den skalaen det er tale om i denne saken er ikke b\u00e6rekraftig. \u00c5 ikke gi dispensasjon i et slikt tilfelle kan derfor anses for \u00e5 v\u00e6re i strid med form\u00e5lsbestemmelsen i pbl. \u00a7 1-1, om tilrettelegging for b\u00e6rekraftig utvikling. Dersom bruksendring ikke innvilges p\u00e5 akseptable vilk\u00e5r st\u00e5r man imidlertid som huseier igjen med alternativet \u00e5 f\u00e5 inn annen bilrelatert virksomhet. I forbindelse med vurderingen av dispensasjon fra plankravet, har kommunen nettopp vektlagt at det er bedre at lokalene benyttes til arbeidstrening for praktikanter hos Signo Dokken, enn at de st\u00e5r tomme, og at den oms\u00f8kte bruksendringen ikke hindrer p\u00e5g\u00e5ende transformasjonen av Mindemyren. Dette gj\u00f8r seg gjeldende med tyngde ogs\u00e5 i vurderingen av dispensasjon fra rekkef\u00f8lgebestemmelsen. Hensynene bak rekkef\u00f8lgebestemmelsen blir derfor ikke \u00abvesentlig tilsidesatt\u00bb av oms\u00f8kte dispensasjon. 2.2.2 Fordelene med dispensasjon er \u00abklart st\u00f8rre\u00bb enn ulempene Videre mener vi at fordelene med \u00e5 gi dispensasjon fra rekkef\u00f8lgebestemmelsen, etter en \u00absamlet vurdering\u00bb er \u00abklart st\u00f8rre\u00bb enn ulempene, jf. pbl. \u00a7 19-2. Vi kan ikke se at kommunen overhodet har vurdert fordelene ved en dispensasjon for oms\u00f8kte bruksendring i Rammetillatelsen. Kommunen har utelukkende vektlagt at Bymilj\u00f8etaten er negative til en dispensasjon, og at tiltaket vil medf\u00f8re h\u00f8yere trafikk. At en annen etat er negative til dispensasjon er i seg selv ikke en relevant ulempe. Med dette foreligger det ogs\u00e5 en mangelfull begrunnelse for vedtaket, noe som er en saksbehandlingsfeil jf. fvl. \u00a7 25. Det er ogs\u00e5 uklart hva kommunen mener med at \u00abdet er uheldig \u00e5 legge opp til bruk som er h\u00f8yt i forhold til \u00f8nsket bruk\u00bb jf. Rammetillatelsen s. 13, sett i sammenheng med at (i) eksisterende lovlig bruk er bilbutikk og bilverksted, og at (ii) oms\u00f8kte bruksendring er i tr\u00e5d med fremtidig \u00f8nsket bruk og medf\u00f8rer en dokumentert reduksjon i antall bilparkeringsplasser p\u00e5 eiendommen, jf. ovenfor. Det er dessuten flere fordeler med \u00e5 innvilge en varig dispensasjon fra rekkef\u00f8lgebestemmelsen i forbindelse med den oms\u00f8kte bruksendringen, som vi ikke kan se at kommunen har vurdert og hensyntatt p\u00e5 en tilfredsstillende m\u00e5te: \u2022 En dispensasjon fra rekkef\u00f8lgebestemmelsen muliggj\u00f8r som nevnt en ny og mer hensiktsmessig disponering av bygningsmassen, i tr\u00e5d med sentrumsform\u00e5let og kommunens strategi om \u00e5 flytte arealkrevende virksomhet bort fra Mindemyren. Tiltakshavers alternativ til bruksendringen, er \u00e5 fortsette med den lovlig etablerte bruken av bygningene til bilbutikk og bilverksted. Dette har en langt st\u00f8rre negativ effekt p\u00e5 trafikksituasjonen p\u00e5 Mindemyren enn oms\u00f8kte bruksendring. \u2022 Det tar tid \u00e5 f\u00e5 vedtatt en endelig detaljregulering for S14, men detaljreguleringen vil videref\u00f8re rekkef\u00f8lgebestemmelsen slik at de felles infrastrukturtiltakene blir sikret opparbeidet i forbindelse med den egentlige transformasjonen av S14 i tr\u00e5d med detaljreguleringen. Som kjent legger detaljreguleringen opp til en vesentlig transformasjon av S14 som ligger i kjernen av det rekkef\u00f8lgebestemmelsen skal sikre, sammenlignet med oms\u00f8kte bruksendring. \u2022 En dispensasjon sikrer og tilrettelegger for fortsatt bruk av bygningsmassen i tr\u00e5d med omr\u00e5dereguleringen i mellomfasen frem til ferdig detaljregulering og transformasjon av Side 6 LEGAL - 131323974.7 Transaction 09222115557508364107 Signed AEPJ Mindemyren blir mulig. Dette bygger oppunder form\u00e5let med plan- og bygningsloven om at loven skal fremme b\u00e6rekraftig utvikling, jf. pbl. \u00a7 1-1 f\u00f8rste avsnitt. \u2022 Ved oms\u00f8kte bruksendring blir inntil 13 parkeringsplasser sanert og erstattet med innend\u00f8rs, trygg sykkelparkering. Det blir ikke etablert nye parkeringsplasser i det eksisterende parkeringsplasser utelukkende omdisponeres til bruk for Signo Dokken. \u2022 Signo Dokken, som har et viktig samfunnsoppdrag og som er finansiert av NAV, Bergen kommune og Vestland Fylkeskommune, sikres sentrale lokaler som er lett tilgjengelige for sine brukere som er d\u00f8ve, h\u00f8rselshemmede og d\u00f8vblinde personer. Vi kan ikke se at det er noen nevneverdige ulemper med en dispensasjon fra rekkef\u00f8lgekravet og det m\u00e5 forventes at slike hadde kommet opp i vedtaket som er p\u00e5klagd. Oms\u00f8kte bruksendring hindrer heller ikke realiseringen av \u00f8nsket transformasjon med felles infrastruktur, eller gjennomf\u00f8ringen av verken omr\u00e5dereguleringen eller p\u00e5g\u00e5ende detaljregulering i felt S14. Etter en samlet vurdering er fordelene med en dispensasjon fra rekkef\u00f8lgebestemmelsen \u00abklart st\u00f8rre\u00bb enn ulempene, jf. pbl. \u00a7 19-2 andre ledd. 3. \u00d8VRIGE KOMMENTARER TIL VEDTAKET Videre vil vi knytte noen kommentarer til Rammetillatelsen pkt. 3.5, hvor uttalelse fra Plan- og bygningsetatens byplanavdeling (Byplan) datert 14.12.2023 til s\u00f8knad om dispensasjon fra plankravet, er gjengitt. Henvisning til uttalen er ogs\u00e5 gjort i pkt. 3.7. Byplan trekker bl.a. frem at detaljreguleringen (plan 66350000) som er under arbeid p\u00e5 S14 legger opp til at kj\u00f8rerampen opp til plan 3 skal fjernes, og at fjerning vil bli et rekkef\u00f8lgekrav. Byplan uttaler deretter: \u00abFor at planarbeidet ikke skal bli tilsidesatt i denne og eventuelle ytterligere byggesak innen planvedtak, mener vi at rampen m\u00e5 sikres fjernet i byggesaken, dersom det skal innvilges dispensasjon fra plankravet. Eksistensen av rampen sannsynliggj\u00f8r at det fortsatt vil foreg\u00e5 kj\u00f8ring over torgflaten. Det samme m\u00e5 vurderes for utkj\u00f8rselen fra mesaninniv\u00e5et i videre planprosess og byggesaker.\u00bb Det er b\u00e5de prinsipielt sv\u00e6rt uheldig, og ikke minst uhjemlet, \u00e5 basere byggesaksbehandlingen p\u00e5 bestemmelser og rekkef\u00f8lgekrav i en ikke endelig vedtatt reguleringsplan, der planen ikke en gang har v\u00e6rt til 2. gangs behandling, eller p\u00e5 noe vis er politisk godkjent. Som kjent har lovlig etablert bruk, vern mot ny regulering, jf. H\u00f8yesteretts avgj\u00f8relse i Rt-2002-683 (Vass\u00f8y Canning). Et ev. vilk\u00e5r om fjerning/rivning av rampen, ville derfor v\u00e6rt klart i strid med vilk\u00e5rsl\u00e6ren og ulovlig. Hertil kommer at selv om detaljreguleringsplanen blir vedtatt med rekkef\u00f8lgebestemmelse om fjerning av rampen, s\u00e5 inneb\u00e6rer ikke det et krav om oppfyllelse av rekkef\u00f8lgebestemmelsen f\u00f8r det iverksettes tiltak som utl\u00f8ser bestemmelsen. I denne sammenheng, nevner vi at det i forslaget til planbestemmelser \u00a7 6.2.8 (rekkef\u00f8lgebestemmelse til felt KBA4) er foresl\u00e5tt inntatt en begrensning i n\u00e5r rekkef\u00f8lgebestemmelsene utl\u00f8ses. Herunder er mindre tiltak som bl.a. \u00abbruksendringer som ber\u00f8rer opp til 25% av bygningsmassen\u00bb, unntatt rekkef\u00f8lgebestemmelsene s\u00e5 lenge det gjennomf\u00f8res tiltak \u00absom er n\u00f8dvendig for \u00e5 sikre trafikksikker Side 7 LEGAL - 131323974.7 Transaction 09222115557508364107 Signed AEPJ situasjon\u00bb. Oms\u00f8kte bruksendring ville derfor ikke utl\u00f8st den aktuelle rekkef\u00f8lgebestemmelsen, og trafikksikker situasjon er videre sikret gjennom den ovennevnte avtalen med Bymilj\u00f8etaten. Byplans bruk av den ikke vedtatte reguleringsplanen er dermed ikke bare uhjemlet, men ogs\u00e5 inkonsekvent og vilk\u00e5rlig. Det kan dertil ikke p\u00e5 denne m\u00e5ten legges bindende f\u00f8ringer for senere byggesaker som enda ikke er oms\u00f8kt. 4. OPPSUMMERING OG AVSLUTNING Som redegjort for ovenfor sl\u00e5r ikke hensynene bak rekkef\u00f8lgebestemmelsene til for denne bruksendringen, og det er heller tvilsomt om rekkef\u00f8lgekravene er rettslig holdbare overfor dette tiltaket. Vilk\u00e5rene for varig dispensasjon fra rekkef\u00f8lgebestemmelsen for oms\u00f8kte bruksendring, er oppfylt, jf. pbl. \u00a7 19-2, og behandlingen av oms\u00f8kt dispensasjon har mangler ved saksbehandlingen. Hvorvidt dette l\u00f8ses ved at man konkluderer med at rekkef\u00f8lgekravet ikke kan gj\u00f8res gjeldende, eller det formelt l\u00f8ses ved \u00e5 gi oms\u00f8kte dispensasjon, er likegyldig. Vi ber derfor om at Rammetillatelsen omgj\u00f8res og at det blir innvilget varig dispensasjon som oms\u00f8kt. Vi gjentar at vi ber om svar f\u00f8r 15. mars ettersom fristen i dispensasjonen er satt til det tidspunktet. Med vennlig hilsen Anders Elling Petersen Johansen Assosiert partner CMS Kluge Advokatfirma AS Oppdragsansvarlig advokat: Anders Elling Petersen Johansen Side 8 LEGAL - 131323974.7 Transaction 09222115557508364107 Signed AEPJ Verification Transaction 09222115557508364107 Document 2024-1-11 - Minde All\u00e9 35 - klage p\u00e5 rammetillatelse Main document 8 pages Initiated on 2024-01-11 13:45:06 CET (+0100) by Intility eSign (Ie) Finalised on 2024-01-11 13:45:37 CET (+0100) Initiator Intility eSign (Ie) esign@intility.no Signatories Anders Elling Petersen Johansen (AEPJ) anders.elling.petersen.johansen@cms-kluge.com 97764606 Signed 2024-01-11 13:45:37 CET (+0100) This verification was issued by Scrive. Information in italics has been safely verified by Scrive. For more information/evidence about this document see the concealed attachments. Use a PDF-reader such as Adobe Reader that can show concealed attachments to view the attachments. Please observe that if the document is printed, the integrity of such printed copy cannot be verified as per the below and that a basic print-out lacks the contents of the concealed attachments. The digital signature (electronic seal) ensures that the integrity of this document, including the concealed attachments, can be proven mathematically and independently of Scrive. For your convenience Scrive also provides a service that enables you to automatically verify the document's integrity at: https://scrive.com/verify 1/1 "
}