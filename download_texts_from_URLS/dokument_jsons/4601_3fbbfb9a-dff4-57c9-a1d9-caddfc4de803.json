{
  "dokument_id": "3fbbfb9a-dff4-57c9-a1d9-caddfc4de803",
  "doc_type": "case_attachment",
  "kommune": 4601,
  "tittel": "S\u00f8knad om dispensasjon",
  "url": "https://bergen.kommune.no/politikere-utvalg/api/fil/bk360/10966518/Soknad-om-dispensasjon",
  "tekst": "Til Plan og bygningsetaten Bergen Kommune Nyborg 20.02.24 S\u00f8knad om dispensasjon for opprettelse og endring av eiendom \u2013 sak nr. DELE-2023/15888 Jeg s\u00f8ker herved om dispensasjon fra kommuneplanens arealdel \u00a7 31 \u00abLandbruks-, natur- og friluftsform\u00e5l\u00bb for opprettelse av eiendom p\u00e5 1,9 m\u00e5l med adresse Dalavegen 120. Dalavegen er i dag en del av gbnr. 191/5. Dalavegen 120 eis av undertegnede s\u00f8ker Agnar Blindheim. For dokumentasjon av eierskap viser jeg til tidligere innsendt dokumentasjon (rettsavgj\u00f8relse) i saken. Hensikten med \u00e5 s\u00f8ke om opprettelse av Dalavegen 120 som egen eiendom med eget g\u00e5rds- og bruksnummer er \u00e5 f\u00e5 offentlige registre (grunnbok, matrikkel, kart m.v.) i tr\u00e5d med reelle eierforhold. Dette vil ha f\u00f8lgende fordeler: - Offentlige registre (grunnbok, matrikkel, kart m.v.) vil komme i samsvar med reelle eierforhold. - Kommunen vil kunne kreve kommunale avgifter. - Dalaveien 120 vil f\u00e5 fungerende renovasjonsl\u00f8sning, noe den ikke har i dag. - Eier vil kunne inneha standard dokumentasjon p\u00e5 eiendomsrett, og dermed unng\u00e5 \u00e5 m\u00e5tte legge fram alternativ dokumentasjon p\u00e5 eierforhold(rettsavgj\u00f8relse) i situasjoner der eier m\u00e5 f\u00f8lge opp diverse forhold ang\u00e5ende eiendommen. For ytterligere bakgrunn og detaljer viser en til allerede innsendte s\u00f8knad om fradeling, samt s\u00f8knad og positivt vedtak om fradeling etter jordlova i sak nr. 2023/210389. Mvh. Agnar Blindheim Kartutsnitt med parsell merket i r\u00f8dt. "
}