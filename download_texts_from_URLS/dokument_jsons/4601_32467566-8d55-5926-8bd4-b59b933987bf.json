{
  "dokument_id": "32467566-8d55-5926-8bd4-b59b933987bf",
  "doc_type": "case_attachment",
  "kommune": 4601,
  "tittel": "Naturmangfoldrapport datert 29.08.2023",
  "url": "https://bergen.kommune.no/politikere-utvalg/api/fil/bk360/11875232/Naturmangfoldrapport-datert-29-08-2023",
  "tekst": "Naturmangfoldrapport Hjorteveien 4-6 Datert 29.08.2023 Oppdatert 01.11.2024 1 Figur 1: Oversiktsbilde. Planomr\u00e5det er markert med oransje figur. 1 Oppdatert planomr\u00e5det i oversiktskart. Side 1 av 9 1. Sammendrag Planomr\u00e5det inneholder i dag to eneboliger. Intensjonen med planforslaget er \u00e5 utvikle planomr\u00e5det i henhold til KPA2018, der omr\u00e5det er avsatt til byfortettingssone. Eneboligene planlegges derfor revet, og planforslaget for Hjortevegen legger videre til rette for en utbygging med tre boligbygg som rommer ca. 24 leiligheter. Omkringliggende bebyggelse best\u00e5r hovedsakelig av sm\u00e5husbebyggelse og noen lavblokker av nyere dato. Planomr\u00e5dets avgrensing er vist i figuren under. Naturmangfoldsrapporten tar utgangspunkt i Bergen kommune sin veileder, og unders\u00f8ker arts- og naturmangfoldet i og rundt planomr\u00e5det. Etter tilbakemelding om mangler fra byplan om denne foreliggende rapporten ikke ga et tilstrekkelig kunnskapsgrunnlag er det benyttet naturfaglig kompetanse gjennom firmaet Biota Naturkompetanse as som har laget en tilleggsrapport. Som et resultat av tilleggsrapporten er det tatt inn bestemmelser knyttet til behandling av masser og fremmede arter. Figur 2: Planomr\u00e5det. Svart heltrukket linje viser omtrentlig plangrense. Kart hentet fra norgeskart.no Side 2 av 9 2. Omr\u00e5dets naturmangfold Planomr\u00e5det er i stor utstrekning et utbygd h\u00f8ydedrag med boligbebyggelse. \u00d8vrig areal best\u00e5r av en blanding av vegarealer og opparbeidede gr\u00f8ntarealer (hager). Bl\u00e5gr\u00f8nne strukturer I KPA2018 er ingen arealer av planomr\u00e5det registrert som bl\u00e5gr\u00f8nne strukturer. Det er ikke registrert verdifullt landskap eller s\u00e6rlig verdifullt naturmilj\u00f8 i planomr\u00e5det. Temakart for bl\u00e5gr\u00f8nne strukturer viser at det g\u00e5r en \u00f8kologisk korridor et lite stykke nord for planomr\u00e5det, men det er ikke registrert bl\u00e5gr\u00f8nne verdier innenfor planomr\u00e5det (Figur 3). Figur 3: Kart over bl\u00e5gr\u00f8nne strukturer. R\u00f8d sirkel markerer planomr\u00e5det. Hentet fra bergenskart.no. Helt eller delvis sammenhengende gr\u00f8nne korridorer, som dem man har i bomilj\u00f8ene p\u00e5 Skjold, har imidlertid ofte en sv\u00e6rt viktig betydning som oppholdssted, skjul, n\u00e6ringsomr\u00e5de og vandringskorridor for lokalt dyreliv. Dette gjelder ofte spesielt i urbane omr\u00e5der med et betydelig tap av gr\u00f8nne arealer, der selv marginale arealer kan inneha betydelig \u00f8kologiske funksjoner. Side 3 av 9 Landskap og naturtyper Planomr\u00e5det er registrert som bebygd areal (NIBIO, 2020), og det er hverken registret viktige landskap eller naturtyper i planomr\u00e5det (Milj\u00f8direktoratet, 2023). Arter Livskraftige arter Det er registret en rekke livskraftige arter i og i n\u00e6rheten av planomr\u00e5det. Antall registreringer i hvert punkt vises i figuren under. De livskraftige artene registrert innenfor planomr\u00e5det er hagesanger, svarttrost, bokfink, l\u00f8vsanger, r\u00f8dstrupe og munk. Alle livskraftige arter innenfor planomr\u00e5det er registret med aktiveten \u00abmulig reproduksjon\u00bb. (Artsdatabanken, 2023) Skj\u00e6re og 56 andre registeringer Skj\u00e6re og 62 andre Hagesanger og registeringer 6 andre registreringer Firkantperikum Skj\u00e6re og 1102 andre registeringer Figur 4: Oversikt over livskraftige arter i og i n\u00e6rheten av planomr\u00e5det. Kilde: Artsdatabanken.no. Side 4 av 9 R\u00f8dlistede arter Det er gjort registrering av den s\u00e5rbare (VU) arten B\u00e5ndkorsnebb i planomr\u00e5det. Arte ble registret i 2013, med aktiviteten n\u00e6ringss\u00f8kende. Det er ogs\u00e5 gjort registrering av den n\u00e6r truede arten (NT) T\u00e5rnseiler (Artsdatabanken, 2023). Figur 5 viser registreringer gjort utenfor planomr\u00e5det. Like s\u00f8r-vest for planomr\u00e5det er det gjort 384 registreringer av r\u00f8dlistede arter, som alle har influensomr\u00e5de over planomr\u00e5det. Artene med influensomr\u00e5de over planomr\u00e5det er vist i tabellen under: R\u00f8dlistekategori Artsnavn N\u00e6r truet (NT) Gr\u00e5spurv, st\u00e6r, tyrkerdue, t\u00e5rnseiler, tjeld og gr\u00e5spurv S\u00e5rbar (VU) B\u00e5ndkorsnebb, gr\u00f8nnfink, gulspurv, granmeis og fiskem\u00e5ke Av de 384 registreringene med influensomr\u00e5de over planomr\u00e5det, er det totalt 54 observasjoner hvor artene er registret med aktivitet \u00abmulig reproduksjon\u00bb eller \u00abreproduksjon\u00bb. Dette gjelder artene gr\u00f8nfink, gulspurv, st\u00e6r og tyrkerdue (Artsdatabanken, 2023). Gr\u00f8nnfink (VU) og 16 B\u00e5ndkorsnebb (VU) og andre T\u00e5rnseiler (NT) 384 registreringer Granmeis (VU) og 21 15 registreringer av piggsvin (NT) andre Figur 5: Oversikt over r\u00f8dlistene arter. Kilde: Artsdatabanken.no Side 5 av 9 Fremmede arter Det er ikke gjort registreringer av fremmede arter i planomr\u00e5det. Vest for planomr\u00e5det ligger fremmedarten Strandsteinkl\u00f8ver med lav risiko. Arten ble registrert i 1946, og har et influensomr\u00e5de som strekker seg over planomr\u00e5det (Artsdatabanken, 2023). Buskhyll (SE) Koreabronseblad (LO) Strandsteinkl\u00f8ver (LO) Bulkemispel (SE) Figur 6: Kart over fremmedarter. Kilde: artsdatabanken.no 3. Mulige virkninger av tiltak 3.1 Innvirkning p\u00e5 naturmangfold Det er et nasjonalt m\u00e5l \u00e5 arbeide for bevaring av biologisk mangfold og St. meld (2015-2016), Norsk handlingsplan for naturmangfold \u2013 Natur for livet, peker p\u00e5 at arealplanlegging er et viktig virkemiddel for \u00e5 oppn\u00e5 dette. Naturmangfoldsloven (nml.) stiller krav til tiltak som skal gjennomf\u00f8res, for \u00e5 sikre at \u00abnaturen med dens biologiske, landskapsmessig og geografiske mangfold og \u00f8kologiske prosesser tas vare p\u00e5 ved b\u00e6rekraftig bruk og vern, ogs\u00e5 slik at den gir grunnlag for samisk kultur\u00bb, jf. \u00a7 1 i loven. For \u00e5 oppfylle dette form\u00e5let skal ut\u00f8velse av offentlig myndighet skje p\u00e5 grunnlag av prinsippene i nml. \u00a7\u00a7 8-12, jf. \u00a7 7. Videre f\u00f8lger en vurdering av planforslaget holdt opp mot disse prinsippene. Nml. \u00a7 8 stiller krav om at offentlige avgj\u00f8relser som ber\u00f8rer naturmangfoldet skal bygge p\u00e5 \u00abvitenskapelig kunnskap om arters bestandssituasjon, naturtypers utbredelse og \u00f8kologiske Side 6 av 9 tilstand, samt effekten av p\u00e5virkninger\u00bb. Kunnskapsgrunnlaget skal st\u00e5 i rimelig forhold til sakens karakter og risiko for skade p\u00e5 naturmangfoldet. Man skal ogs\u00e5 legge vekt p\u00e5 \u00abkunnskap som er basert p\u00e5 generasjoners erfaringer gjennom bruk av og samspill med naturen\u00bb. Vi er ikke kjent med at det foreligger faglige rapporter og redegj\u00f8relser om naturmangfold i planomr\u00e5det. Vurderingene videre er gjort p\u00e5 grunnlag av kunnskap som er innhentet fra offentlige databaser og publikasjoner som Naturbase, Milj\u00f8status og Artsdatabankens Artskart. Det finnes ingen spesielle eller viktige landskap, \u00f8kosystem, naturtyper eller arter innenfor planomr\u00e5det, da omr\u00e5det gjennom en \u00e5rrekke har hatt status som private hager. Planomr\u00e5det befinner seg i et allerede bebygd omr\u00e5de. Noen av de store t\u00e6rne i omr\u00e5det skal bevares, og det vurderes det ikke at planens omfang vil ha s\u00e6rlige negative p\u00e5virkninger p\u00e5 utvalgte naturtyper eller truede arter. Heller ikke verneomr\u00e5der, n\u00e6romr\u00e5der til verneomr\u00e5der, marint beskyttede omr\u00e5der eller vernede vassdrag vil bli p\u00e5virket av planforslaget. Det er ikke sj\u00f8 eller vassdrag i omr\u00e5det som planen vil ber\u00f8re. Planen vil videre ikke p\u00e5virke biologiske viktige livsmilj\u00f8 registrert i Milj\u00f8registrering i skog (MiS) eller inngrepsfrie naturomr\u00e5der (INON). Avslutningsvis vil heller ingen utvalgte kulturlandskap ber\u00f8res. Planforslaget vil etter dette ikke p\u00e5virke omr\u00e5det eller naturtyper som er spesielt verdfulle for naturmangfold. Nml. \u00a7 8 er s\u00e5ledes ikke til hinder for \u00e5 gi tillatelse til planforslaget. Nml. \u00a7 10 stiller krav om at man skal vurdere hvordan tiltaket p\u00e5virker \u00f8kosystemet. Den samlede belastningen p\u00e5 \u00f8kosystemet skal legges til grunn for hva som kan tolereres. Dette m\u00e5 ogs\u00e5 sees i sammenheng med pbl. \u00a7 4-2 om \u00abplanens forhold til rammer og retningslinjer som gjelder for omr\u00e5det\u00bb og vilk\u00e5rene for krav om konsekvensutredning.. Man er ikke kjent med at tiltakene i henhold til planforslaget vil medf\u00f8re nevneverdig virkning for landskap, \u00f8kosystem, naturtyper eller arter. Naturmangfold av stor viktighet vil ikke bli ber\u00f8rt av planforslaget. Det er heller ikke kjent at det foreligger andre tilsvarende tiltak eller andre typer tiltak eller inngrep i omr\u00e5det som p\u00e5virker naturmangfoldet. Den \u00absamlede belastningen som \u00f8kosystemet er eller vil bli utsatt for\u00bb, jf. nml. \u00a7 10, vil v\u00e6re sv\u00e6rt liten og prinsippet er ikke til hinder for planforslaget. Videre skal det etter nml. \u00a7 9 legges til grunn et f\u00f8re-var-prinsipp i vurderingen av tiltak, for \u00e5 unng\u00e5 mulig vesentlig skade p\u00e5 naturmangfoldet. Det skal ikke gis tillatelse til tiltak dersom man ikke har tilstrekkelig kunnskap. Det foreligger tilstrekkelig kunnskap om naturmangfoldet og virkningene denne reguleringsplanen vil ha p\u00e5 naturmangfoldet. F\u00f8re-var-prinsippet komme etter dette ikke til anvendelse, jf. nml. \u00a7 9. Etter nml. \u00a7 12 skal man for \u00e5 unng\u00e5 eller avgrense skader p\u00e5 naturmangfoldet ta utgangspunkt i \u00abslike driftsmetoder og slik teknikk og lokalisering som, ut fra en samlet vurdering av tidligere, n\u00e5v\u00e6rende og framtidig bruk av mangfoldet og \u00f8konomiske forhold, gir de beste samfunnsmessige resultater\u00bb. Planen s\u00f8ker \u00e5 ivareta og unng\u00e5 skader p\u00e5 naturmangfoldet, og det er ikke kjent at forslaget vil medf\u00f8re slike skader. Innenfor planomr\u00e5det finnes det flere store tr\u00e6r. Disse vil ikke bevares. Side 7 av 9 Det er heller ikke kjent at planforslaget vil medf\u00f8re milj\u00f8forringelse, slik at det vil oppst\u00e5 kostnader som tiltakshaver skal dekke etter prinsippet i nml. \u00a7 11. 3.1.1 Lysforurensing Det planlegges for flere boliger, noe som ogs\u00e5 f\u00f8rer til mer lys. Planomr\u00e5det ligger i et allerede bebygd omr\u00e5de, og det er i dag gatelys langs vegen. Det vurderes dermed at planforslaget ikke f\u00f8rer til \u00f8kt lysforurensing i betydelig grad. 3.1.2 Fremmede arter Det er ikke registret fremmede arter innenfor eller tilgrensende til planomr\u00e5det. Fremmedarten Strandsteinkl\u00f8ver (LO), registret i 1946, har influensomr\u00e5de i planomr\u00e5det. Det er ikke gjort registeringer av Strandsteinkl\u00f8ver eller andre fremmedarter i planomr\u00e5det. 3.2 Hensynet til arter og naturtyper 3.2.1. Hensynet til r\u00f8dlistede arter og naturtyper Det er gjort to registreringer av r\u00f8dlistede arter i planomr\u00e5det, og det er flere r\u00f8dlistede arter med influensomr\u00e5det innenfor planomr\u00e5det. Det vurderes at foresl\u00e5tt tiltak ikke vil f\u00f8re til betydelige konsekvenser for de r\u00f8dlistede artene. Planforslaget vil ikke f\u00e5 konsekvenser for viktige naturtyper. 3.2.2. Hensynet til viktige naturomr\u00e5der Tiltaket vil ikke p\u00e5virke verneomr\u00e5der, kulturlandskap eller inngrepsfrie naturomr\u00e5der. 3.3 Hensynet til vannressurser Tiltaket vil ikke p\u00e5virke tilstand i sj\u00f8 eller vannforekomster. Heller ikke milj\u00f8registreringer i skog vil p\u00e5virkes. Vurderingene i naturmangfoldrapporten er basert p\u00e5 eksisterende kunnskap i databaser og rapporter. Kommunens planer og ulike karttjenester har blitt brukt for \u00e5 unders\u00f8ke mulige naturverdier. 4. Konklusjon Samlet er konklusjonen at man har tilstrekkelig kunnskap om virkningene av planforslaget, og at dette ikke vil ha vesentlig virkning for naturmangfoldet i omr\u00e5det, jf. nml. \u00a7\u00a7 8 \u2013 12, jf. \u00a7 7. Forslaget vil heller ikke p\u00e5virke mulighetene for \u00e5 n\u00e5 forvaltningsm\u00e5lene for naturtyper og arter, jf. nml. \u00a7\u00a7 4 og 5. Kilder Artsdatabanken. (2023). Artskart. Hentet fra https://artskart.artsdatabanken.no/#map/427864,7623020/3/background/greyMap/filter/% 7B%22IncludeSubTaxonIds%22%3Atrue%2C%22Found%22%3A%5B2%5D%2C%22N otRecovered%22%3A%5B2%5D%2C%22CenterPoints%22%3Atrue%2C%22Style%22 %3A1%7D Side 8 av 9 Milj\u00f8direktoratet. (2023). Naturbase kart. Hentet fra https://geocortex02.miljodirektoratet.no/Html5Viewer/?viewer=naturbase NIBIO. (2020). Kilden. Hentet fra https://kilden.nibio.no/?lang=nb&topic=arealinformasjon&bgLayer=graatone_cache&lay ers_opacity=0.75,0.75,0.75&X=6724384.55&Y=- 32592.48&zoom=12&layers=eksterne_driftssenter,basis_kommunegrenser,ar5_arealtype &catalogNodes=2 Side 9 av 9 "
}